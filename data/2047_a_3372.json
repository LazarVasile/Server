{
    "1": "\nW Somerset Maugham \nLuna şi doi bani jumate \nI \nCând l-am cunoscut pe Charles Strickland, mărturisesc că nici măcar o clipă n-am remarcat la el ceva ieşit din comun Şi totuşi în zilele noastre se vor găsi doar puţini oameni care să-i nege măreţia Nu mă refer la acea măreţie realizată de politicianul norocos sau de militarul victorios Aceasta este o calitate care ţine mai degrabă de poziţia pe care-o ocupă, decât de omul ca atare, iar orice schimbare a împrejurărilor poate să o reducă la proporţii foarte discrete Prea adesea se vede că prim-ministrul care a căzut de la putere a fost cel mai adesea doar un orator pompos, iar generalul fără armată nu e decât eroul domesticit al unui târguşor În schimb, măreţia lui Charles Strickland era autentică Se prea poate să nu vă placă arta lui, dar în orice caz nu puteţi să-i refuzaţi omagiul interesului dumneavoastră",
    "2": " El te tulbură şi-ţi reţine atenţia A trecut timpul de când era pur şi simplu ţinta batjocurii – şi a-l apăra nu mai este o excentricitate, după cum a-l lăuda nu mai e o perversitate Defectele îi sunt acceptate ca un complement necesar al meritelor sale E încă discutabil locul său în artă, iar adulaţia admiratorilor lui este poate la fel de capricioasă ca şi defăimările detractorilor Dar un lucru nu poate fi în nici un caz pus sub semnul întrebării, şi anume că avea geniu După părerea mea, lucrul cel mai interesant în artă este personalitatea artistului, iar dacă aceasta este ieşită din comun sunt gata să iert o mie de defecte Presupun că Velásquez a fost un pictor mai bun decât El Greco, dar obişnuinţa începe să-ţi tocească admiraţia pentru el, în schimb Cretanul – senzual şi tragic – oferă misterul sufletului său ca o jertfă pe un altar",
    "3": " Artistul – pictor, poet sau muzician – prin ornamentaţia sa sublimă ori frumoasă satisface simţul estetic, dar acesta este înrudit cu instinctul sexual şi împărtăşeşte ceva din barbaria acestuia Artistul însă îşi jertfeşte ofranda superioară a propriei lui fiinţe Urmărirea acestei taine are ceva din fascinaţia unui roman poliţist Este o enigmă care împarte cu universul meritul de a nu avea nici un răspuns: Până şi cele mai puţin semnificative dintre operele lui Strickland sugerează o personalitate stranie, chinuită şi complexă Şi cu siguranţă că tocmai aceasta îi împiedică până şi pe aceia cărora nu le plac tablourile lui să se arate indiferenţi faţă de ele Tocmai aceasta a stârnit atâta curiozitate şi interes pentru viaţa şi persoana lui Abia patru ani după moartea lui Strickland a scris Maurice Huret articolul acela din revista Mercure de France care l-a salvat pe pictorul necunoscut de la uitare şi a deschis calea glorioasă pe care au urmat-o mai mult sau mai puţin docili alţi autori",
    "4": " Vreme îndelungată nici un critic nu s-a bucurat în Franţa de o autoritate mai incontestabilă şi era imposibil să nu fii impresionat de afirmaţiile pe care le făcea Huret Ele păreau extravagante, dar judecăţi ulterioare i-au confirmat aprecierile, iar reputaţia lui Charles Strickland este acum bine şi solid întemeiată pe liniile trasate de critic Aripile pe care le-a prins această reputaţie constituie una dintre împrejurările cele mai romantice din istoria artei Dar eu nu-mi propun să mă ocup de opera lui Charles Strickland decât în măsura în care are o legătură cu persoana lui Nu pot fi de acord cu pictorii care susţin cu aroganţă că amatorul e incapabil să înţeleagă ceva din pictură şi că el îşi poate manifesta aprecierea faţă de operele lor prin tăcere şi carnetul de cecuri Doar o prejudecată grotescă vede în artă un simplu meşteşug pe care nu-l poate înţelege pe deplin decât meşteşugarul: arta este o manifestare a emoţiei, iar emoţia vorbeşte o limbă pe care o poate înţelege oricine",
    "5": " Voi accepta însă ideea că un critic care nu cunoştinţe practice despre tehnicile picturii va putea rareori să spună ceva cu adevărat valoros pe această temă şi într-adevăr eu sunt întru totul ignorant în materie de pictură Din fericire nu e nevoie să risc pornind într-o asemenea aventură deoarece prietenul meu, dl Edward Leggatt, scriitor foarte capabil şi totodată pictor admirabil, a epuizat pur şi simplu subiectul operei lui Charles Strickland discutându-l într-o cărticică – un exemplu fermecător de stil, de fapt al unui stil care este cultivat în chip mai fericit în Franţa decât în Anglia În articolul său celebru, Maurice Huret a prezentat o schiţă a vieţii lui Charles Strickland, bine plănuită, în aşa fel încât să trezească pofta curioşilor Cu pasiunea lui dezinteresată pentru artă, el a avut o dorinţă reală de a atrage atenţia celor înţelepţi asupra unui talent care era în cel mai înalt grad original; dar dl Huret era un gazetar mult prea bun ca să nu-şi dea seama că „interesul uman“ i-ar da posibilitatea să-şi atingă mai uşor scopul",
    "6": " Şi când cei care veniseră în contact cu Strickland în trecut, scriitorii care-l cunoscuseră la Londra, pictorii care-l întâlniseră în cafenelele din Montmartre, au descoperit spre marea lor uimire că omul în care ei nu văzuseră decât un artist fără succes ca oricare altul avea un geniu autentic şi că ei îşi frecaseră coatele de el, au început să apară în revistele din Franţa şi din America o serie de articole, amintirile unuia, aprecierile altuia, care au adăugat la notorietatea lui Strickland curiozitatea publicului – fără însă a izbuti s-o satisfacă pe deplin Subiectul era generos şi în impozanta sa monografie harnicul Weitbrecht-Rotholz a reuşit să înşire o listă remarcabilă de autorităţi în materie Neamul omenesc are o apetenţă înnăscută pentru mit Pasiunea pentru mituri pune stăpânire cu lăcomie asupra oricăror evenimente surprinzătoare sau misterioase, din cariera acelora care s-au distins cât de cât de semenii lor şi inventează o legendă de care apoi ataşează o credinţă fanatică",
    "7": " Este protestul romantismului idilic împotriva banalităţii vieţii Evenimentele legendare devin cel mai valabil paşaport al eroului către nemurire Filosoful ironic reflectează zâmbind că Sir Walter Raleigh este întronat mai sigur în amintirea omenirii pentru că şi-a întins pelerina dinaintea Reginei Fecioare pentru ca aceasta să păşească pe ea, mai degrabă decât pentru că a purtat numele flotei englezeşti în ţări nedescoperite până atunci Charles Strickland a dus o viaţă obscură A izbutit să-şi facă mai degrabă duşmani decât prieteni Aşadar, nu este ciudat că cei care au scris despre el şi-au împletit amintirile firave cu o fantezie bogată, şi este evident că puţinul care se ştia despre el era destul ca să ofere prilej de afirmare scribului romantic Multe lucruri din viaţa lui au fost stranii şi teribile, în caracterul său exista ceva scandalos, iar soarta pe care a avut-o a cuprins nu puţine elemente patetice",
    "8": " La timpul potrivit s-a născut o legendă plină de atâtea amănunte, încât un istoric înţelept ar fi şovăit, s-o conteste Dar cu siguranţă că reverendul Robert Strickland e departe de a fi un istoric înţelept El a scris biografia lui Charles Strickland în mod declarat „pentru a îndepărta anumite concepţii greşite care s-au răspândit“ cu privire la ultima parte a vieţii tatălui său şi care „au adus multă durere unor persoane care trăiesc încă “ Este evident că în relatarea general acceptată a vieţii lui Strickland erau multe lucruri care puteau să jeneze o familie respectabilă Am citit opera aceasta cu mult amuzament şi mă felicit pentru asta întrucât, de fapt, cartea este incoloră şi plicticoasă Dl Strickland a făcut portretul unui soţ şi tată excelent, unui om blând, harnic cu înclinaţii morale Clericul modern a deprins din studiul ştiinţei care cred că se numeşte exegeză o uşurinţă uimitoare de a explica lucrurile neplăcute scuzându-le, dar subtilitatea cu care reverendul Robert Strickland a „interpretat“ toate faptele din viaţa tatălui său, pe care un fiu bun poate considera convenabil să şi le amintească, ar trebui cu siguranţă să-l ducă la timpul potrivit până la rangurile cele mai înalte ale Bisericii",
    "9": " Parcă îi şi văd picioarele musculoase înfăşurate în ghetrele episcopale A fost o operă îndrăzneaţă, poate chiar nobilă, întrucât este probabil că legenda general acceptată contribuise în bună măsură la sporirea reputaţiei lui Strickland Într-adevăr, sunt mulţi oameni care au fost atraşi spre arta lui de faptul că-i detestau caracterul, ori de compătimirea cu care i-au privit moartea; iar eforturile bine intenţionate ale fiului i-au răcit de tot pe admiratorii tatălui său Nu este un simplu accident faptul că atunci când una dintre operele cele mai importante ale acestuia, Sumariteanca a fost vândută de către galeria Christie’s curând după discuţia stârnită de publicarea biografiei dlui Strickland, tabloul a obţinut cu două sute treizeci şi cinci de lire mai puţin decât preţul cu care îl cumpărase cu nouă luni înainte un distins colecţionar a cărui moarte subită a dus la revânzarea tabloului la licitaţie Poate că forţa şi originalitatea lui Charles Strickland nu ar fi suferit această răsturnare a balanţei dacă remarcabila apetenţă mito-poetică a omenirii n-ar fi dat la o parte cu enervare o poveste care-i dezamăgea toată pofta ei de extraordinar",
    "10": " Curând după aceea, Dr Weitbrecht-Rotholz a produs opera care a potolit în sfârşit toate îndoielile iubitorilor de artă Dr Weitbrecht-Rotholz aparţine acelei şcoli de istorici care cred că natura omenească e nu doar cum nu se poate mai rea, dar chiar mai rea decât se crede; şi fără îndoială că cititorul se bucură mai degrabă de lectura distractivă ieşită din mcondeiele lor, decât de cea ivită din condeiele scriitorilor care au plăcerea maliţioasă de a înfăţişa marile figuri romantice drept adevărate modele de virtuţi domestice În ceea ce mă priveşte mi-ar părea foarte rău să cred că între Antoniu şi Cleopatra nu a fost decât tratative economice; şi mi-ar trebui mult mai multe dovezi decât s-ar putea oferi, slavă Domnului, pentru a mă convinge că împăratul Tiberiu a fost un monarh la fel de pur ca regele George al V-lea al nostru Dr Weitbrecht-Rotholz a descris biografia nevinovată publicată de reverendul Robert Strickland în termeni de o asemenea natură încât nu-ţi poţi stăpâni un oarecare sentiment de compătimire pentru nefericitul preot",
    "11": " Reticenţa lui decentă este stigmatizată ca ipocrizie, frazele lui alambicate sunt etichetate fără cruţare drept minciuni, iar tăcerea lui este insultată cu termenul de înşelăciune Şi pe baza micilor păcate condamnabile la un autor, dar scuzabile la un fiu, istoricul german acuza întreaga rasă anglo-saxonă de pudoare exagerată de mironosiţă, de înşelătorie, pretenţii exagerate, necinste, viclenie şi slabă pricepere culinară Personal, mie mi se pare că dl Strickland a fost nechibzuit respingând relatarea destul de curentă şi acceptată a unor oarecare „neplăceri“ între tatăl şi mama sa, afirmând că, într-o scrisoare trimisă de la Paris, Charles Strickland o descrisese drept „o femeie admirabilă”, întrucât Dr Weitbrecht-Rotholz a putut să tipărească scrisoarea în facsimil şi pasajul incriminat spune de fapt aşa: „S-o ia dracul pe nevastă-mea E o femeie admirabilă Aş da oricât s-o ştiu în iad“ În zilele ei de glorie nu aşa trata biserica dovezile neconvenabile",
    "12": " Dr Weitbrecht-Rotholz a fost un admirator entuziast al lui Charles Strickland şi nu exista nici un fel de primejdie ca el să-l absolve de defecte Avea un ochi care nu dă niciodată greş pentru mobilurile vrednice de dispreţ ale unor acţiuni ce poartă înfăţişarea nevinovăţiei Era nu numai cercetător al artei, ci şi psihopatolog, drept care subconştientul îi ascundea prea puţine taine Nici un mistic nu a văzut vreodată sensuri mai profunde în lucrurile banale Misticul vede inefabilul, iar psihopatologul vede negrăitul Există o fascinaţie cu totul deosebită în observarea entuziasmului cu care autorul savant scormoneşte toate împrejurările ce-i pot discredita eroul Parcă i se încălzeşte inima când poate scoate la iveală vreun exemplu de cruzime sau de meschinărie şi el exultă pur şi simplu, ca inchizitorul la autodaféul unui eretic, când printr-o poveste uitată poate face de ruşine pietatea filială a reverendului Robert Strickland",
    "13": " Zelul său a fost uluitor Nici un amănunt nu a fost prea mărunt pentru a-i scăpa atenţiei şi puteţi fi sigur că dacă Charles Strickland a lăsat neachitată o notă de plată de la spălătorie ea va fi prezentată in extenso, iar dacă a omis să înapoieze un împrumut de cinci şilingi, nici un detaliu al acestei tranzacţii nu-i va scăpa biografului \n\nII \nDe vreme ce s-a scris atât de mult despre Charles Strickland, ar putea părea inutil să mai scriu şi eu Monumentul unui pictor este opera lui E adevărat că l-am cunoscut mai îndeaproape decât majoritatea oamenilor L-am întâlnit prima dată înainte de a fi pictor şi l-am văzut destul de des în cursul anilor grei pe care i-a petrecut la Paris Dar nu presupun că mi-aş fi aşternut pe hârtie amintirile dacă soarta schimbătoare a războiului nu m-ar fi dus până în Tahiti",
    "14": " După cum ştie toată lumea, acolo şi-a petrecut el ultimii ani ai vieţii, Şi acolo am dat peste oameni care i-au fost apropiaţi Mă aflu în situaţia de a putea face lumină tocmai asupra acelei părţi din tragica sa carieră care a rămas necunoscută Dacă cei care cred în măreţia lui Strickland au dreptate, naraţiunile personale ale celor care l-au cunoscut în carne şi oase nu pot fi inutile Ce n-am da noi pentru amintirile unei persoane care l-ar fi cunoscut pe El Greco la fel de bine cum l-am cunoscut eu pe Strickland? Dar nu-mi caut refugiul în asemenea scuze Am uitat cine a recomandat oamenilor că pentru binele sufletului lor trebuie să facă în fiecare zi două lucruri care le displac; a fost de bună seamă era un înţelept şi preceptul respectiv l-am urmat cu scrupulozitate, căci în fiecare zi m-am sculat şi m-am culcat; dar în firea mea există o undă de ascetism şi săptămână de săptămână mi-am supus carnea unor mortificări încă şi mai aspre",
    "15": " Nu am omis niciodată să citesc suplimentul literar al ziarului The Times Este o disciplină salutară să ţii seama de marele număr de cărţi publicate, de speranţele frumoase pe care autorii le leagă de simpla lor tipărire şi soarta care le aşteaptă Câte şanse ar putea avea vreuna dintre aceste cărţi să-şi croiască drum către marele public? Iar cărţile de succes sunt numai succese de un sezon Dumnezeu ştie prin câte chinuri a trecut autorul, câte experienţe amare a avut, câte strângeri de inimă a îndurat pentru a oferi unui cititor întâmplător câteva ore de relaxare sau posibilitatea de a-şi omorî plictiseala unei călătorii Iar dacă aş putea judeca lucrurile pe baza recenziilor, multe dintre aceste cărţi sunt bine scrise, cu deosebită grijă Compunerea lor a absorbit o cantitate imensă de gânduri Uneori chiar a avut nevoie de strădaniile intense ale unei vieţi întregi",
    "16": " Morala pe care o deduc este că scriitorul trebuie să-şi caute răsplata în plăcerea operei lui şi în eliberarea de povara gândurilor lui şi, arătându-se indiferent faţă de orice alt lucru; el nu trebuie să ţină seama nici de laude, nici de critici, nici de eşecuri, nici de izbânzi Acum a venit războiul, aducând cu el o schimbare de atitudine Tineretul s-a întors către zeii pe care noi, cei născuţi mai demult, nu i-am cunoscut, şi se poate vedea deja direcţia în care se vor îndrepta cei ce vor veni după noi Generaţia mai tânără, conştientă de puterea şi totodată tumultuoasă, a încetat să mai bată pe la uşi Ea a dat buzna înăuntru şi ne-a ocupat scaunele pe care şedeam Văzduhul vibrează de ţipetele ei zgomotoase Câţiva dintre cei mai vârstnici, imitând clovneria şi giumbuşlucurile tinereţii, se străduiesc să se convingă că încă nu şi-au trăit traiul",
    "17": " Ţipă şi ei alături de cei mai zgomotoşi entuziaşti, dar strigătul lor de luptă sună spart Sunt ca nişte biete dame îmbătrânite care, cu ajutorul rujului, vopselelor şi pudrei, printr-o veselie stridentă, încearcă să-şi recapete iluzia tinereţii Cei mai înţelepţi îşi urmează însă drumul cu o graţie decentă În zâmbetul lor potolit există o ironie indulgentă Îşi amintesc că şi ei au călcat în picioare, cu tot atâta gălăgie şi cu tot atât dispreţ, o generaţie sastisită, şi prevăd că aceşti bravi purtători de torţe vor ceda la rândul lor locul altora Nu există ultimul cuvânt într-o asemenea privinţă Noua evanghelie era deja veche când Ninive îşi înălţa spre cer măreţia Aceste cuvinte îndrăzneţe care le par atât de noi celor ce le rostesc au fost spuse cu accente repetate aproape fără schimbare de o sută de ori până atunci Pendulul se leagănă înainte şi înapoi",
    "18": " Cercul se împlineşte încă o dată şi încă o dată Uneori un om supravieţuieşte multă vreme unei epoci în care şi-a avut locul lui până în alta care îi este necunoscută, şi atunci celor curioşi li se oferă unul din cele mai ciudate spectacole din comedia umană De pildă, cine se mai gândeşte acum la George Crabbe? În vremea lui a fost poet celebru şi lumea i-a recunoscut geniul cu o unanimitate devenită destul de rară în complexitatea superioară a vieţii moderne El îşi învăţase meşteşugul la şcoala lui Alexander Pope şi îşi scria poveştile morale în distihuri rimate Apoi a venit Revoluţia Franceză, au venit războaiele napoleoniene, şi poeţii au început să cânte altfel de cântece Dl Crabbe a continuat să scrie poveşti morale în distihuri rimate Cred că trebuie să fi citit versurile celor tineri care făceau atâta zarvă în lume şi presupun că le găsise slăbuţe",
    "19": " Bineînţeles că multe dintre ele aşa şi erau Dar odele lui John Keats şi ale lui Wordsworth, vreo două poezii de-ale lui Coleridge şi încă vreo câteva de-ale lui Shelley dezvăluiau tărâmuri vaste ale spiritului pe care nu le explorase nimeni până atunci Dl Crabbe era mort de mult, dar dl Crabbe continua să scrie poveşti morale în distihuri rimate Am citit şi eu pe apucate scrierile generaţiei mai tinere Se prea poate ca printre aceşti poeţi să mai fie vreun Keats la fel de fervent, vreunul mai eteric decât Shelley care să fi publicat deja versuri pe care lumea va binevoi să şi le amintească N-aş şti să spun Le admir lustrul – tinereţea lor este deja desăvârşită, încât pare absurd să vorbim de promisiuni –, mă minunez de stilul lor atât de bine lucrat; dar în pofida producţiei copioase (vocabularul lor sugerează că au umblat încă din leagăn cu dicţionarul de sinonime numit Tezaurul lui Roget) mie nu-mi spun nimic",
    "20": " După părerea mea ei ştiu prea multe şi simţămintele lor sunt prea evidente; nu înghit uşor entuziasmul debordant cu care mă bat ei pe umăr sau emoţia cu care se năpustesc la pieptul meu; pasiunea lor mi se pare puţin anemică, iar veselia lor puţin cam banală Nu le savurez Sunt un demodat Voi continua să scriu poveşti morale în distihuri rimate Dar aş fi de trei ori mai prost dacă aş face-o pentru alt scop decât simpla mea distracţie \n\nIII \nÎnsă toate acestea au fost doar o paranteză Eram foarte tânăr când am scris prima mea carte Din fericire pentru mine, a stârnit atenţia şi diferite persoane au dorit să mă cunoască Nu fără melancolie rătăcesc acum printre amintirile din lumea literară a Londrei, căreia i-am fost prezentat sfios, dar plin de dorinţe şi entuziasm A trecut multă vreme de când o frecventam şi dacă romanele care-i descriu ciudăţeniile actuale sunt exacte atunci înseamnă că s-au schimbat multe în această lume",
    "21": " Chiar şi locurile ei de întâlnire s-au schimbat Cartierele Chelsea şi Bloomsbury au luat locul cartierelor Hampstead, Notting Hill Gate şi al celebrei High Street, Kensington Pe atunci era un semn de distincţie să nu fi împlinit patruzeci de ani, dar acum a avea peste douăzeci şi cinci e pur şi simplu absurd În acea vreme noi ne cam junam de emoţiile noastre şi teama de ridicol tempera formele mai evidente de pretenţiozitate Nu cred că în acea boemă rafinată exista un cult prea intens al castităţii, dar nici nu-mi amintesc de o promiscuitate atât de crudă ca aceea care pare să fie practicată în zilele noastre Nouă nu ni se părea o ipocrizie să tragem perdeaua unei tăceri decente asupra cazurilor când mai călcam pe alături Nu spuneam lucrurilor pe nume şi mai ales nu foloseam cuvinte grosolane pentru tot ceea ce făceam",
    "22": " Femeia încă nu-şi căpătase pe deplin drepturile Locuiam pe lângă Gara Victoria şi-mi amintesc de lungile drumuri cu omnibuzul până la casele ospitaliere ale literaţilor În timiditatea mea, de multe ori umblam în sus şi-n jos pe stradă până când îmi luam inima în dinţi să apăs pe butonul soneriei Iar atunci, pur şi simplu bolnav de spaimă, eram poftit într-o încăpere neaerisită, înţesată de oameni Eram prezentat unei celebrităţi după alta şi cuvintele amabile pe care le spuneau despre cartea mea mă făceau să mă simt îngrozitor de stânjenit Aveam senzaţia că toţi aşteaptă de la mine să spun lucruri inteligente, iar eu nu izbuteam să găsesc nici o vorbă de spirit decât după sfârşitul petrecerii Încercam să-mi ascund jena servind oaspeţilor ceştile cu ceai şi tartine cu pâine cu unt, destul de prost tăiate Nu voiam, să mă bage nimeni în seamă, pentru a putea observa în linişte aceste fiinţe celebre şi pentru a putea asculta lucrurile inteligente pe care le debitau",
    "23": " Îmi amintesc de femei imense şi ţepene, cu nasul mare, cu ochii rapac, care îşi purtau hainele de parcă ar fi fost o armură Îmi mai amintesc şi de fete bătrâne, mărunţele ca nişte şoricei, cu glasuri blânde şi privirea isteaţă Mă fascina întotdeauna încăpăţânarea cu care îşi păstrau mănuşile când mâncau pâine prăjită cu unt şi observam cu admiraţie nepăsarea cu care îşi ştergeau degetele de tapiseria scaunelor când li se părea că nu le vede nimeni Cred că lucrul acesta nu prea îi pria mobilei, dar presupun că şi gazda se răzbuna pe mobila prietenelor când le întorcea vizita Unele dintre ele erau îmbrăcate după ultima modă şi spuneau că nici în ruptul capului nu pot înţelege de ce trebuie să-ţi neglijezi ţinuta pur şi simplu pentru că ai scris un roman Dacă ai un corp frumos trebuie să-l pui în evidenţă la maximum, iar un pantof elegant pe un picior mic nu l-a împiedicat niciodată pe un editor să-ţi publice „materialul“",
    "24": " Altele însă socoteau această atitudine frivolă şi purtau „ţesături decorative“ şi bijuterii primitive Bărbaţii nu erau decât rareori excentrici În înfăţişarea lor încercau să arate cât mai puţin a scriitori Doreau să fie luaţi drept oameni practici şi ar fi putut trece oriunde drept funcţionari superiori ai unei firme din City Întotdeauna păreau puţin obosiţi Nu mai cunoscusem până atunci scriitori şi acum îi găseam destul de bizari, dar nu cred să-mi fi făcut impresia că ar fi nişte fiinţe întru totul reale Îmi aduc aminte că găseam conversaţia lor absolut sclipitoare şi ascultam cu uimire umorul muşcător cu care îl sfâşiau în bucăţi pe orice confrate chiar din clipa în care se întorcea cu spatele Artistul are acest avantaj asupra restului lumii: prietenii săi îi oferă drept ţintă a satirei nu numai înfăţişarea şi caracterul, ci şi opera lor Nu mai speram de mult să mă exprim vreodată cu abilitatea şi fluenţa lor",
    "25": " În vremea aceea conversaţia mai era cultivată ca o artă; o replică pertinentă era preţuită mai mult decât trosnetul lemnelor sub o oală Iar maximele nu erau încă socotite un mijloc mecanic prin care proştii pot să simuleze vorbele de duh şi, deci, încă mai înviora bârfa, celor rafinaţi E trist că nu-mi pot aminti nimic din toate scânteile care săreau atunci prin saloane Dar cred că niciodată conversaţia nu se instala mai comod decât în momentul când ajungea la amănuntele negoţului care constituia cealaltă latură a artei practicate de noi După ce terminam de discutat meritele cărţii celei mai recente era firesc să ne întrebăm câte exemplare s-au vândut din ea, ce avans a primit autorul şi cât speră să scoată de pe urma ci Apoi discutam despre cutare sau cutare editor, comparând generozitatea unuia cu zgârcenia altuia Ne certam în privinţa ideii de a ne adresa unuia care-ţi oferă drepturi de autor mai bune sau altuia care stoarce cât poate dintr-o carte",
    "26": " Unii făceau prost publicitate, pe când alţii erau specialişti în materie Unii erau mai moderni şi alţii mai demodaţi Apoi mai vorbeam de agenţii literari şi de ofertele pe care le obţinuseră pentru noi; despre redactorii-şefi ai unor reviste şi despre genul de colaborări pe care le acceptau, cât dădeau pe pagină şi dacă plăteau prompt sau nu Pentru mine toate acestea erau foarte romantice Îmi dădeau simţământul intim că fac parte dintr-o confrerie mistică \n\nIV \nÎn vremea aceea nimeni nu s-a purtat mai frumos cu mine decât Rose Waterford Ea îmbina o inteligenţă masculină cu un fel de perversitate feminină, şi romanele pe care le scria erau deopotrivă originale şi deconcertante Într-o bună zi în casa ei am cunoscut-o pe soţia lui Charles Strickland Dra Waterford dădea un ceai şi cămăruţa ei era mai plină decât de obicei Toată lumea părea să vorbească în acelaşi timp, iar eu, şezând tăcut, mă simţeam stânjenit",
    "27": " Dar eram prea timid să nu mă alătur vreunuia dintre grupuleţele care păreau absorbite de propriile lor treburi Dra Waterford era o gazdă bună şi văzându-mi stânjeneala se apropie de mine: — Vreau să vorbeşti cu doamna Strickland, îmi spuse ea E pur şi simplu nebună după cartea dumitale — Cu ce se ocupă? Eram conştient de ignoranţa mea şi dacă dna Strickland era cumva o scriitoare binecunoscută mi se părea normal să ştiu acest lucru înainte de a vorbi cu ea Rose Waterford îşi lăsă ochii în jos ca o mironosiţă, pentru a da mai mult efect răspunsului ei: — Dă mese E suficient să faci puţin pe autorul celebru şi o să te invite şi pe dumneata Rose Waterford era cinică Considera viaţa un prilej de a scrie romane, iar publicul drept materie primă Din când în când invita în casă o parte dintre cititori, dacă îşi manifestau aprecierea pentru talentul ei, şi-i trata cu generozitatea cuvenită",
    "28": " De fapt dispreţuia cu bonomie slăbiciunea lor pentru celebrităţile lumii, dar în faţa lor îşi juca, cu distincţie şi decenţă, rolul de femeie de litere M-am lăsat condus către dna Strickland şi am avut o conversaţie de vreo zece minute cu dumneaei N-am remarcat la ea nimic altceva decât vocea agreabilă Avea un apartament în cartierul Westminster, cu faţa spre catedrala încă neterminată, şi întrucât locuiam în aceeaşi vecinătate ne-am simţit legaţi aproape ca nişte prieteni De fapt, magazinul Armata şi Marina reprezintă o legătură între toţi cei care locuiesc între malul Tamisei şi parcul St James Dna Strickland mi-a cerut adresa şi câteva zile mai târziu am primit o invitaţie la masă Ieşeam, destul de rar în lume aşa că am acceptat-o cu bucurie Când am sosit – puţin mai târziu pentru că de teamă să nu ajung prea devreme am făcut de trei ori înconjurul catedralei – am găsit societatea deja adunată",
    "29": " Erau acolo dra Waterford şi dna Jay, Richard Twining şi George Road Ne adunaserăm numai scriitori Era o zi frumoasă de la începutul primăverii şi toţi eram plini de bună dispoziţie Am flecărit despre o sută de lucruri Dra Waterford, sfâşiată, între tendinţele contradictorii ale estetismului din prima ei tinereţe când mergea la petreceri îmbrăcată în rochii verzi ca salcia şi ţinând în mână o narcisă şi, pe de altă parte, frivolitatea anilor ei mai maturi care tindeau către tocurile înalte şi rochiile de la Paris, purta acum o pălărie nouă Aceasta îi dădea o dispoziţie de-a dreptul optimistă N-am auzit-o niciodată vorbind cu mai multă maliţie despre prietenii noştri comuni Dna Jay, conştientă de faptul că vorbele decoltate sunt sufletul conversaţiei spirituale, rostea abia şoptit observaţii care ar fi putut uşor să aducă o îmbujorare în obrajii feţei de masă albe ca neaua",
    "30": " Richard Twining rostea tot soiul de absurdităţi ciudate, iar George Road, dându-şi seama că nu are nevoie să se dea în spectacol cu spiritul său strălucitor devenit deja proverbial, deschidea gura numai ca să şi-o umple cu mâncare Dna Strickland nu vorbea mult, însă avea un har agreabil de a menţine conversaţia generală Şi ori de câte ori se producea o pauză, ea strecura observaţia cea mai potrivită pentru a o stârni din nou Era o femeie de treizeci şi şapte de ani, destul de înaltă şi solidă, fără să fie grasă Nu era frumoasă, dar avea o faţă plăcută, probabil datorită ochilor căprui, foarte blânzi Avea pielea smeadă Părul negru îi era coafat cu multă eleganţă Era singura dintre cele trei femei care nu se farda şi în contrast cu celelalte părea simplă şi lipsită de afectare Sufrageria vădea eleganţa de bun gust a perioadei respective",
    "31": " Avea un aer foarte sever Exista un piedestal înalt de lemn alb şi tapet verde pe care erau expuse gravuri de Whistler în rame negre simple Iar perdelele verzi, cu un model cu cozi de păun, atârnate în linii drepte, covorul verde cu un tipar în care nişte iepuraşi albi se zbenguiau printre copaci înfrunziţi sugerau influenţa lui William Morris Pe poliţa căminului era expusă faianţă de Delft În vremea aceea trebuie să fi existat la Londra cel puţin cinci sute de sufragerii decorate exact în acelaşi fel Era o cameră castă, artistică şi plicticoasă Când s-a terminat masa am plecat împreună cu dra Waterford şi ziua frumoasă şi pălăria ei nouă ne-au convins să ne plimbăm prin parcul St James — A fost o petrecere foarte plăcută, i-am zis — Ţi s-a părut bună mâncarea? I-am spus eu că dacă vrea să aibă scriitori la masă trebuie să-i hrănească bine",
    "32": " — Un sfat admirabil, i-am răspuns Dar de ce se dă în vânt după scriitori? Dra Waterford dădu din umeri: — Îi găseşte amuzanţi Vrea să ţină pasul cu moda Presupun că e destul de simpluţă, sărăcuţa de ea, şi ne socoate pe toţi minunaţi La urma urmei îi face plăcere să ne invite la prânz şi nouă asta nu ne strică deloc Chiar o apreciez pentru ceea ce face Privind lucrurile retrospectiv, cred că dna Strickland era cea mai inofensivă dintre toţi vânătorii de celebrităţi care, îşi urmăreau prada de pe înălţimile cu aer rarefiat ale Hampstead-ului până în studiourile din Cheyne Walk aflat la polul opus Îşi petrecuse o tinereţe liniştită la ţară, iar cărţile care veneau de la biblioteca Mudie aduceau cu ele nu numai propriul lor romantism, ci şi viaţa idilică a Londrei Avea o adevărată pasiune pentru lectură (destul de rară la femeile de genul ei, care se interesează mai ales de autori şi mai puţin de carte, de pictor mai degrabă decât de atelierul lui) şi-şi inventase o lume imaginară în care trăia cu o libertate imposibil de obţinut în lumea cotidiană",
    "33": " Când a ajuns să cunoască scriitori, a simţit că e ca şi cu s-ar aventura pe o scenă pe care altădată nu o ştia decât din partea cealaltă a luminilor rampei Îi vedea într-o lumină dramatică, teatrală şi efectiv părea că trăieşte o viaţă extraordinară, mai cuprinzătoare decât cea reală, pentru că-i avea ca oaspeţi sau îi vizita în fortăreţele lor Accepta regulile după care jucau jocul vieţii ca fiind valabile pentru ei, dar nici măcar o clipă nu se gândea să-şi schimbe propriile purtări după modelul lor Excentricităţile morale, ciudăţeniile din ţinută, teoriile şi paradoxurile lor atât de ieşite din comun reprezentau pentru ea un motiv de amuzament, dar nu-i influenţau câtuşi de puţin convingerile — Dar există şi un domn Strickland? am întrebat-o pe Rose Waterford — A, da, e ceva prin City Presupun că e agent de bursă N-are pic de haz",
    "34": " — Sunt în relaţii bune? — Se adoră pur şi simplu Dacă te invită la cină ai să-l cunoşti Dar ea face invitaţii doar la prânz, rareori la cină E un tip foarte liniştit Nu-l interesează câtuşi de puţin literatura sau arta — Oare de ce femeile cumsecade se mărită cu bărbaţi plicticoşi? — Pentru că bărbaţii inteligenţi nu vor să se însoare cu femei cumsecade N-am fost în stare să găsesc nici o replică potrivită, aşa că am întrebat-o dacă dna Strickland are copii — Da, are un băiat şi o fată Sunt amândoi la şcoală Subiectul fiind epuizat, am început să vorbim de alte lucruri \n\nV \nÎn cursul, verii am întâlnit-o destul de des pe dna Strickland Mă duceam din când în când la dejunuri agreabile în apartamentul ei, precum şi la ceaiuri mult mai impresionante",
    "35": " Am început să ne simpatizăm Eram foarte tânăr şi poate că-i plăcea ideea de a-mi călăuzi paşii virginali pe calea aspră a literelor Iar pentru mine era plăcut să am pe cineva la care să mă pot duce cu micile mele necazuri fiind sigur că voi găsi o ureche atentă şi un sfat rezonabil Dna Strickland avea un adevărat dar al înţelegerii şi compătimirii Este o calitate de-a dreptul fermecătoare, dar adeseori cei care sunt conştienţi că o au abuzează de ea Căci există ceva diabolic în aviditatea cu care se năpustesc asupra nenorocirii prietenilor lor pentru a-şi exersa dexteritatea E o facultate care ţâşneşte din pământ ca petrolul dintr-un puţ şi cei plini de compătimire îi copleşeşte pe ceilalţi cu o generozitate care adeseori le face pe victime să se simtă prost Există piepturi la care s-au vărsat atâtea lacrimi încât refuz să mi le mai irosesc şi pe ale mele",
    "36": " Dna Strickland, în schimb, îşi folosea cu mult efect talentul Simţeai că pur şi simplu că îţi va rămâne îndatorată dacă îi vei accepta înţelegerea compătimitoare Când, în entuziasmul tinereţii mele, am comentat acest lucru faţă de Rose Waterford ea mi-a spus: — Laptele e foarte gustos, mai ales dacă pui şi o picătură de coniac în el, dar vaca domestică se bucură din plin să scape de el Un uger umflat e foarte incomod Rose Waterford avea o limbă ascuţită Nimeni nu era în stare să spună răutăţi mai bine decât ea Dar pe de altă parte nimeni nu ştia să spună lucruri mai fermecătoare Mai era şi altceva care-mi plăcea la dna Strickland Ştia să-şi aranjeze elegant mediul în care trăia Apartamentul ei era întotdeauna curat şi vesel, florile îl înviorau, iar cretoanele din salonaş, în pofida severităţii mobilierului, erau drăguţe şi luminoase",
    "37": " Dejunurile pe care le dădea în mica sufragerie aranjată artistic erau plăcute Masa era agreabilă, cele două servitoare erau plăcute ca înfăţişare, mâncărurile erau bine făcute Era imposibil să nu vezi că dna Strickland este o gazdă excelentă Şi erai sigur în felul acesta că e şi o mamă admirabilă În salon erau fotografii ale fiului şi fiicei Băiatul – pe nume Robert – avea şaisprezece ani şi studia la Colegiul Rugby; şi îl vedeai în ţinută sport, cu şapcă de jucător de cricket, iar apoi în frac şi cu guler tare Avea fruntea candidă a mamei sale şi ochi frumoşi şi meditativi Părea un băiat curăţel, sănătos şi normal — Nu ştiu dacă e chiar aşa deştept, zise ea într-o bună zi când mă uitam la fotografie, dar ştiu că e un băiat bun Are un caracter fermecător Fata avea paisprezece ani",
    "38": " Părul des şi negru ca al maică-sii îi cădea bogat pe umeri şi ochii ei aveau aceeaşi expresie blândă, liniştită, netulburată — Copiii îţi seamănă ca două picături de apă, i-am spus — Da, cred că seamănă mai mult cu mine decât cu tatăl lor — De ce nu mi-ai îngăduit niciodată să-l cunosc? am întrebat-o — Ai vrea să-l cunoşti? Mi-a zâmbit şi zâmbetul ei era cu adevărat foarte dulce, apoi a roşit puţin Era neobişnuit ca o femeie de vârsta ei să roşească atât de uşor Poate că naivitatea era farmecul ei suprem — Vezi dumneata, nu e deloc legat de literatură Aş putea zice chiar că este un burghez plat, mi-a răspuns ea, nu cu dispreţ, ci mai degrabă cu afecţiune, ca şi cum recunoscând defectul lui cel mai mare ar fi vrut să-l ocrotească de săgeţile prietenilor şi prietenelor ei",
    "39": " — Lucrează la bursă E brokerul tipic Cred că te-ar plictisi de moarte — Pe dumneata te plictiseşte? am întrebat-o — Vezi dumneata, întâmplător sunt soţia lui Ţin foarte mult la el Mi-a zâmbit ca să-şi ascundă sfiala şi am avut impresia că se teme să nu fac şi eu vreo ironie dintre acelea pe care o asemenea mărturisire i-ar fi stârnit-o negreşit lui Rose Waterford Şovăi o clipă şi ochii ei căpătară o expresie de duioşie: — Nu pretinde că ar fi un geniu Nici măcar nu câştigă prea mult la bursă Dar este extraordinar de bun şi de cumsecade — Cred că mi-ar plăcea foarte mult să-l cunosc — Bine, am să te invit cândva să iei cina cu noi, însă bagă de seamă că vii pe propriul dumitale risc Să nu dai vina pe mine dacă o să ai o seară plicticoasă",
    "40": " \n\nVI \nDar, în cele din urmă, când l-am întâlnit pe Charles Strickland, asta s-a întâmplat în împrejurări care nu mi-au permis decât să fac cunoştinţă cu el Într-o dimineaţă dna Strickland mi-a trimis un bileţel prin care îmi spunea că dă în seara aceea un dineu şi că unul dintre invitaţi nu poate veni Mă invita să umplu golul lăsat de acesta Îmi scria textual: \nCred că am datoria să te avertizez că te vei plictisi de moarte Din capul locului este o societate lipsită de haz, dar oricum ţi-aş fi extraordinar de recunoscătoare dacă ai vrea să vii Iar noi doi am putea găsi puţin timp să mai stăm de vorbă \n\nAr fi fost o necuviinţă să refuz Când dna Strickland mi l-a prezentat pe soţul ei, acesta mi-a strâns mâna cu oarecare indiferenţă Întorcându-se veselă spre el, ea a încercat o mică glumă: — L-am invitat pentru a-i arăta că am într-adevăr un soţ",
    "41": " Impresia mea este că începuse să se cam îndoiască Strickland mi-a adresat un uşor hohot de râs – acela pe care îl scot adeseori oamenii pentru a marca o glumă care lor nu li se pare deloc amuzantă –, dar nu mi-a spus nimic Nou-sosiţii au solicitat atenţia gazdelor, aşa că am fost lăsat singur Când într-un târziu ne-am adunat cu toţii aşteptând să fim poftiţi în sufragerie am reflectat (în timp ce conversam cu doamna pe care fusesem rugat s-o „conduc la masă“) că omul civilizat practică o stranie nevinovăţie risipindu-şi scurtul interval al vieţii cu tot felul de practici plictisitoare Era genul de societate care te face să te întrebi de ce gazda şi-a mai dat osteneala să-şi invite oaspeţii şi de ce aceştia s-au mai deranjat să vină Erau zece cu toţii S-au întâlnit plini de indiferenţă şi aveau să se despartă cu un sentiment de uşurare",
    "42": " Dineul avea o funcţie strict socială Familia Strickland „datora“ invitaţii la cină unei serii întregi de persoane care n-o interesau deloc şi de aceea le şi invitase; aceste persoane acceptaseră De ce? Pentru a evita plictiseala monotonă a cinei în doi, pentru a le da servitorilor o seară liberă, pentru că nu aveau nici un motiv să refuze sau pentru că li se „datora“ o invitaţie Erau cam prea mulţi oaspeţi pentru dimensiunile sufrageriei: un maestru al baroului cu soţia lui, un funcţionar guvernamental cu nevasta, sora dnei Strickland şi soţul ei, colonelul MacAndrew, şi soţia unui parlamentar Tocmai datorită faptului că parlamentarul constatase că nu poate lipsi din Camera Comunelor fusesem invitat eu să-i ţin locul Aerul respectabil al societăţii nu prevestea nimic bun Femeile erau prea drăguţe ca să fie bine îmbrăcate şi prea sigure pe poziţia lor ca să fie amuzante",
    "43": " Bărbaţii aveau o înfăţişare de-a dreptul greoaie Plutea deasupra tuturor un aer de satisfacţie şi prosperitate Toată lumea vorbea mai tare decât ar fi fost firesc, dintr-un fel de dorinţă instinctivă de a da viaţă petrecerii, aşa că era mult zgomot în cameră Dar conversaţia nu era generală Fiecare vorbea cu vecinul lui Cu vecinul din dreapta în timpul supei, peştelui şi antreurilor, cu vecina din stânga în timpul fripturii, dulciurilor şi brânzeturilor Vorbeau despre situaţia politică şi despre golf, despre copiii lor, despre ultima premieră teatrală, despre tablourile de la Galeria Regală, despre vreme şi despre planurile de concediu Nu a existat vreun moment de pauză şi zgomotul creştea mereu Dna Strickland se putea felicita că petrecerea ei e un mare succes Soţul îşi juca rolul cu o sobrietate demnă Poate că nu vorbea foarte mult şi mi s-a părut că spre sfârşit feţele femeilor din dreapta şi din stânga lui erau puţin obosite",
    "44": " Îl socoteau greoi De vreo două ori ochii dnei Strickland s-au oprit cu îngrijorare asupra lui În cele din urmă, ea s-a ridicat şi le-a condus pe doamne afară din sufragerie Strickland a închis uşa în urma ei şi, deplasându-se către capătul celălalt al mesei, şi-a luat locul între marele avocat şi funcţionarul guvernamental Ne-a trecut din nou sticla de Porto şi ne-a oferit trabucuri Avocatul a lăudat vinul excelent, iar Strickland ne-a spus de unde l-a procurat Am început să trăncănim despre recoltele de vinuri şi despre tutun Avocatul ne-a povestit un caz în care era angajat, iar colonelul ne-a vorbit despre polo Nu aveam nimic de spus, aşa că am rămas tăcut, încercând, cât mai politicos, să manifest interes pentru conversaţie Şi pentru că mi s-a părut că de mine nu-i pasă nimănui nici cât negru sub unghie, l-am cercetat în tihnă pe Strickland",
    "45": " Era mai voinic decât mă aşteptasem Nu ştiu de ce mi-l imaginasem subţirel şi cu o înfăţişare insignifiantă De fapt, era voinic şi lătăreţ, cu mâini şi picioare mari, şi îşi purta cu oarecare stânjeneală hainele de seară Te făcea să te gândeşti la un vizitiu îmbrăcat elegant pentru această ocazie protocolară Era un bărbat de patruzeci de ani, nu prea chipeş, totuşi nu urât, căci avea trăsături destul de frumoase, numai că erau puţin prea mari şi îi dădeau un aspect diform Nu purta nici barbă, nici mustăţi şi faţa lui mare, bine rasă părea despuiată Avea părul roşcat, tăiat foarte scurt, şi ochii mici, albaştri sau cenuşii Avea o înfăţişare banală Nu mă miram acum că dna Strickland se simţea puţin jenată de el Nu era deloc o carte de vizită frumoasă pentru o femeie care voia să-şi croiască un drum în lumea artelor şi literelor",
    "46": " Era evident că nu e câtuşi de puţin înzestrat pentru viaţa mondenă, dar un bărbat se poate lipsi de un asemenea har Nu avea nici măcar vreo excentricitate care să-l scoată din anonimat Era pur şi simplu un om bun, cinstit, şters şi fără haz Îi puteai admira calităţile, dar totodată simţeai nevoia de a-i evita societatea Era nul Probabil constituia un membru demn al societăţii, un soţ şi tată bun, un agent de bursă cinstit, dar nu părea să existe vreun motiv pentru a-ţi irosi timpul cu el \n\nVII \nSezonul monden se apropia de sfârşitul lui prăfuit şi toate cunoştinţele mele îşi aranjau plecarea din Londra Dna Strickland îşi ducea familia pe coasta comitatului Norfolk pentru ca odraslele să se poată bucura de mare, iar soţul să poată juca golf Ne-am luat rămas-bun şi am aranjat să ne revedem la toamnă",
    "47": " Dar în ultima zi pe care o petreceam la Londra, ieşind din magazinul Armata şi Marina, am întâlnit-o împreună cu băiatul şi fata; ca şi mine, îşi făcuse ultimele cumpărături înainte de a părăsi capitala şi amândoi eram transpiraţi şi obosiţi I-am propus să mergem cu toţii să mâncăm o îngheţată în parc Cred că dna Strickland era bucuroasă de prilejul de a-mi arăta copiii, aşa că s-a grăbit să-mi accepte invitaţia Erau încă şi mai atrăgători decât sugeraseră fotografiile lor şi avea dreptate să fie mândră de ei Eu eram destul de tânăr ca să nu-i intimidez, aşa că au flecărit vesel despre tot soiul de lucruri Erau extraordinar de drăguţi, nişte copii sănătoşi şi agreabili Şi atmosfera de acolo, sub copacii din parc, era foarte plăcută După o oră s-au înghesuit într-o birjă ca să se ducă acasă, iar eu am pornit alene către club",
    "48": " Mă simţeam poate cam singur şi asta m-a făcut să mă gândesc cu oarecare invidie la viaţa plăcută de familie pe care o zărisem pentru o clipă Păreau o familie foarte unită Aveau micile lor glume, cunoscute doar lor şi de neînţeles pentru cel din afară, şi se distrau grozav Poate că Charles Strickland era nesărat dacă-l judecai după un etalon care mai presus de orice solicita conversaţia spumoasă Dar inteligenţa lui era potrivită pentru mediul în care trăia şi aceasta constituie de obicei un paşaport nu numai pentru un succes moderat, ci şi pentru fericire Dna Strickland era o femeie încântătoare şi-l iubea Mi-am imaginat viaţa lor netulburată de nici un fel de aventuri neaşteptate, o viaţă cinstită, decentă şi – datorită celor doi copii bine crescuţi şi simpatici, atât de clar meniţi să ducă mai departe tradiţiile normale ale neamului şi ale condiţiei lor sociale – nu lipsită de semnificaţie",
    "49": " Treptat-treptat, pe nesimţite, aveau să îmbătrânească, aveau să-şi vadă fiul şi fiica ajungând la vârsta înţelepciunii, căsătorindu-se la timpul potrivit – băiatul cu o fată drăguţă, viitoare mamă a unor copii sănătoşi, iar fata cu un băiat frumos şi plin de bărbăţie, evident militar Şi, în cele din urmă, prosperând în demnitatea vieţii lor de pensionari, îndrăgiţi de urmaşi, şi, după o viaţă fericită şi câtuşi de puţin zadarnică, în plinătatea bătrâneţii, aveau să coboare în mormânt Aceasta este cu siguranţă povestea a nenumărate perechi căsătorite, şi tiparul vieţii oferite de ea avea un fel de graţie domestică Îţi aminteşte de un râuşor molcom care şerpuieşte blând printre păşuni verzi, umbrit de copaci frumoşi până când, în cele din urmă, se varsă în marea imensă Dar marea e atât de calmă, atât de tăcută, atât de indiferentă încât deodată te tulbură o vagă nelinişte Poate că doar o ciudăţenie a caracterului – ce se manifesta puternic încă de pe atunci – mă făcea să simt ceva în neregulă într-o asemenea existenţă împărtăşită de marea majoritate a oamenilor",
    "50": " Îi recunoşteam valoarea socială, îi vedeam fericirea ordonată, dar un fel de clocot al sângelui meu cerea un drum plin de peripeţii Mi se părea că există ceva alarmant în delicii atât de uşor de obţinut În adâncul inimii mele se afla dorinţa de a duce o viaţă mai plină de primejdii Nu eram nepregătit să înfrunt colţurile aspre ale stâncilor şi nici apele puţin adânci şi înşelătoare dacă puteam să obţin măcar o schimbare – o schimbare şi emoţiile neprevăzutului \n\nVIII \nRecitind lucrurile pe care le-am scris despre cei din familia Strickland îmi dau seama că par destul de lipsite de substanţă Nu am izbutit să le imprim nici una dintre caracteristicile acelea care fac personajele unei cărţi să existe, să aibă o viaţă proprie, adevărată Şi întrebându-mă dacă vina este a mea, îmi scormonesc creierii ca să-mi amintesc idiosincrasiile care ar putea să le confere vitalitate",
    "51": " Simt că insistând asupra vreunei particularităţi de vorbire sau asupra vreunei ciudăţenii de comportament aş putea să le dau o semnificaţie aparte Aşa cum arată acum, sunt doar ca nişte figuri dintr-o tapiserie veche Nu se detaşează de pe fundal, iar de la distanţă par să-şi piardă conturul, încât nu ne sugerează decât o atrăgătoare pată de culoare Singura mea scuză este că impresia pe care mi-au făcut-o nu era câtuşi de puţin altfel Aveau exact acea neclaritate uşoară pe care o găseşti la oamenii ale căror vieţi fac parte din organismul social, încât ei există în interiorul lui şi numai prin el Sunt ca celulele dintr-un trup – esenţiale, dar, atâta vreme cât rămân sănătoase, le absoarbe ansamblul, mai amplu şi mai important Familia Strickland era doar o familie obişnuită a clasei mijlocii: o femeie plăcută, ospitalieră, cu o pasiune nevinovată pentru celebrităţile de mică anvergură ale lumii literare; un bărbat destul de şters care-şi făcea datoria în acel sector al vieţii unde-l plasase o Providenţă îngăduitoare; doi copii drăguţi şi sănătoşi",
    "52": " Nimic nu poate fi mai banal Nu ştiu dacă era în ei ceva care să stârnească în vreun fel oarecare atenţia celor curioşi Când ma gândesc la tot ceea ce s-a întâmplat ulterior mă întreb dacă am fost atât de prost, ca să nu văd în Charles Strickland măcar un element ieşit din comun Poate Cred că în anii care au trecut de atunci şi până acum am învăţat destul de bine să cunosc oamenii, însă chiar dacă atunci când i-am cunoscut pe soţii Strickland aş fi avut experienţa pe care o am acum, tot nu-mi vine să cred că aş fi putut să-i judec altfel Dar pentru că am înţeles că omul este imprevizibil, în faza actuală n-aş mai fi atât de surprins de vestea pe care am primit-o când am revenit la Londra începutul toamnei Nu mă întorsesem decât de douăzeci şi patru de ore când m-am întâlnit pe Jermyn Street cu Rose Waterford",
    "53": " — Ei, dar ce veselă şi vioaie eşti! i-am zis Ce-ai păţit? Mi-a zâmbit şi ochii îi străluceau cu o maliţie pe care o cunoşteam deja de mult Însemna că a aflat vreo bârfă despre o prietenă sau un prieten şi instinctul ei de femeie de litere era în plină alertă — L-ai cunoscut pe Charles Strickland, nu? Nu numai faţa ei, ci şi întregul ei trup îţi sugera întru totul intensitatea trăirii Am încuviinţat din cap M-am întrebat dacă bietul om a fost declarat falit sau călcat de un omnibuz — Nu ţi se pare îngrozitor? Şi-a părăsit nevasta Cu siguranţă că dra Waterford simţea că nu poate face onorurile cuvenite subiectului ei acolo, pe marginea trotuarului străzii Jermyn, şi, ca artistă ce era, mi-a aruncat pur şi simplu în obraz faptul frust, declarând că nu ştie nici un fel de detalii",
    "54": " La rândul meu nu puteam să nu-i acord onorurile cuvenite, presupunând că circumstanţele banale ale întâlnirii ar fi împiedicat-o să-mi dea amănunte; dar ea s-a arătat foarte încăpăţânată — Îţi repet că habar n-am de nimic, îmi spuse ea ca răspuns la întrebările mele agitate, dar apoi, dând nepăsătoare din umeri, adăugă: Se pare că o tânără persoană de la o ceainărie din City şi-a părăsit postul A zvârlit scurt un zâmbet şi, pretextând că are programare la dentist, a pornit cu pas săltăreţ mai departe Mărturisesc că eram mai mult interesat decât întristat Pe vremea aceea experienţa mea directă de viaţă era foarte redusă şi mă ispitea ideea de a da peste un incident – între oameni cunoscuţi mie – de genul acelora despre care citisem prin cărţi Mai recunosc şi că acum timpul m-a deprins cu asemenea întâmplări printre cunoştinţele mele Dar atunci am fost şi puţin şocat",
    "55": " Strickland avea cu siguranţă patruzeci de ani şi mi se părea dezgustător ca un om de vârsta lui să se preocupe de aventuri sentimentale Cu aroganţa specifică tinereţii stabilisem vârsta de treizeci şi cinci de ani ca limita maximă la care un bărbat se mai poate îndrăgosti fără a se face de râs Această veste mă mai deconcerta în oarecare măsură şi pentru că, de la ţară, îi scrisesem dnei Strickland anunţându-mi întoarcerea; şi adăugasem că dacă nu primesc din parte-i vreo veste care să mă facă să renunţ, mă voi duce într-o anumită zi să beau ceaiul la ea Şi tocmai aceasta era ziua respectivă şi nu primisem nici o veste de la dna Strickland Voia sau nu voia să mă primească? Era foarte probabil ca în agitaţia momentului să-i iasă din minte bileţelul meu Poate că ar fi fost mai înţelept să nu mă duc",
    "56": " Dar, pe de altă parte, se prea poate ca ea să dorească să păstreze maximum de discreţie în chestiunea respectivă şi, deci, ar fi fost oarecum necuviincios din partea mea să dau de înţeles semn că am primit ciudata veste Eram, aşadar, sfâşiat între teama de a jigni sentimentele unei femei agreabile şi aceea de a o inoportuna Simţeam că trebuie să sufere şi nu voiam să fiu martor al unei dureri pe care n-o puteam alina Dar în adâncul inimii mele era dorinţa – de care mă simţeam puţin ruşinat – de a vedea cum suporta lovitura Nu ştiam prea bine ce să fac În cele din urmă mi-a venit în gând că aş putea să trec pe la ea ca şi cum nu s-ar fi întâmplat nimic şi s-o întreb prin servitoare poate sau nu să mă primească Asta i-ar fi dat posibilitatea de a mă trimite la plimbare",
    "57": " Dar am fost copleşit de jenă când i-am spus servitoarei fraza pe care o pregătisem, şi, în timp ce aşteptam răspunsul, pe un coridor întunecat, am fost silit să strâng tare din dinţi ca să n-o rup la goană Servitoarei s-a întors Atitudinea ei a sugerat imaginaţiei mele deja stârnite tabloul complet al catastrofei care se produsese în casă — Vreţi să mă urmaţi, domnule? m-a întrebat Am urmat-o în salon Jaluzelele erau lăsate parţial, ca să întunece încăperea, iar dna Strickland şedea cu spatele la lumină În faţa căminului, în picioare, se afla cumnatul ei, colonelul MacAndrew, care îşi încălzea spinarea la focul aprins M-am simţit groaznic de stânjenit când am intrat Mi-am închipuit că sosirea mea i-a surprins şi că dna Strickland m-a lăsat să intru doar pentru că uitase să mă amâne Mi s-a părut că şi colonelul e deranjat de intruziunea mea",
    "58": " — Nu eram prea sigur dacă mă aşteptaţi sau nu, i-am zis dnei Strickland încercând să par netulburat — Fireşte că te aşteptam Anne aduce într-o clipă ceaiul Chiar şi în semiobscuritatea din cameră am observat că faţa dnei Strickland e umflată de plâns Pielea ei – de obicei cam palidă – era acum pământie — Ţi-l aminteşti pe cumnatul meu, nu? L-ai cunoscut aici la noi chiar înainte de vacanţă Ne-am dat mâna Eram atât de intimidat, încât n-am izbutit să spun nimic, dar dna Strickland m-a salvat M-a întrebat ce am mai făcut peste vară, şi primind această mână de ajutor am izbutit să încropesc o brumă de conversaţie până când ni s-a adus ceaiul Colonelul a cerut un whisky cu sifon — Ţi-aş recomanda şi ţie unul, Amy, spuse el — Nu, prefer un ceai",
    "59": " Ăsta a fost primul semn care sugera că s-a întâmplat ceva neplăcut Nu l-am băgat în seamă şi m-am străduit s-o ispitesc la vorbă pe dna Strickland Colonelul, rămas în picioare în faţa căminului, n-a scos un cuvânt Mă întrebam cât de curând aş putea să-mi iau rămas-bun în mod cuviincios Şi mă mai întrebam de ce naiba mă mai lăsase dna Strickland să vin Nu erau flori în cameră şi diversele obiecte ornamentale strânse peste vară nu fuseseră puse înapoi la locul lor Era ceva trist şi rigid în această încăpere care păruse întotdeauna atât de prietenoasă Îţi dădea o senzaţie ciudată, de parcă ar fi fost un mort undeva după perdele Ne-am terminat ceaiul — Nu vrei o ţigară? m-a întrebat dna Strickland S-a uitat în jur căutând cutia cu ţigări, dar nu se vedea nicăieri — Mă tem că nu e nici una",
    "60": " Deodată a izbucnit în plâns şi a ieşit repede din odaie Am fost surprins Acum presupun că lipsa ţigărilor aduse de obicei de soţul ei i l-a readus în minte, şi noua senzaţie că micile bucurii cu care era deprinsă lipseau acum, i-a adus brusc un junghi în inimă Şi-a dat seama că viaţa de altădată s-a sfârşit definitiv Era imposibil să mai menţinem convenienţele sociale — Presupun că aţi prefera să plec, i-am spus colonelului, ridicându-mă — Bănuiesc că ai auzit că ticălosul ăla a părăsit-o, izbucni el Am şovăit puţin Apoi am răspuns: — Ştiţi şi dumneavoastră cum bârfeşte lumea Mi s-a spus vag că ceva nu e în regulă — A fugit A plecat la Paris cu o femeie A lăsat-o pe Amy fără un sfanţ — Îmi pare teribil de rău, am spus, negăsind altceva de zis",
    "61": " Colonelul îşi dădu pe gât whisky-ul Era un bărbat înalt şi slab, la vreo cincizeci de ani, cu mustaţă pe oală şi părul cărunt Avea ochi albaştri spălăciţi şi o gură lipsită de fermitate Îmi aminteam de la întâlnirea anterioară că are o faţă prostească şi că e mândru de faptul că, zece ani înainte de a fi ieşit din armată, juca polo de trei ori pe săptămână — Mă tem că doamna Strickland n-are chef să-i stau pe cap tocmai acum, i-am zis Vreţi să-i transmiteţi regretele mele? Dacă pot face ceva pentru dumneaei aş fi încântat s-o ajut El nu mă băgă în seamă — Nu ştiu ce-o să se întâmple cu ea Şi mai sunt şi copiii la mijloc Din ce o să trăiască? Şaptesprezece ani! — Care şaptesprezece ani? — Sunt căsătoriţi de şaptesprezece ani, răbufni el",
    "62": " Niciodată nu mi-a fost simpatic Bineînţeles, îmi era cumnat şi am căutat să mă comport cât mai onorabil Ai crezut că e un gentleman? Nu trebuia să se mărite cu el — Dar chestiunea e absolut definitivă? — Lui Amy nu-i rămâne decât un lucru de făcut, şi anume să divorţeze de el Tocmai asta îi spuneam când ai intrat dumneata: „Bagă cerere de divorţ, draga mea Amy“, i-am zis, „ţi-o datorezi ţie şi copiilor“ Individul n-ar trebui să apară în faţa ochilor mei, pentru că l-aş omorî în bătaie N-am putut să nu mă gândesc că nu i-ar veni deloc uşor colonelului MacAndrew să facă ceea ce spunea, întrucât Strickland îmi dăduse impresia unui individ foarte solid, dar n-am comentat E întotdeauna supărător când moralitatea jignită nu posedă şi tăria braţelor pentru a-i administra direct pedeapsa păcătosului Căutam un pretext pentru a face o nouă încercare de a mă retrage, când se întoarse dna Strickland",
    "63": " Îşi ştersese lacrimile şi-şi pudrase nasul — Îmi pare rău că mi-am pierdut firea, zise ea Mă bucur că n-ai plecat Se aşeză Nu ştiam deloc ce să spun Simţeam o oarecare jenă când era vorba de chestiuni care nu mă priveau direct Pe atunci nu cunoşteam păcatul de care suferă toate femeile, şi anume patima de a-şi discuta problemele personale cu oricine e dispus să le asculte Dna Strickland părea să facă un efort să-şi vină în fire — Lumea vorbeşte, nu? mă întrebă ea Am fost luat prin surprindere de presupunerea doamnei Strickland că ştiu totul despre nenorocirea ei domestică — Eu abia m-am întors Singura persoană pe care am văzut-o a fost Rose Waterford Doamna Strickland îşi împreună mâinile — Spune-mi, te rog, exact ce ţi-a zis Şi, văzându-mă că ezit, insistă: Ţin neapărat să aflu",
    "64": " — Mde, ştii cum vorbesc oamenii Pe ea nu te prea poţi baza, nu? Mi-a spus că te-a părăsit soţul — Atâta tot? Nu am găsit de cuviinţă să repet şi referirea făcută cu privire la o fată de la o ceainărie Am minţit — Cum, nu ţi-a spus că bărbatul meu a plecat cu cineva? — Nu — Atât voiam să ştiu Am fost puţin nedumerit, dar în orice caz am înţeles că acum îmi pot lua rămas-bun Când i-am strâns mâna dnei Strickland i-am spus că m-aş bucura foarte mult dacă aş putea-o ajuta în vreun fel Mi-a zâmbit firav — Îţi mulţumesc foarte mult Nu văd cum ar putea să mă ajute cineva Fiind prea sfios să-mi exprim compătimirea, m-am întors către colonel ca să-mi iau rămas-bun El nu mi-a strâns mâna pe care i-am întins-o",
    "65": " — Vin şi eu Dacă o iei în sus pe Victoria Street te însoţesc — Perfect, i-am răspuns Să mergem! \n\nIX — E îngrozitor, mi-a spus el din clipa în care am ajuns în stradă Mi-am dat seama că a venit cu mine pentru a mai discuta o dată ceea ce dezbătuse deja ceasuri întregi cu cumnată-sa — Nu ştim cine e femeia, înţelegi? adăugă el Tot ce ştim e că ticălosul a plecat la Paris — Şi eu care credeam că se înţeleg aşa de bine! — Păi chiar aşa şi era Cum, chiar înainte de a intra dumneata, Amy îmi spunea că de când sunt căsătoriţi nu s-au certat niciodată! O cunosc pe Amy, nu există femeie mai bună ca ea pe lumea asta Întrucât aceste confidenţe îmi erau făcute fără să le solicit, nu vedeam nici un păcat în a pune şi eu câteva întrebări",
    "66": " — Adică vreţi să spuneţi că ea n-a bănuit nimic? — Nimic Au petrecut luna august împreună cu copiii în comitatul Norfolk Era acelaşi dintotdeauna Ne-am dus şi noi vreo două-trei zile acolo, eu cu nevastă-mea, şi am jucat golf cu el S-a întors la Londra în septembrie ca să-l lase pe partenerul său de afaceri să-şi ia vacanţă, iar Amy a mai rămas la ţară Închiriaseră o casă pentru şase săptămâni şi când a expirat termenul i-a scris ca să-l anunţe când soseşte la Londra El i-a răspuns de la Paris spunând că s-a hotărât să nu mai trăiască cu ea — Şi ce explicaţie i-a dat? — Dragul meu, n-a dat nici o explicaţie Am văzut şi eu scrisoarea Nu avea decât maximum zece rânduri — Bine, dar asta-i extraordinar! A trebuit să traversăm strada şi circulaţia ne-a împiedicat să mai vorbim",
    "67": " Ceea ce-mi spusese colonelul MacAndrew părea prea neverosimil şi am bănuit că, din motive ştiute numai de ea, dna Strickland îi ascunsese o parte din adevăr Era limpede că după şaptesprezece ani de căsnicie un bărbat nu-şi părăseşte nevasta fără ca anumite circumstanţe să fi stârnit în mintea ei bănuiala că mariajul lor nu merge perfect Colonelul m-a ajuns din urmă — Bineînţeles că nu putea da vreo altă explicaţie decât că a plecat cu o femeie Presupun că a socotit că aşa ceva poate descoperi şi Amy, de una singură Ăsta e genul lui de om — Şi ce-o să facă doamna, Strickland? — În primul rând trebuie să ne adunăm dovezile Am să mă duc chiar eu la Paris — Şi cu afacerile lui cum rămâne? — Păi tocmai aici e toată şmecheria De un an încoace cheltuia din ce în ce mai puţin",
    "68": " — I-a spus partenerului lui de afaceri că pleacă? — Nici un cuvânt Colonelul MacAndrew se pricepea foarte vag la afaceri, iar eu deloc, aşa că n-am prea înţeles în ce condiţii şi-a părăsit Strickland treburile Am dedus că partenerul părăsit e mânios la culme şi ameninţă că-l va da în judecată Se părea că după ce se va lichida afacerea, el, unul, o să piardă cam patru-cinci sute de lire — Mare noroc că mobila din apartament e pe numele lui Amy Măcar cu asta o să rămână — Adică vreţi să spuneţi că vorbeaţi serios când ziceaţi că o să rămână fără un ban? — Bineînţeles Nu are decât două-trei sute de lire şi mobila — Bine, dar atunci din ce o să trăiască? — Dumnezeu ştie! Treaba părea să se complice tot mai tare, iar colonelul, cu invectivele şi indignarea lui, mai degrabă mă năucea decât să mă informeze",
    "69": " M-am bucurat că, văzând ceasul de la magazinul Armata şi Marina, şi-a amintit că trebuie să se ducă să joace cărţi la club, aşa că m-a lăsat să străbat singur parcul St James \n\nX \nPeste vreo două zile, dna Strickland mi-a trimis un bilet întrebându-mă dacă aş putea să trec s-o văd în seara aceea după cină Am găsit-o singură Rochia neagră, simplă aproape austeră, sugera situaţia ei de femeie părăsită şi mâhnită, şi am fost mirat, în nevinovăţia mea, că în pofida unei emoţii reale a fost totuşi în stare să se îmbrace aşa cum trebuie pentru a-şi juca rolul după standardele ei de bună cuviinţă — Mi-ai spus că dacă te-aş ruga să faci ceva pentru mine n-ai avea nimic împotrivă, m-a abordat ea — Perfect adevărat — Vrei să te duci la Paris să vorbeşti cu Charlie? — Cine, eu? Eram prins pe picior greşit",
    "70": " M-am gândit că nu-l văzusem decât o singură dată în viaţa mea şi nu ştiam ce vrea ea de la mine — Fred e hotărât să se ducă el (Fred era numele mic al colonelului MacAndrew), dar sunt convinsă că nu el e omul care ar trebui să meargă N-o să facă decât să strice lucrurile, şi pe altcineva nu văd pe cine să rog Glasul îi tremura puţin, drept care am simţit că aş fi o brută dacă aş şovăi cât de cât — Bine, dar n-am schimbat nici două vorbe cu soţul dumitale! Nici nu mă cunoaşte Probabil o să-mi spună să mă duc la naiba — Asta n-o să-ţi facă nici un rău, răspunse zâmbind dna Strickland — Dar ce anume doreşti să fac? Nu-mi răspunse direct — Mie mi se pare un avantaj faptul că nu te cunoaşte",
    "71": " Vezi dumneata, pe Fred nu l-a agreat niciodată Îl socotea un prost şi în general nu era în stare să-i înţeleagă pe militari Fred şi-ar ieşi imediat din fire şi s-ar stârni o ceartă, ceea ce ar strica lucrurile, în loc să le dreagă Dacă i-ai spune că vii din partea mea n-ar putea refuza să te asculte — Bine, dar nu vă cunosc de prea multă vreme Nu prea văd cum ar putea cineva să arbitreze un asemenea caz dacă nu e la curent cu amănuntele Iar eu nu vreau să-mi bag nasul unde nu-mi fierbe oala De ce nu te duci chiar dumneata să-i vorbeşti? — Ai uitat că nu e singur Mi-am ţinut gura Parcă mă şi vedeam ducându-mă la Charles Strickland şi trimiţându-i cartea de vizită Îl vedeam venind în hol ţinând-o între degete şi întrebându-mă: „Cărui fapt îi datorez această onoare?“ „Am venit să vă vorbesc în privinţa soţiei dumneavoastră",
    "72": "“ „Serios? Când ai să mai îmbătrâneşti puţin, fără îndoială că o să înveţi că este mai bine să-ţi vezi de treburile dumitale Dacă ai amabilitatea să-ţi întorci capul puţin spre stânga vei vedea uşa Îţi doresc o după-amiază plăcută“ Prevedeam că nu mi-ar fi fost prea uşor să ies din scenă cu toată demnitatea şi aş fi dat nu ştiu cât să nu fi avut ghinionul de a mă întoarce la Londra înainte de a-şi fi rezolvat dna Strickland situaţia I-am aruncat o plivire Părea cufundată în gânduri Curând a ridicat ochii spre mine, a oftat din rărunchi şi mi-a zâmbit: — Totul a, fost atât de neaşteptat Eram căsătoriţi de şaptesprezece ani Nici nu mi-am închipuit vreodată că Charles e genul de om care să se îndrăgostească de cineva Întotdeauna ne-am înţeles perfect Fireşte că pe mine mă interesau multe lucruri care pe el nu-l interesau în nici un fel",
    "73": " — Dar ai descoperit cine (nu prea ştiam cum să mă exprim), cine este persoana cu care a plecat? — Nu Nimeni nu pare să aibă habar E foarte ciudat În general, când un bărbat se îndrăgosteşte de cineva, oamenii îi văd luând prânzul împreună, sau ceva de genul ăsta, şi pe urmă prietenii femeii respective vin întotdeauna şi-i povestesc soţiei Eu însă n-am primit nici un fel de avertisment Absolut nimic Scrisoarea lui a venit ca o lovitură de trăsnet Îl credeam foarte fericit şi mulţumit Începu să plângă, biata de ea, şi-mi stârni compătimirea Dar peste puţin se mai calmă — N-are nici un rost să mă fac de râs, zise ea ştergându-se la ochi Singurul lucru necesar este să hotărăsc ce-i cel mai bine să fac Şi continuă să vorbească puţin alandala, ba despre trecutul apropiat, ba despre prima lor întâlnire şi despre căsătoria lor; cu toate astea în curând am început să-mi alcătuiesc un tablou destul de coerent al vieţii lor",
    "74": " Şi mi s-a părut că presupunerile mele nu fuseseră greşite Dna Strickland era fiica unui funcţionar din India care la pensie se instalase în inima Angliei, dar avea obiceiul ca în fiecare august să-şi ducă familia, la Eastboume ca să schimbe aerul; şi acolo – la vârsta de douăzeci de ani – îl cunoscuse pe Charles Strickland El avea douăzeci şi trei Au jucat tenis împreună, s-au plimbat pe faleză, i-au ascultat împreună pe muzicanţii negri şi ea s-a hotărât să-i accepte cererea în căsătorie cu o săptămână înainte ca el să-i ceară mâna Au stat la Londra, mai întâi în cartierul Hampstead, iar apoi, pe măsură ce-i mergeau lui afacerile mai bine, chiar în centru Au avut doi copii — Întotdeauna părea că ţine foarte mult la ei Chiar dacă s-o fi plictisit de mine, mă întreb cum de a avut inima să-i părăsească",
    "75": " Totul e de-a dreptul incredibil Nici acum nu pot să mă conving că e adevărat În cele din urmă mi-a arătat scrisoarea pe care i-o trimisese el Eram foarte curios s-o văd, dar nu îndrăznisem să i-o cer: „Draga mea Amy, Cred că vei găsi apartamentul în perfectă regulă I-am dat instrucţiuni lui Anne şi când vei veni vei găsi cina gata pentru tine şi pentru copii Nu voi fi acolo să te întâmpin M-am hotărât să trăiesc departe de voi, şi plec mâine dimineaţă la Paris Am să pun scrisoarea asta la cutie de îndată ce sosesc acolo Nu mă mai întorc niciodată Hotărârea mea este irevocabilă \n\nAl tău dintotdeauna, Charles Strickland“ — Nici o explicaţie sau părere de rău Nu ţi se pare inuman? — În împrejurările date, e o scrisoare foarte ciudată, am răspuns",
    "76": " — Nu există decât o singură explicaţie, aceea că şi-a ieşit din minţi Nu ştiu cine e femeia care a pus mâna pe el, dar l-a schimbat total Este evident că povestea durează de mult — Ce te face să crezi aşa ceva? — Asta a descoperit-o Fred Soţul meu spunea că se duce la club trei-patru seri pe săptămână să joace bridge Fred cunoaşte un membru al clubului şi a zis ceva despre Charles, că e mare bridgist Individul a rămas surprins, spunea că nu l-a văzut niciodată pe Charles în salonul de joc Acum e limpede că de câte ori îl credeam pe Charles la club, de fapt era cu femeia aceea O clipă am tăcut Apoi m-am gândit la copii: — Cred că nu ţi-a venit deloc uşor să-i explici lui Robert, i-am spus — A, dar n-am suflat o vorbă nici unuia din ei",
    "77": " Vezi dumneata, noi ne-am întors la Londra exact cu o zi înainte de a trebui să plece ei la şcoală Am avut prezenţa de spirit să le spun că tatăl lor a fost chemat undeva cu afaceri Cu siguranţă că i-a fost foarte greu să se poarte ca de obicei şi să pară nepăsătoare când în adâncul inimii purta secretul acela amar apărut pe neaşteptate, şi nu cred că i-a venit uşor nici să acorde atenţia cuvenită tuturor lucrurilor care trebuie făcute ca să-ţi expediezi cum se cuvine copiii la şcoală Dnei Strickland i se frânse iarăşi vocea: — Şi ce-o să se întâmple cu ei, bieţii copilaşi? Cum o să trăim? Se lupta să-şi recapete stăpânirea de sine şi vedeam cum îşi strânge şi-şi desface spasmodic pumnii Era mai mult decât dureros — Bineînţeles că am să mă duc la Paris, dacă crezi că pot fi de vreun folos, dar trebuie să-mi spui exact ce doreşti să fac",
    "78": " — Vreau să vină înapoi — Am înţeles de la colonelul MacAndrew că te-ai hotărât să divorţezi de el — Nu am să divorţez niciodată! răspunse ea, devenind brusc violentă Spune-i te rog asta din partea mea N-o să poată niciodată să se însoare cu femeia aceea Sunt la fel de încăpăţânată ca şi el şi n-am să-i acord niciodată divorţul Trebuie să mă gândesc şi la copiii mei Presupun că a adăugat aceste vorbe ca să-mi explice atitudinea ei, dar eu le-am pus mai degrabă pe seama unei gelozii foarte fireşti decât a solicitudinii materne — Îl mai iubeşti? — Nu ştiu Vreau să se întoarcă Dacă o face, atunci am să dau uitării trecutul La urma urmei, suntem căsătoriţi de şaptesprezece ani Sunt o femeie deschisă la minte Nu mi-ar fi păsat prea tare de ceea ce-a făcut dacă n-aş fi aflat nimic",
    "79": " Şi el trebuie să fie conştient de faptul că pasiunea asta nebunească n-o să dureze mult Dacă se întoarce acum, putem să ştergem uşor urmele trecutului, şi nimeni n-o să afle nimic în această privinţă M-a trecut un fior rece pe spinare observând că dna Strickland poate fi preocupată de bârfe, căci pe atunci încă nu ştiam ce rol important joacă opiniile celorlalţi în viaţa femeilor Asta aruncă o umbră de nesinceritate asupra emoţiilor lor cele mai profunde Se ştia unde locuia Strickland Partenerul lui de afaceri, într-o scrisoare violentă trimisă la banca lui, îl insultase spunându-i că se ascunde Iar Strickland, printr-un răspuns cinic şi amuzant, îi spusese partenerului exact unde poate să-l găsească După câte se părea, stătea la un hotel — N-am auzit niciodată de hotelul ăsta, spuse dna Strickland Dar Fred îl ştie foarte bine Zice că e foarte scump",
    "80": " Se învineţi la faţă Parcă-l şi vedea pe soţul ei instalat într-un apartament luxos, cinând la cele mai elegante restaurante; şi pe deasupra îşi imagina cum îşi petrece zilele la curse de cai şi serile la teatru — La vârsta lui asta nu poate să ţină mult La urma urmei, are patruzeci de ani Aş înţelege-o mai bine la un tânăr, dar mi se pare oribil la un bărbat de vârsta lui, cu copii care sunt aproape mari Nici sănătatea lui n-o să reziste În pieptul ei furia se lupta cu suferinţa — Spune-i că întreaga noastră casă strigă după el Totul e exact cum a fost şi totuşi s-a schimbat din rădăcini Nu pot trăi fără el Mai bine mă omor Vorbeşte-i despre trecut, vorbeşte-i de toate lucrurile prin care am trecut împreună Ce-o să le spun copiilor când o să întrebe de el? Camera lui este exact cum a lăsat-o",
    "81": " Îl aştept Cu toţii îl aşteptăm Acum îmi spusese exact ceea ce urma să-i spun eu lui Îmi oferea răspunsuri ample şi detaliate la orice observaţie pe care ar fi putut el s-o facă — Ai să faci tot ce poţi pentru mine? mă întrebă ea pe un ton aproape jalnic Spune-i în ce stare sunt Am văzut că doreşte să fac apel prin toate mijloacele la compătimirea lui Îi şiroiau ochii de lacrimi Am fost teribil de înduioşat Eram indignat pur şi simplu de cruzimea glacială a lui Strickland, şi i-am făgăduit că o să fac tot ce-o să pot ca să-l aduc îndărăt Am convenit să plec la Paris peste două zile şi să stau acolo până când rezolv ceva Pe urmă, întrucât se făcuse târziu şi eram amândoi epuizaţi de atâtea emoţii, mi-am luat rămas-bun de la ea",
    "82": " \n\nXI \nÎn timpul călătoriei îmi priveam cu destulă îndoială misiunea Acum că eram eliberat de spectacolul chinurilor dnei Strickland, puteam să evaluez mai calm toată chestiunea Eram nedumerit de contradicţiile pe care le-am observat în comportarea ei Era foarte nefericită, dar pentru a-mi stârni compătimirea fusese în stare să facă din nefericirea ei un adevărat spectacol Era evident că se pregătise să plângă, deoarece îşi luase o provizie suficientă de batiste I-am admirat prevederea căci, privind retrospectiv, lacrimile ei păreau poate mai puţin înduioşătoare Nu puteam stabili precis dacă doreşte întoarcerea soţului pentru că-l iubeşte sau pentru că se temea de limbile ascuţite ale bârfitorilor Şi eram tulburat de suspiciunea că acest chin al dragostei călcate în picioare era împletit în inima ei frântă cu junghiurile vanităţii rănite care, minţii mele tinere, i se părea sordidă Încă nu învăţasem cât de contradictorie este firea omului",
    "83": " Nu ştiam cât de multă poză există în sinceritate, cât de multă josnicie în nobleţe şi câtă bunătate în desfrâu Dar călătoria mea avea în ea ceva aventuros şi ca atare optimismul îmi creştea pe măsură ce mă apropiam de Paris în plus mă priveam dintr-un punct de vedere dramatic şi eram încântat de rolul meu de prieten de nădejde care-l aduce îndărăt, la soţia iertătoare, pe soţul ce călcase strâmb Mă hotărâsem să-l vizitez pe Strickland în seara următoare, deoarece, instinctiv, simţeam că trebuie aleasă cu multă grijă ora Un apel la afecţiunea omului nu pare să aibă şanse de succes înainte de prânz Propriile mele gânduri erau atunci ocupate în mod constant de dragoste, dar nu-mi puteam închipui niciodată fericirea conjugală decât după ora ceaiului Am întrebat la hotelul meu de cel în care stătea Charles Strickland Se numea Hôtel des Belges",
    "84": " Dar, spre surprinderea mea, portarul hotelului meu mi-a spus că n-a auzit niciodată de el De la dna Strickland înţelesesem că este o clădire mare şi somptuoasă în spatele străzii Rivoli M-am uitat în Anuar Singurul hotel cu acest nume era în Rue des Moines Cartierul nu era deloc elegant Nici măcar respectabil, aş putea să spun Am clătinat din cap: — Sunt convins că nu-i ăsta, am zis Portarul a dat din umeri Nu mai era alt hotel cu acelaşi nume la Paris Mi-a venit în minte gândul că poate Strickland îi jucase o festă partenerului său dându-i această adresă Nu ştiu de ce am avut oarecum senzaţia că poate lui Strickland i s-o fi părut amuzant să aducă un broker furios tocmai la Paris ca să-şi bată joc de el trimiţându-l la o casă rău famată dintr-o stradă sordidă",
    "85": " Şi totuşi mi-am zis că poate n-ar fi rău să mă duc să verific A doua zi, pe la ora şase, am luat o birjă până în Rue des Moines, dar am coborât la colţul străzii, întrucât preferam să merg pe jos până la hotel şi să-l cercetez înainte de a intra Era o străduţă cu prăvălioare care slujeau nevoilor unor oameni săraci şi cam pe la mijlocul ei, pe stânga, cum mergeam, era Hôtel des Belges Hotelul în care stăteam eu era destul de modest, dar în comparaţie cu acesta părea de-a dreptul magnific Era o clădire înaltă şi coşcovită, care cu siguranţă nu mai fusese văruită de ani şi ani de zile, căci avea un aer atât de jalnic, încât casele de lângă ea păreau curate şi cochete Ferestrele murdare erau toate închise Nu se putea ca tocmai aici să trăiască Charles Strickland în splendoarea lui vinovată, cu fermecătoarea necunoscută datorită farmecelor căreia îşi abandonase el onoarea şi datoria",
    "86": " Mă simţeam de-a dreptul supărat, căci simţeam că am fost tras pe sfoară, şi era cât pe-aci să mă răsucesc pe călcâie fără să mai întreb nimic Am intrat numai pentru ca ulterior să-i pot spune dnei Strickland că am făcut tot ce am putut ca să-mi îndeplinesc misiunea Intrarea hotelului era într-o latură unui magazin Uşa era deschisă şi la un pas în interior era o firmă mică pe care scria Bureau au premier Am urcat scara îngustă şi pe palier am găsit un fel de cuşcă cu geamuri în care se aflau un pupitru şi două scaune Afară era o bancă pe care se putea presupune că se chinuie să doarmă portarul noaptea Nu era nimeni pe acolo, dar sub o sonerie scria „Garçon“ Am sunat şi curând şi-a făcut apariţia un tânăr cu privirea piezişă şi o înfăţişare sumbră",
    "87": " Era în cămaşă şi papuci de pâslă Nu ştiu de ce am încercat ca întrebările mele să sune cât mai degajat: — Domnul Strickland locuieşte cumva aici? — Camera treizeci şi doi, etajul şase Am fost atât de surprins, încât o clipă n-am răspuns — E acasă? Băiatul s-a uitat la tabloul cu chei — Văd că nu şi-a lăsat cheia Mergeţi sus să vedeţi Mi s-a părut că s-ar cuveni să mai pun o întrebare — Madame est là? — Monsieur est seul În timp ce urcam scările, băiatul mă privea suspicios Era întuneric şi o lipsă cumplită de aer Un miros greu de mucegai te apăsa La etajul al treilea o femeie în capot, cu părul zbârlit, a deschis o uşă şi m-a privit în tăcere în timp ce treceam În cele din urmă am ajuns la etajul şase şi am bătut la uşa cu numărul treizeci şi doi",
    "88": " S-a auzit un zgomot înăuntru şi uşa s-a întredeschis În faţa mea se afla Charles Strickland N-a scos o vorbă Presupun că nici nu m-a recunoscut I-am spus numele M-am străduit din răsputeri să-mi iau un aer cât mai firesc — Nu mă mai ţineţi minte Am avut plăcerea de a cina cu dumneavoastră la sfârşitul lunii iulie — Pofteşte înăuntru, zise el vesel Sunt încântat să te văd Stai jos! Am intrat Era o cămăruţă mică de tot înţesată de mobilă din stilul cunoscut în Franţa sub numele de Louis Philippe Am văzut un pat mare de lemn cu o pilotă roşie umflată parcă de nişte valuri şi un garderob mare, o masă rotundă, un lavoar foarte vechi şi două scaune tapisate cu pluş roşu Totul era sărăcăcios şi murdar Nici cel mai mic semn al luxului nesăbuit pe care-l descrisese cu atâta încredere colonelul MacAndrew",
    "89": " Strickland aruncă pe jos hainele de pe unul din scaune şi-mi făcu semn să mă aşez — Cu ce-ţi pot fi de folos? mă întrebă el În cămăruţa aceea părea încă şi mai masiv decât mi-l aminteam Purta o jachetă sport, veche, şi nu se răsese de câteva zile Când îl văzusem ultima dată era destul de îngrijit, dar părea stingherit de hainele elegante Acum, neţesălat şi soios, părea întru totul la el acasă Nu prea ştiam cum o să primească fraza pe care mi-o pregătisem — Am venit să vă văd din partea soţiei dumneavoastră — Tocmai ieşeam să sorb o băuturică înainte de cină Ar fi mai bine să vii cu mine Îţi place absintul? — Îl pot bea — Atunci vino Şi-a pus un melon care nu mai fusese periat de mult — Putem cina împreună",
    "90": " Ştii, îmi datorezi o masă — Fireşte Sunteţi singur? Mă măgulea satisfacţia că am izbutit să plasez foarte firesc întrebarea aceea extrem de importantă — A, da De fapt n-am mai vorbit cu nimeni de trei zile Ştii, franceza mea nu e chiar strălucită În timp ce coboram scările înaintea lui, mă întrebam ce s-o fi întâmplat cu femeiuşca de la ceainărie Se certaseră deja sau îi trecuse amorul nebun? Lucrul nu părea probabil dacă, aşa cum mi se spusese, vreme de un an făcuse pregătirile pentru acest gest nebunesc Am mers spre Avenue de Clichy şi ne-am aşezat la o masă de pe terasa unei cafenele mari \n\nXII \nLa ora aceea Avenue de Clichy era foarte aglomerat şi o imaginaţie extrem de vie ar fi putut vedea în trecătorii aceia personajele multor idile mizere Erau funcţionăraşi şi vânzătoare, bătrâni care ar fi putut foarte bine să fi coborât din paginile romanelor lui Balzac; membri – masculini şi feminini – ai profesiilor care adună profituri de pe urma slăbiciunilor omenirii",
    "91": " Străzile cartierelor mai sărace ale Parisului pulsează o vitalitate a mulţimii care înfierbântă sângele şi pregăteşte sufletul pentru neprevăzut — Cunoaşteţi bine Parisul? l-am întrebat — Nu Am fost aici doar în luna de miere De atunci n-am mai venit — Dar cum Dumnezeu de v-aţi găsit hotelul ăsta? — Mi-a fost recomandat Căutam unul cât mai ieftin Ni s-a adus absintul şi cu solemnitatea cuvenită am picurat apă peste zahărul care se topea — Cred că ar fi mai bine, să vă spun de la început pentru ce v-am căutat, i-am zis, nu fără oarecare jenă I-au sclipit ochii: — Ştiam eu că mai curând sau mai târziu o să vină cineva Am primit o mulţime de scrisori de la Amy — Atunci înseamnă că ştiţi foarte bine ce trebuie să vă spun — Nu le-am citit",
    "92": " Mi-am aprins o ţigară ca să-mi acord un mic răgaz Nu prea ştiam cum să-mi abordez misiunea Frazele pline de elocinţă pe care le pregătisem, patetice sau indignate, păreau cu totul deplasate aici, pe Avenue de Clichy Deodată chicotit: — Groaznică sarcina asta a dumitale, nu? — Mde, nu prea ştiu, i-am răspuns — Păi uite ce e, dă-i drumul, ca să scapi de ea, şi pe urmă putem să avem şi noi o seară agreabilă şi distractivă Am şovăit — V-a trecut oare prin cap că soţia dumneavoastră e teribil de nefericită? — O să-i treacă Nici nu pot descrie răceala extraordinară cu care mi-a dat acest răspuns, M-a descumpănit, dar mi-am dat toată osteneala să nu mă trădez Am adoptat tonul pe care-l folosea unchiul meu Henry, preotul, când îi cerea unei rude să subscrie la Societatea de Ajutorare a Clerului",
    "93": " — Sper că nu vă supăraţi dacă vă vorbesc deschis? A clătinat din cap zâmbitor — Oare ea a meritat s-o trataţi astfel? — Nu — Aveţi vreo plângere împotriva ei? — Nici una — Atunci nu e oare monstruos s-o părăsiţi astfel după şaptesprezece ani de căsnicie fără a avea să-i reproşaţi ceva? — E monstruos L-am privit surprins Felul cum accepta cordial tot ce-i spuneam făcea să-mi fugă pământul de sub picioare Îmi complica situaţia, ca să nu zic că mi-o făcea ridicolă Eram pregătit să fiu convingător, înduioşător, retoric, sfătuitor, critic şi la nevoie chiar sarcastic, indignat şi necruţător; dar ce naiba face un mentor când păcătosul nu se sfieşte câtuşi de puţin să-şi mărturisească păcatul? N-aveam pic de experienţă, întrucât propria mea atitudine în astfel de situaţii fusese întotdeauna să neg totul — Ei, mai e ceva? m-a întrebat Strickland",
    "94": " Am încercat aă mă arăt plictisit şi dispreşuitor: — Păi, dacă recunoaşteţi asta, nu pare să mai fie mare lucru de spus — Nici eu nu cred să fie Simţeam că nu-mi îndeplinesc misiunea cu cine ştie ce abilitate Ba chiar mă simţeam ca înţepat cu urzici — Dă-o dracului, doar nu poţi să laşi aşa o femeie, fără un ban în buzunar! — De ce nu? — Păi din ce-o să trăiască? — Am întreţinut-o eu şaptesprezece ani, de ce să nu se întreţină şi singură de data asta? — Nu poate — Să încerce Bineînţeles, la această afirmaţie aş fi putut da multe răspunsuri Aş fi putut vorbi despre situaţia economică a femeii, despre contractul tacit, dar ferm pe care îl acceptă un bărbat prin căsătorie şi despre câte şi mai câte; dar simţeam că un singur element mai avea cât de cât semnificaţie",
    "95": " — Nu mai ţii la ea? — Câtuşi de puţin, mi-a răspuns Chestiunea era extrem de gravă pentru ambele părţi implicate Dar în maniera în care îmi răspundea era un fel de veselie neruşinată care mă silea să-mi muşc buzele ca să nu izbucnesc în râs Mi-am amintit că purtarea lui este abominabilă Am încercat să mă montez ca să ajung într-o stare de indignare morală — Dar dă-o dracului, domnule, mai trebuie să te gândeşti şi la copiii dumitale! Doar nu ţi-au făcut nici un rău Şi nici n-au cerut ei să fie aduşi pe lume Dacă-i laşi aşa în voia sorţii, atunci o să ajungă să cerşească — Au avut destui ani de viaţă bună Mai mult decât au majoritatea copiilor Şi pe lângă asta, cineva o să le poarte de grijă Dacă lucrurile ajung într-o criză, familia MacAndrew o să le plătească şcoala",
    "96": " — Bine, dar nu ţii la ei? Sunt copii extrem de drăguţi Vrei să spui că nu mai doreşti să ai nimic de a face cu ei? — Îmi plăceau destul de mult când erau mici Dar acum, de când au crescut, nu mai am nici un fel de sentiment deosebit pentru ei — Bine, dar asta e inuman! — Se prea poate — Nu pare să-ţi fie câtuşi de puţin ruşine — Nici nu mi-e Am încercat să-l iau altfel: — Toată lumea o să te considere un nemernic — N-are decât — Adică pentru dumneata n-o să însemne nimic să ştii ca oamenii te urăsc şi te dispreţuiesc? — Nu Răspunsul lui scurt era atât de plin de dispreţ încât a făcut ca întrebarea mea, aşa firească cum era, să pară absurdă Am stat să reflectez vreo câteva minute",
    "97": " — Mă întreb dacă cineva poate trăi liniştit când este conştient de dezaprobarea semenilor săi Eşti sigur că n-o să înceapă să te chinuie regretele? Toată lumea are cât de cât o conştiinţă şi mai curând sau mai târziu o să te mustre Dacă soţia dumitale ar muri, n-ai fi torturat de remuşcări? Nu mi-a răspuns şi am aşteptat o vreme să vorbească În cele din urmă a trebuit să întrerup tot eu tăcerea — Ce ai de spus la asta? — Doar că eşti un cretin fără pereche — În orice caz, ai putea fi silit să-ţi întreţii nevasta şi copiii, i-am replicat puţin jignit Presupun că legea le poate oferi oarecare ocrotire — Dar legea poate să scoată apă din piatră seacă? Nu am nici un ban Cel mult o sută de lire cu totul Am început să fiu mai nedumerit ca oricând",
    "98": " Era adevărat că hotelul la care trăsese dovedea o situaţie financiară jalnică — Şi ce-o să te faci după ce le cheltuieşti şi pe astea? — O să câştig altele prin muncă Era perfect calm şi ochii lui îşi păstrau acel zâmbet batjocoritor care reducea la ridicol tot ce-i spuneam eu Am făcut o mică pauză ca să chibzuiesc mai bine cum aş putea să revin la atac Dar a întrerupt el tăcerea: — Amy de ce nu se recăsătoreşte? E relativ tânără şi destul de atrăgătoare O pot recomanda oricând ca o soţie excelentă Dacă vrea să divorţeze n-am nimic împotrivă să-i furnizez motivele necesare Era rândul meu să zâmbesc Se purta foarte viclean, dar acum se vedea bine care îi era ţelul Avea probabil vreun anumit motiv să ascundă faptul că fugise cu o femeie şi folosea toate precauţiile necesare pentru a nu-i dezvălui ascunzătoarea",
    "99": " Am răspuns cu multă hotărâre: — Nevasta dumitale spune că nimic din ceea ce ai putea să faci n-o va determina să divorţeze În privinţa asta e absolut hotărâtă N-ai decât să-ţi scoţi din cap orice asemenea eventualitate M-a privit cu o uimire care fără îndoială nu era prefăcută I-a pierit zâmbetul de, pe buze şi mi-a vorbit foarte grav: — Bine, dragul meu, dar nici nu-mi pasă Nu-mi pasă nici cât negru sub unghie, fie că e într-un fel, fie că e într-altul Am râs: — Ei haide, haide, nu trebuie să ne crezi pe toţi atât de proşti, întâmplător, ştim că ai plecat din Londra cu o femeie A tresărit puţin şi apoi brusc a izbucnit într-un hohot de râs A râs atât de zgomotos, încât clienţii aflaţi prin preajma noastră au întors capul şi unii dintre ei au început să râdă la rândul lor",
    "100": " — Nu văd ce e amuzant în asta — Biata Amy! a rânjit el, şi pe faţa lui s-a aşternut un dispreţ amarnic Doamne, ce minte de gâscă pot să aibă femeile! Dragostea! Întotdeauna dragostea Ele cred că un bărbat le părăseşte numai pentru că vrea alte femei Adică dumneata îţi închipui că aş fi atât de tâmpit încât să fac ceea ce am făcut de dragul unei femei? — Iar dumneata vrei să spui că nu ţi-ai părăsit nevasta pentru altă femeie? — Bineînţeles că nu — Pe cuvântul dumitale de onoare? Nu ştiu de ce am pus întrebarea asta, dar a fost un lucru foarte inteligent — Pe cuvântul meu de onoare — Atunci, pentru numele lui Dumnezeu, de ce ai părăsit-o? — Vreau să pictez L-am privit îndelung Nu înţelegeam Mi s-a părut că e nebun",
    "101": " Vă rog să nu uitaţi că eram foarte tânăr şi că pe el îl consideram un om între două vârste Am uitat totul în afară de propria mea uimire — Bine, dar ai patruzeci de ani — Tocmai asta mă face să cred că ar fi timpul să mă apuc — Dar ai mai pictat vreodată? — Am vrut oarecum să mă fac pictor când eram copil, dar tata mi-a spus să intru în afaceri, susţinând că nu se pot câştiga bani din artă Am început să pictez puţin, acum vreun an De atunci încoace am urmat nişte cursuri serale — Deci acolo te duceai când dna Strickland credea că joci cărţi la club? — Întocmai — De ce nu i-ai spus? — Am preferat să păstrez taina — Dar ştii să pictezi? — Deocamdată nu, dar o să învăţ",
    "102": " Tocmai de aceea am venit aici La Londra nu puteam obţine ceea ce doream Poate că aici o să izbutesc — Ţi se pare posibil ca un om să realizeze ceva când porneşte pe un drum nou la vârsta dumitale? Majoritatea oamenilor se apucă de pictură la optsprezece ani — Pot învăţa mai repede decât când aveam optsprezece ani — Dar ce te face să crezi că ai talent? Un minut bun nu mi-a răspuns Privirea i s-a oprit asupra mulţimii care trecea pe lângă noi, dar nu ştiu dacă o vedea de fapt Răspunsul lui nici n-a fost răspuns: — Trebuie să pictez! — Dar nu cumva îţi iei nişte riscuri îngrozitoare? Atunci şi-a întors privirea către mine Ochii lui aveau în ei ceva ciudat, aşa că m-am simţit tare stânjenit — Câţi ani ai? Douăzeci şi trei? Întrebarea mi s-a părut deplasată",
    "103": " Era firesc să-mi asum anumite riscuri dacă aş fi vrut neapărat să fac ceva asemănător Dar el era un om a cărui tinereţe trecuse, un om de afaceri cu o situaţie respectabilă, cu nevastă şi cu doi copii O cale de urmat care pentru mine ar fi putut fi firească era absurdă în cazul lui Am dorit să fiu cât mai corect cu el — Bineînţeles că se poate întâmpla un miracol, să devii un mare pictor, dar trebuie să recunoşti că şansele sunt una la un milion Ar fi o dezamăgire groaznică dacă până la urmă ai fi silit să accepţi ideea că ai stricat totul — Trebuie să pictez, repetă el — Presupunem că nu vei fi niciodată un artist de mâna a treia Crezi că a meritat să renunţi la toate? La urma urmei, în oricare altă sferă socială contează prea puţin dacă nu eşti foarte bun",
    "104": " Te poţi descurca binişor şi dacă eşti mediocru Însă pentru un artist e cu totul altceva — Eşti un tâmpit fără pereche, mi-a spus — Nu văd de ce Dacă nu cumva e o tâmpenie să spui ceea ce e evident — Îţi spun că trebuie să pictez N-am încotro Nu mă pot stăpâni Când un om cade în apă nu mai contează cât de bine înoată Totul este să iasă la mal căci altfel se îneacă Glasul lui era de-a dreptul pătimaş şi fără să vreau am fost impresionat Parcă simţeam o forţă violentă care se zbate în adâncul fiinţei sale Îmi dădea senzaţia a ceva foarte puternic, copleşitor, care-l stăpânea împotriva voinţei lui Nu puteam să înţeleg Mi se părea cu adevărat posedat de un demon, şi simţeam că acesta ar putea deodată să-l doboare şi să-l sfâşie",
    "105": " Şi totuşi nu părea decât un om obişnuit Ochii mei, zăbovind plini de curiozitate, asupra lui, nu-l tulburau deloc Mă întrebam cum l-ar fi judecat un străin văzându-l acolo, îmbrăcat în jacheta lui veche de sport şi cu melonul neperiat Avea pantalonii necălcaţi, mâinile murdare, iar faţa lui, cu barba roşie crescută de câteva zile, cu ochii mici, nasul mare şi agresiv, era nu numai aspră, ci de-a dreptul sălbatică Gura prea mare, buzele greoaie şi senzuale Nu, era imposibil să-l etichetez exact — Şi nu te mai întorci la soţie? l-am întrebat în cele din urmă — Niciodată — Să ştii că ea e gata să dea uitării tot ce s-a întâmplat şi să ia viaţa de la început N-o să-ţi facă niciodată nici cel mai mic reproş — N-are decât să se ducă învârtindu-se! — Şi nu-ţi pasă dacă oamenii te consideră un porc fără pereche? Nu-ţi pasă dacă ea şi copiii dumitale o să trebuiască să cerşească pentru a putea trăi? — Câtuşi de puţin",
    "106": " Am tăcut o clipă pentru a da o forţă suplimentară replicii următoare Am vorbit cu toată hotărârea de care eram în stare: — Eşti un mitocan fără seamăn! — Mă rog Acum, că ţi-ai luat de pe inimă vorbele astea, hai să mergem să mâncăm undeva \n\nXIII \nCred că s-ar fi cuvenit mai degrabă să-i resping această propunere Poate aş fi fost dator să-mi manifest pe deplin indignarea pe care o simţeam de fapt Şi sunt sigur că cel puţin colonelul MacAndrew m-ar fi apreciat dacă aş fi putut să îi aduc la cunoştinţă refuzul meu categoric de a mă aşeza la aceeaşi masă cu un om având un asemenea individ Însă teama de a nu izbuti să-mi îndeplinesc misiunea mi-a dat întotdeauna sfiala de a adopta o atitudine moralizatoare Iar în cazul de faţă siguranţa că simţămintele mele n-ar avea absolut nici un efect asupra lui Strickland m-a încurcat groaznic, împiedicându-mă să le rostesc",
    "107": " Numai un poet sau un sfânt e în stare să ude asfaltul străzii crezând cu convingere că efortul lui va fi răsplătit pentru că acolo vor răsări crini Am plătit eu băuturile şi pe urmă ne-am îndreptat către un restaurant ieftin, aglomerat şi vesel, unde am cinat cu plăcere Eu aveam o poftă de mâncare caracteristică oricărui tânăr, iar el pe cea a unui om cu conştiinţa împietrită Pe urmă ne-am dus la o cârciumă să bem cafea şi nişte tărie Spusesem tot ce aveam de spus pe tema care mă adusese la Paris, şi cu toate că într-un fel simţeam că o trădez pe dna Strickland dacă n-o abordam în continuare, nu mă mai puteam lupta cu indiferenţa lui E nevoie de un temperament feminin pentru a repeta de trei ori acelaşi lucru cu un zel neabătut M-am consolat gândindu-mă că ar fi folositor pentru mine să descopăr tot ce pot despre starea de spirit a lui Strickland",
    "108": " Mă interesa mai mult decât orice altceva Dar n-a fost lucru uşor, căci Strickland nu era un mare vorbitor Părea să se exprime cu oarecare greutate, de parcă nu cuvintele ar fi fost mijlocul cu care opera mintea lui; şi trebuia să-i ghicesc intenţiile sufleteşti după nişte clişee, expresii argotice şi frânturi de gesturi nedefinite Însă cu toate că nu spunea nimic important era totuşi ceva în personalitatea lui care-l împiedica să fie plicticos Poate sinceritatea Nu părea să-i placă atât de mult Parisul pe care îl vedea pentru prima dată (nu mai conta acum vizita făcută cu tânăra lui mireasă) şi-i accepta fără nici un fel de uimire priveliştile care trebuie să-i fi părut destul de neobişnuite Eu, unul, am fost de o sută de ori la Paris şi absolut întotdeauna mi-a dat un fior de emoţie Nu pot nici măcar să umblu pe străzile oraşului fără a mă simţi în pragul unei aventuri",
    "109": " În schimb, Strickland rămânea placid Privind acum în urmă după atâţia ani, cred că era orb faţă de absolut orice în afară de o anumită viziune tulburătoare din propriul său suflet S-a petrecut un incident oarecum absurd În cârciumă erau câteva prostituate Unele şedeau pe la mesele bărbaţilor, altele singure Şi curând am observat că una dintre ele se uita la noi Când a reuşit să-i prindă privirea lui Strickland i-a zâmbit Am impresia că el n-a văzut-o După puţin timp ea a ieşit, dar s-a întors aproape imediat şi, trecând pe lângă noi, ne-a rugat foarte politicos să-i dăm ceva de băut S-a aşezat la masa noastră şi eu am început să vorbesc cu ea Dar era limpede că n-o interesa decât Strickland I-am explicat că nu ştie două vorbe franţuzeşti A încercat să se înţeleagă cu el, parţial prin semne, parţial într-o franceză stricată pe care, dintr-un motiv sau altul, credea că el o s-o înţeleagă mai uşor, şi a adăugat chiar şi cinci-şase propoziţii în engleză",
    "110": " Mă punea să-i traduc ceea ce nu putea exprima singură pe limba noastră şi mă întreba cu nerăbdare sensul răspunsurilor lui El s-a purtat cu calm, puţin amuzat, dar indiferenţa lui era absolut evidentă — Am impresia că ai făcut o cucerire, am râs — Nu sunt deloc măgulit În locul lui aş fi fost încă şi mai stânjenit şi, desigur, mai puţin calm Femeia avea ochii zâmbitori şi o gură încântătoare Era tânără Mă întrebam ce-o fi găsind atât de atrăgător la Strickland Nu făcea nici o taină din dorinţele ei şi eu eram pus să traduc — Vrea să te duci cu ea acasă — N-am nevoie de aşa ceva, a răspuns el Am căutat ca traducerea răspunsului să sune cât mai delicat Mi se părea puţin nepoliticos să refuze o invitaţie de genul ăsta şi am pus refuzul lui pe seama lipsei de bani",
    "111": " — Dar spune-i că-mi place Spune-i că e pe gratis Doar din dragoste Când i-am tradus asta, Strickland a dat enervat din umeri: — Spune-i să se ducă dracului Maniera în care a dat răspunsul făcea absolut evident conţinutul acestuia, şi fata a dat capul pe spate într-un gest brusc Poate chiar a roşit pe sub fard S-a ridicat în picioare şi a spus: — Monsieur n’est pas poli Şi a ieşit din cârciumă Eram cam supărat — Nu văd de ce a fost nevoie s-o insulţi La urma urmei, nu-ţi făcea decât un compliment — Asemenea lucruri mă fac să vărs! îmi răspunse el cu asprime L-am privit cu multă seriozitate Pe faţa lui se citea într-adevăr un dezgust adânc şi totuşi chipul lui era al unui om grosolan şi senzual Presupun că fata fusese atrasă oarecum de brutalitatea pe care o citea pe chipul lui",
    "112": " — La Londra puteam avea orice femeie voiam Nu pentru asta am venit aici \n\nXIV \nPe drumul de întoarcere în Anglia m-am gândit mult la Strickland Am încercat să pun cap la cap lucrurile pe care trebuia să i le spun soţiei Rezultatul era nesatisfăcător şi nu-mi puteam închipui că o să fie mulţumită de mine Nici eu nu eram mulţumit Strickland mă lăsă perplex Nu-i puteam înţelege motivaţia acţiunilor Când îl întrebasem ce i-a insuflat prima dată ideea de a se face pictor, ori n-a izbutit să-mi spună, ori n-a vrut În orice caz, n-am înţeles nimic Am încercat să mă conving singur că în mintea lui greoaie crescuse încetul cu încetul până la paroxism un sentiment de revoltă, dar împotriva acestei idei se ridica faptul neîndoielnic că până atunci nu manifestase nici un fel de nemulţumire faţă de monotonia vieţii sale",
    "113": " Dacă, fiind cuprins de o plictiseală insuportabilă, se hotărâse să se facă pictor pur şi simplu pentru a rupe nişte legături supărătoare, ar fi fost un lucru de înţeles şi destul de banal Dar tocmai banalul părea să fie exclus în cazul ăsta În fine, pentru că eram un tânăr romantic, am născocit o explicaţie despre care recunoşteam şi eu că este împinsă prea departe, şi greu de acceptat, dar în orice caz era singura ce mă putea satisface – şi anume, mă întrebam dacă nu cumva în sufletul lui nu exista instinctul profund al creatorului pe care împrejurările vieţii îl întunecaseră, dar care crescuse în ţesuturile lui necruţător ca un cancer, până când în cele din urmă pusese stăpânire pe întreaga sa fiinţă şi-l împinsese irezistibil la acţiune Cucul îşi depune ouăle în cuibul unei păsări străine şi când puiul iese din ou îşi împinge fraţii vitregi afară din cuib, iar în final distruge chiar cuibul în care a fost adăpostit",
    "114": " Dar ce ciudat era ca instinctul creator să-l cuprindă deodată pe acest om de afaceri atât de şters – poate chiar spre propria lui ruină şi spre nenorocirea celor care depindeau de el Şi totuşi poate că nu era un lucru mai ciudat decât felul în care duhul lui Dumnezeu i-a cuprins pe atâţia oameni puternici şi bogaţi urmărindu-i cu o vigilenţă încăpăţânată până când în cele din urmă, cuceriţi, ei au abandonat bucuriile lumii şi dragostea femeilor pentru austeritatea anevoioasă a mănăstirii Convertirea poate să se producă sub diferite forme şi în chipuri diferite La unii oameni e nevoie de un cataclism, cam aşa cum o piatră poate fi sfărâmată de furia unui torent La alţii ea se produce treptat, după cum o piatră poate să fie roasă de căderea neîncetată a unei picături de apă Strickland avea caracterul neabătut al unui fanatic şi ferocitatea unui apostol",
    "115": " Totuşi, pentru mintea mea pragmatică rămânea de văzut dacă pasiunea care-l obseda avea să fie justificată de rezultatele ei Când l-am întrebat ce părere aveau despre pictura sa colegii lui de la cursurile acelea serale pe care le urmase la Londra, mi-a răspuns rânjind: — Li s-a părut că e o glumă — Dar aici ai început să frecventezi un atelier de pictură? — Da Nenorocitul a venit azi-dimineaţă – maestrul, ştii – şi când mi-a văzut desenul a ridicat pur şi simplu din sprâncene şi a trecut mai departe Strickland chicoti Nu părea deloc descurajat Era total neafectat de opinia semenilor săi Şi tocmai asta m-a deconcertat cel mai tare în relaţiile mele cu el Când oamenii spun că nu le pasă ce părere au alţii despre ei, în cele mai multe dintre cazuri se amăgesc singuri De obicei vor să spună doar că vor face aşa cum au poftă, în speranţa că nimeni nu va afla de rătăcirile lor",
    "116": " Sau, în cel mai bun caz, doar că sunt înclinaţi să acţioneze contrar opiniei majorităţii pentru că sunt susţinuţi de aprobarea celor apropiaţi Nu e greu să fii neconvenţional în ochii lumii întregi dacă neconvenţionalitatea ta reprezintă convenţia tagmei din care faci parte Asta îţi oferă o cantitate imensă de respect de sine Ai automulţumirea curajului fără neplăcerea primejdiei Dar dorinţa de aprobare este probabil instinctul cel mai profund al omului civilizat Nimeni nu se repede cu mai multă grabă să capete adăpostul respectabilităţii decât femeia neconvenţională care s-a expus săgeţilor şi pietrelor decenţei ultragiate Nu-i cred pe oamenii care spun că nu le pasă câtuşi de puţin de opinia semenilor lor Asta este doar o bravadă a ignoranţei Ei vor să spună doar că nu se tem de reproşuri pentru micile păcate pe care sunt convinşi că nu le va descoperi nimeni",
    "117": " Dar iată că aici era vorba de un om care în mod sincer nu punea la inimă ce gândesc alţii despre el Aşadar, convenţiile nu aveau nici un fel de putere asupra lui Era ca un luptător cu trupul uns cu ulei Nu-l puteai apuca de nicăieri Asta îi dădea o libertate sfidătoare Îmi aduc aminte că i-am spus: — Uite ce e, dacă toţi oamenii s-ar purta ca dumneata, lumea n-ar putea merge mai departe — Altă prostie cât toate zilele! Nu toată lumea doreşte să se poarte ca mine Marea majoritate a oamenilor este perfect mulţumită să facă lucruri obişnuite Pe dată m-am gândit să fiu satiric: — Fără doar şi poate, nu crezi în maxima „Poartă-te astfel încât fiecare din acţiunile tale să poată fi prefăcută într-o regulă universală“ — N-am auzit-o până acum, dar mi se pare o gogomănie cumplită",
    "118": " — Se poate, dar a spus-o Kant — Puţin îmi pasă E o gogomănie cumplită De la un asemenea om nici nu te puteai aştepta ca apelul la conştiinţă să aibă vreun efect E ca şi cum ai fi cerut să găseşti o oglindire fără oglindă Presupun că într-adevăr conştiinţa este, în plan individual, paznicul regulilor pe care comunitatea le-a făurit pentru propria sa conservare Este poliţistul din inimile noastre pus acolo să ne păzească încălcarea legilor Este spionul aşezat în fortăreaţa centrală a ego-ului Dorinţa omului de a căpăta aprobarea semenilor săi este atât de puternică, spaima de criticile lor atât de violentă, încât el însuşi şi-a adus duşmanul în casă – duşman care apără vigilent întotdeauna interesele stăpânului său pentru a zdrobi orice dorinţă, abia încolţită, de a se îndepărta de turmă Conştiinţa îl va forţa să pună binele societăţii înaintea binelui propriu",
    "119": " Este legătura puternică ce-l leagă pe individ de întreg Şi omul supus intereselor despre care s-a convins că sunt mai mari decât ale lui devine robul unui stăpân nemilos Pe acesta îl plasează în jilţul de onoare În cele din urmă, ca un curtean care se gudură pe lângă sceptrul regal ce-i atinge umărul, omul obişnuit se mândreşte cu sensibilitatea conştiinţei sale Apoi nu găseşte cuvinte destul de aspre pentru cel ce nu recunoaşte domnia acesteia Căci, devenit acum un membru al societăţii, el îşi dă seama destul de exact că împotriva lui e neputincios Când am văzut că Strickland este cu adevărat nepăsător faţă de blamul pe care i-l putea atrage conduita sa, n-am putut decât să mă retrag îngrozit ca din faţa unui monstru al cărui chip abia dacă mai are ceva omenesc în el Ultimele cuvinte pe care mi le-a spus când mi-am luat rămas-bun au fost: — Spune-i lui Amy că n-are rost sa vină după mine",
    "120": " Oricum mă voi muta de la hotelul ăla, aşa că n-o să mă poată găsi — Impresia mea este că e mai bine pentru ea că a scăpat de dumneata, i-am zis — Dragul meu, trag nădejde că o să izbuteşti s-o faci şi pe ea să vadă această realitate Dar, femeile sunt total lipsite de inteligenţă \n\nXV \nCând m-am întors la Londra mă aştepta un bileţel cu rugămintea insistentă de a mă duce s-o văd pe dna Strickland cât de curând pot după cină Am găsit-o împreună cu colonelul MacAndrew şi cu soţia acestuia Sora dnei Strickland era mai în vârstă decât ea, îi semăna în mare măsură, dar era mai ofilită şi avea un aer de eficacitate de parcă ar fi purtat în buzunar întregul Imperiu Britanic, acel aer pe care-l dobândesc soţiile ofiţerilor superiori, din conştiinţa apartenenţei la o castă superioară",
    "121": " Avea gesturile foarte repezi şi toată comportarea ei, în pofida bunei creşteri, abia dacă-i ascundea convingerea că dacă nu eşti militar nu poţi fi decât vreun tejghetar Nu-i putea suferi pe ofiţerii din garda regală, pe care-i socotea îngâmfaţi, şi n-avea curajul să vorbească despre soţiile lor, care erau atât de neglijente cu vizitele de curtoazie Era îmbrăcată într-o rochie scumpă, dar de ţoapă Dna Strickland era în mod evident în pragul unei crize de nervi — Ei, spune ce veşti ne aduci? zise ea — L-am văzut pe soţul dumitale Mă tem că s-a hotărât definitiv să nu se mai întoarcă Am făcut o pauză şi apoi am adăugat: Vrea să picteze — Ce vrei să spui? strigă dna Strickland uimită la culme — N-aţi ştiut că e pasionat de un asemenea lucru? — Cred că e nebun de legat! exclamă colonelul",
    "122": " Dna Strickland se încruntă puţin Îşi scormonea amintirile — Îmi aduc aminte că înainte de a ne căsători se juca aşa, copilăreşte, cu o cutie cu vopsele Dar cred că în viaţa dumitale n-ai văzut nişte lucruri mai pocite decât alea Noi îl luam în râs pe tema asta N-avea nici cea mai mică înzestrare pentru pictură — Bineînţeles că asta e doar o scuză, spuse dna MacAndrew Dna Strickland medită profund o vreme Era limpede că nu izbutea să înţeleagă nimic din anunţul meu Între timp îşi aranjase puţin salonaşul (instinctele ei de gospodină învinseseră năuceala şi dezorientarea, şi încăperea nu mai avea aerul acela părăsit, ca de casă mobilată oferită de mult spre închiriere, pe care-l observasem la prima mea vizită după declanşarea catastrofei) Dar acum, după ce-l văzusem pe Strickland la Paris, era greu să mi-l mai imaginez într-un asemenea decor",
    "123": " M-am gândit că era imposibil ca familia aceasta să nu fi observat la el ceva ieşit din comun — Bine, dar dacă voia să se facă artist plastic, de ce n-a spus-o? întrebă în cele din urmă dna Strickland Cred că aş fi fost ultima persoană care să nu se arate înţelegătoare faţă de faţă de asemenea aspiraţii Dna MacAndrew strânse din buze Îmi închipui că niciodată nu privise cu ochi buni atracţia şi înclinaţia surorii ei faţă de persoanele care cultivau artele Ea vorbea cu dispreţ batjocoritor despre cultură – cuvânt pe care-l pronunţa pompos Dna Strickland continuă: — La urma urmei, dacă ar fi avut talent, eu aş fi fost prima care să-l încurajeze N-aş fi ezitat s[ fac orice fel de sacrificiu Aş fi preferat întru totul să fiu măritată cu un pictor decât cu un agent de bursă",
    "124": " Dacă n-ar fi copiii la mijloc n-aş avea nici cea mai mică obiecţie Aş putea fi la fel de fericită într-un atelier sărăcăcios din cartierul Chelsea ca şi în apartamentul ăsta — Draga mea, mă scoţi din sărite! strigă dna MacAndrew Nu cumva vrei să spui că tu crezi măcar o iotă din toate prostiile astea? — Dar eu cred că ăsta e adevărul, mi-am îngăduit să spun cu glas blând M-a privit cu dispreţ blajin: — Un bărbat nu-şi lasă baltă afacerile şi nu-şi părăseşte nevasta şi copiii la vârsta de patruzeci de ani ca să se apuce de pictură, decât dacă e la mijloc o femeie Presupun că a cunoscut vreuna din astea din prietenele cu apucături artistice, şi aia i-a sucit capul Deodată, în obrajii palizi ai dnei Strickland a apărut o pată de culoare — Cum arată femeia asta? Am şovăit puţin",
    "125": " Ştiam că ceea ce voi spune va cădea ca o bombă — Nu e nici o femeie la mijloc Colonelul MacAndrew şi cu nevastă-sa îşi exprimară neîncrederea, iar dna Strickland sări în picioare: — Vrei să spui că n-ai văzut-o? — N-am avut pe cine să văd Omul e singur — Asta este absolut anormal, strigă dna MacAndrew — Ştiam eu că trebuia să mă duc personal la Paris, zise colonelul Fac prinsoare pe orice că eu aş fi scos-o la iveală cât ai bate din palme — Aş fi dat nu ştiu ce să vă fi dus dumneavoastră, i-am răspuns pe un ton oarecum acid Atunci aţi fi văzut că absolut toate presupunerile dumneavoastră erau greşite Nu stă la un hotel elegant Ocupă o cămăruţă din cele mai sordide Dacă a plecat de acasă, n-a făcut-o pentru a duce o viaţă de distracţii",
    "126": " N-are nici un ban — Şi adică crezi că a făcut un lucru despre care noi nu ştim şi se ascunde de poliţie? Sugestia aceasta le strecură o rază de speranţă în piept celor trei, dar eu eram ultimul care s-o accept — Dacă aşa ar sta lucrurile, n-ar fi fost atât de prost încât să-şi dea adresa tovarăşului său de afaceri, am replicat cu şi mai sarcastic Oricum, de un lucru sunt sigur, că n-a plecat cu nimeni Nu e îndrăgostit Nimic nu poate fi mai departe de gândurile lui decât dragostea Urmă o pauză în cursul căreia reflectară la vorbele mele — Păi dacă ceea ce spui dumneata e adevărat, zise într-un târziu dna MacAndrew, înseamnă că lucrurile nu stau chiar aşa de prost cum credeam eu Dna Strickland îi aruncă o privire, dar nu spuse nimic Acum era iarăşi foarte palidă şi fruntea ei frumoasă se întunecase şi se încruntase",
    "127": " Nu-i puteam înţelege expresia feţei Dna MacAndrew continuă: — Dacă e doar un capriciu, o să-i treacă — Amy, de ce nu te duci tu la el? zise cu oarecare curaj colonelul Nu văd nici un motiv pentru care n-ai putea trăi un an cu el la Paris O să avem noi grijă de copii Cine ştie, s-o plictisi şi el Mai curând sau mai târziu o să fie gata să se întoarcă la Londra fără să se fi întâmplat nimic rău între timp — Eu, una, n-aş face aşa ceva, zise dna MacAndrew Eu i-aş lăsa toată libertatea pe care o doreşte O să se întoarcă el cu coada între picioare şi o să se reinstaleze aici foarte comod Dna MacAndrew o privi cu răceală pe sora ei: Poate că uneori n-ai fost destul de înţeleaptă cu el",
    "128": " Bărbaţii sunt nişte creaturi ciudate şi trebuie să ştii cum să-i manevrezi Dna MacAndrew împărtăşea părerea răspândită între semenele ei că un bărbat este întotdeauna o brută dacă părăseşte o femeie legată de el, dar dacă o face, o mare parte din vină aparţine femeii „Le coeur a ses raisons que la raison ne connait point“ Dna Strickland îşi plimbă încet privirile de la unul la altul: — N-o să se întoarcă niciodată, spuse ea — O, draga mea, nu uita ceea ce am aflat cu toţii adineauri A fost deprins cu confortul şi cu cineva care să-l îngrijească Cât crezi că o să mai treacă până se plictiseşte de o cameră murdară dintr-un hotel sordid? Şi, mai mult decât atât: n-are bani Trebuie să se întoarcă — Atâta vreme cât am crezut că a fugit cu o femeie, am mai sperat să fie vreo şansă",
    "129": " Nu cred că aventurile de genul ăsta duc la mare lucru În trei luni s-ar fi plictisit de moarte de ea Dar dacă n-a plecat pentru că e îndrăgostit, atunci totul s-a terminat — Ah, chestiunea asta mi se pare cam prea subtilă, spuse colonelul, introducând în acest adjectiv tot dispreţul pe care-l simţea pentru o calitate atât de străină atribuţiilor profesiunii sale Dar să nu credeţi aşa ceva O să se întoarcă şi, aşa cum spune Dorothy, sunt convins că n-o să-i strice că s-a distrat puţin — Dar nu-l mai vreau înapoi, zise dna Strickland — Amy! Pe dna Strickland o cuprinsese furia, şi paloarea ei era cea pricinuită de o mânie rece şi bruscă Vorbi acum repede, gâfâind: — L-aş fi putut ierta dacă s-ar fi îndrăgostit nebuneşte de o femeie şi ar fi fugit cu ea Mi s-ar fi părut un lucru firesc",
    "130": " Nu l-aş fi învinuit prea mult pentru aşa ceva Aş fi socotit că a fost dus în ispită Bărbaţii sunt atât de slabi şi femeile atât de lipsite de scrupule! Dar asta e cu totul altceva Îl urăsc Acum nu-l mai pot ierta niciodată Colonelul MacAndrew şi nevastă-sa începură să-i vorbească deodată Erau uluiţi Îi spuseră că e nebună Nu puteau să înţeleagă În disperarea ei, dna Strickland se întoarse către mine: — Nici dumneata nu înţelegi? — Nu sunt prea sigur Adică vrei să spui că l-ai fi iertat dacă te-ar fi părăsit pentru o femeie, dar nu poţi s-o faci pentru că te-a părăsit pentru o idee? Ţi se pare că poţi să te lupţi cu una, dar cu cealaltă nu? Eşti neputincioasă în faţa ei? Dna Strickland îmi aruncă o privire în care nu puteam citi prea multă prietenie, dar nu-mi răspunse",
    "131": " Poate că de fapt o lovisem în plin Acum continuă cu glas scăzut şi tremurător: — N-am crezut vreodată că aş putea urî pe cineva atât de mult cât îl urăsc acum pe el Ştiţi, m-am tot mângâiat cu gândul că oricât de mult ar dura, până la urmă tot de mine o să aibă nevoie Ştiam că atunci când o să fie pe moarte o să trimită după mine şi eram gata să mă duc L-aş fi îngrijit ca o mamă şi în ultima clipă i-aş fi spus că n-a contat, că l-am iubit mereu şi că i-am iertat totul Întotdeauna m-a nedumerit patima femeilor de a se comporta exemplar la căpătâiul muribundului pe care l-au iubit Mi se pare că ele se supără pe longevitatea care le amână şansa de a juca o scenă de mare efect — Dar acum",
    "132": " acum s-a sfârşit Nu-mi mai pasă de el, cum nu-mi pasă de un străin Aş vrea să ştiu că moare în mizerie, sărac şi flămând şi fără nici un prieten Sper să putrezească de vreo boală scârboasă Am terminat cu el! Mi s-a părut că acum ar fi fost potrivit să spun ceea ce sugerase Strickland: — Dacă vrei să divorţezi de el, e dispus la orice pentru a face posibil divorţul — Cum adică, să-i redau libertatea? — Nu cred că are nevoie de ea S-a gândit doar că ar fi mai convenabil pentru dumneata Dna Strickland dădu enervată din umeri Parcă m-a dezamăgit puţin Pe atunci mă aşteptam mult mai mult decât astăzi ca oamenii să gândească cu toţii la fel Şi m-am supărat văzând atâta spirit de vendetă la o femeie aşa de fermecătoare",
    "133": " Nu-mi puteam da seama cât de diverse şi de amestecate sunt calităţile care alcătuiesc o fiinţă omenească Acum văd bine că meschinăria şi grandoarea, răutatea şi caritatea, ura şi dragostea îşi pot găsi locul una lângă cealaltă în aceeaşi inimă omenească Mă întrebam dacă aş putea spune ceva care să mai uşureze umilinţa amarnică ce o chinuia acum pe dna Strickland M-am gândit să încerc: — Ştii, nu sunt atât de sigur că soţul dumitale e întru totul responsabil pentru faptele sale Am impresia că nu e el însuşi Mie mi se pare că e posedat de o putere care-l foloseşte pentru propriile sale scopuri şi în a cărei mână este la fel de neputincios ca o muscă în plasa unui păianjen Parcă ar fi aruncat cineva o vrajă asupra lui Îmi amintesc de poveştile acelea ciudate pe care le mai auzi uneori despre o personalitate stranie care intră în trupul unui om şi o alungă pe a lui",
    "134": " Sufletul trăieşte nestatornic în trup şi e capabil de prefaceri misterioase Pe vremuri s-ar fi spus că Charles Strickland e posedat de diavol Dna MacAndrew îşi netezi rochia lăsând să cadă spre încheieturile mâinilor nişte brăţări de aur: — Toate astea mi se par nişte lucruri nesăbuite, îmi zise ea cu acreală Eu nu neg că poate Amy a greşit acordându-i un credit prea mare soţului Dacă n-ar fi fost atât de preocupată de propriile ei treburi, ar fi fost imposibil să nu bănuiască că se întâmplă ceva Eu nu cred că Alec al meu ar putea să aibă vreun gărgăune în cap vreme de un an sau mai bine fără să intru eu la bănuială Colonelul privea în gol şi mă întrebam dacă ar putea cineva să fie mai nevinovat decât arăta el — Dar asta nu schimbă faptul că Charles Strickland e o bestie fără inimă, adăugă dna MacAndrew privindu-mă cu severitate",
    "135": " Îţi spun eu de ce şi-a părăsit nevasta: din pur egoism şi nimic altceva — Fără îndoială că asta e explicaţia cea mai simplă, i-am răspuns Numai că mi se părea că nu explică nimic Când, pretextând că sunt obosit, m-am ridicat să plec, dna Strickland nu şi-a dat nici cea mai mică osteneală să mă reţină \n\nXVI \nCeea ce a urmat a dovedit că dna Strickland avea un caracter foarte puternic Chinurile pe care le va fi suferit a izbutit să le ascundă Cu multă inteligenţă, a văzut că lumea se plictiseşte repede de relatările nenorocirilor ei şi că preferă să evite spectacolul suferinţei Ori de câte ori ieşea – şi compasiunea pentru nenorocirile sale îi îndemna prietenii şi prietenele s-o invite cât mai des – avea o comportare desăvârşită Era plină de curaj, fără să-l afişeze însă cu ostentaţie",
    "136": " Era vesela, dar fără agresivitate Şi părea mai dornică să asculte necazurile altora decât să le discute pe ale sale Ori de câte ori vorbea de soţul ei, o făcea cu milă Atitudinea aceasta m-a lăsat la început perplex Într-o bună zi mi-a spus: — Ştii, sunt convinsă că te-ai înşelat în privinţa singurătăţii lui Charlie După câte am izbutit să aflu din anumite surse pe care nu ţi le pot dezvălui, ştiu că n-a părăsit singur Anglia — În cazul ăsta înseamnă că e într-adevăr genial în ascunderea urmelor A întors capul şi s-a îmbujorat puţin: — Ceea ce vreau să spun este că, dacă ţi se vorbeşte despre el te rog să nu contrazici pe nimeni care-ţi spune că a fugit cu cineva — Bineînţeles că n-am s-o fac A schimbat subiectul ca şi cum ar fi fost o chestiune căreia nu-i dădea importanţă",
    "137": " Curând am descoperit că în cercul ei de prieteni circula o anumită poveste, şi anume că Charles Strickland s-ar fi îndrăgostit de o dansatoare franţuzoaică pe care a văzut-o mai întâi la un balet la Empire, iar pe urmă a însoţit-o la Paris N-am putut descoperi de unde a pornit această poveste, dar – lucru destul de ciudat – a generat multă compătimire pentru dna Strickland şi totodată i-a sporit într-o măsură destul de mare prestigiul Lucrul acesta i-a fost de folos în profesia pe care s-a hotărât s-o urmeze Colonelul MacAndrew nu exagerase când spusese că o să fie la pământ cu banii şi că trebuie să înveţe să-şi câştige existenţa cât mai repede cu putinţă S-a hotărât să profite de numeroasele cunoştinţe pe care le avea în lumea scriitorilor şi, fără să piardă timpul, a început să înveţe stenografia şi dactilografia Fiind o femeie atât de cultivată, era foarte probabil să devină o dactilografă mai eficace decât cele obişnuite, şi povestea sa făcea ca cererile ei pentru lucrări să aibă mare efect",
    "138": " Prietenii au promis să-i dea de lucru şi aveau grijă s-o recomande la rândul lor altor prieteni Familia MacAndrew, care n-avea copii şi stătea destul de bine cu banii, a aranjat să-i aibă grijă de copiii ei, iar dna Strickland a rămas să se întreţină doar pe ea singură Şi-a închiriat apartamentul şi şi-a vândut mobila S-a instalat în două cămăruţe din cartierul Westminster şi a privit din nou lumea în faţă Era atât de eficientă, încât cu siguranţă avea să izbândească în aventura ei \n\nXVII \nCam la cinci ani după aceste întâmplări m-am hotărât să locuiesc o vreme la Paris La Londra parcă mucezeam Mă plictisisem să fac zilnic acelaşi lucru Prietenii mei îşi urmau drumul fără să li se întâmple nici un fel de evenimente deosebite Nu-mi mai produceau nici cea mai mică surpriză, şi când îi întâlneam ştiam destul de bine din capul locului ce o să spună",
    "139": " Până şi idilele lor erau de o banalitate plicticoasă Eram cu toţii ca nişte tramvaie care merg de la un cap de linie la altul pe şinele lor, şi se putea calcula destul de exact numărul de pasageri pe care aveau să-i transporte Viaţa era orânduită prea agreabil M-a cuprins un fel de panică Am renunţat la micul meu apartament Mi-am vândut puţinele lucruri pe care le aveam şi m-am hotărât să încep o viaţă nouă Înainte de a pleca la Paris am vizitat-o pe dna Strickland N-o mai văzusem de o vreme şi am observat multe schimbări la ea Nu numai că era îmbătrânită, slăbită şi mult mai zbârcită, dar am impresia că şi caracterul i se schimbase Izbândise în afaceri şi acum avea un birou în Chancery Lane; nu mai bătea ea atât de mult la maşină, ci îşi petrecea timpul corectând lucrările celor patru dactilografe pe care le angajase",
    "140": " Avusese ideea de a da oarecare rafinament ocupaţiei ei, aşa că folosea cerneluri roşii şi albastre Lega manuscrisele într-o hârtie mai groasă, care arăta vag ca mătasea moarată în diferite culori pastilate Îşi făcuse o reputaţie frumoasă în privinţa acurateţei şi eleganţei lucrărilor pe care le preda Scotea bani buni Dar nu putea scăpa de ideea că a-şi câştiga singură existenţa era un lucru oarecum sub demnitatea ei, aşa că ţinea să-ţi amintească din când în când că e o doamnă din naştere Nu se putea stăpâni să nu introducă în conversaţie numele cunoştinţelor sale, ceea ce-ţi dădea convingerea că n-a coborât câtuşi de puţin pe scara socială Era puţin ruşinată de curajul şi priceperea ei în domeniul afacerilor, dar încântată că a doua zi avea să cineze cu un mare avocat domiciliat în cartierul South Kensington Îi făcea plăcere să-ţi spună că fiul ei învaţă la Cambridge şi râdea puţin când pomenea de petrecerile dansante la care era invitată fiica ei, deşi abia îşi făcuse debutul în societate",
    "141": " Presupun că atunci am spus o prostie: — O să-ţi urmeze în afaceri? am întrebat-o — A, nu! În nici un caz n-aş lăsa-o să facă una ca asta! îmi răspunse dna Strickland E atât de drăgălaşă Sunt convinsă că o să facă un mariaj excelent — Credeam că ţi-ar putea fi de ajutor — Mai mulţi oameni mi-au sugerat să se facă actriţă, dar bineînţeles că eu n-aş putea fi de acord Îi cunosc pe toţi marii dramaturgi şi i-aş putea obţine şi mâine un rol, dar n-aş vrea s-o ştiu că vine în contact cu tot soiul de oameni Pretenţiile dnei Strickland mi-au dat fiori de gheaţă — Mai ştii ceva de soţul dumitale? — Nu N-am mai auzit nici un cuvânt Se prea poate să fi şi murit — S-ar putea să-l întâlnesc la Paris",
    "142": " Ai vrea să-ţi aduc veşti de la el? Şovăi o clipă — Dacă e la mare ananghie, sunt gata să-l ajut puţin Am să-ţi trimit o mică sumă de bani şi i-ai putea-o da treptat, după nevoie — Foarte drăguţ din partea dumitale, i-am răspuns Dar ştiam că nu bunătatea o îndemnase să facă această ofertă Nu este adevărat că suferinţa înnobilează caracterul oamenilor Asta o face uneori fericirea, dar suferinţa îi face pe oameni, în cele mai multe cazuri, meschini şi răzbunători \n\nXVIII \nDe fapt, l-am întâlnit pe Strickland la mai puţin de două săptămâni de la sosirea mea la Paris Mi-am găsit curând un mic apartament la etajul cinci al unei case din Rue des Dames şi cu două sute de franci mi-am cumpărat mobilă la mâna a doua, suficientă pentru a face apartamentul suportabil Am aranjat cu portăreasa să-mi pregătească dimineaţa cafeaua şi să-mi facă curăţenie",
    "143": " Apoi m-am dus să-l vizitez pe prietenul meu Dirk Stroeve Dirk Stroeve era una dintre acele persoane la care – în funcţie de caracterul fiecăruia – nu puteai să te gândeşti fără un râs batjocoritor sau fără să dai jenat din umeri Natura îl făcuse bufon De fapt era pictor, dar picta foarte prost Îl cunoscusem la Roma şi încă nu-i uitasem tablourile Avea un entuziasm sincer pentru banalitate Sufletul lui palpita de dragoste pentru artă şi picta modelele care trândăveau pe scara lui Bernini din Piazza di Spagna, fără să fie impresionat de pitorescul lor evident Iar atelierul lui era plin de pânze pe care făcuse portrete de ţărani cu ochi mari şi mustăţi lungi, cu pălării ascuţite, copii ai străzii în zdrenţe foarte pitoreşti şi femei cu fuste colorate Uneori şedeau lenevos pe treptele unei biserici, iar alteori se plimbau printre chiparoşi pe fondul unui cer fără nori",
    "144": " Uneori stăteau îmbrăţişaţi ca îndrăgostiţii lângă o fântână renascentistă, iar alteori rătăceau prin Campagna lângă un car cu boi Pânzele erau desenate cu grijă şi pictate cu şi mai multă grijă Nici o fotografie n-ar fi putut să fie mai exactă Unul dintre pictorii de pe la Villa Medici îl numise pe Stroeve Le maître de la boîte à chocolats Dacă te uitai la tablourile lui ai fi putut să crezi că Monet sau Manet şi ceilalţi impresionişti nici n-au existat vreodată — Eu nu pretind ca sunt un pictor mare, spunea el Nu sunt un Michelangelo, nu, câtuşi de puţin, dar am şi eu talent Oricum, îmi vând tablourile şi aduc puţin romantism în casele oamenilor de tot soiul Ştii că tablourile mele se vând nu numai în Olanda, ci şi în Norvegia, Suedia şi Danemarca? Le cumpără mai ales negustorii şi comis-voiajorii bogaţi",
    "145": " Nici nu-ţi închipui cum sunt iernile în ţările acelea, atât de lungi, de întunecate şi de reci Lor le place să creadă că Italia este aşa cum o zugrăvesc eu în tablourile mele Tocmai asta şi aşteaptă de la Italia Aşa mă aşteptam şi eu să fie Italia înainte de a sosi aici Şi am impresia că aceasta este viziunea pe care a păstrat-o întotdeauna, orbindu-l, aşa încât nu mai putea să vadă realitatea În pofida brutalităţii adevărului, continua să vadă cu ochii spiritului o Italie a briganzilor romantici, a ruinelor pitoreşti El picta un ideal – un ideal sărac, banal şi deteriorat, dar era oricum un ideal Şi asta conferea un şarm de netăgăduit caracterului său Pentru că simţeam acest lucru, spre deosebire de alţii, mie Dirk Stroeve nu mi se părea pur şi simplu un motiv de batjocură Colegii lui de breaslă nu-şi ascundeau dispreţul pentru lucrările lui, dar el câştiga destui bani şi nu şovăia să-şi deschidă larg punga",
    "146": " Era mărinimos, iar cei nevoiaşi, râzând de el pentru că avea naivitatea să creadă poveştile referitoare la necazurile lor, împrumutau cu neruşinare bani de la el Era foarte emotiv şi totuşi simţămintele lui atât de uşor de stârnit aveau în ele ceva absurd, aşa că-i acceptai bunătatea fără să simţi nici un fel de recunoştinţă A lua bani de la el era ca şi cum ai fi jefuit un copil, şi toţi îl dispreţuiau pentru că e atât de naiv Îmi închipui că un hoţ de buzunare, mândru de îndemânarea lui, trebuie să simtă un fel de indignare faţă de femeia neglijente care îşi lasă într-o birjă o poşetă plină de bijuterii Natura îl făcuse ţinta ironiilor, dar îi refuzase insensibilitatea Suferea cumplit sub biciul glumelor şi farselor care se făceau neîncetat pe socoteala lui şi totuşi nu înceta niciodată – s-ar părea chiar dintr-un fel de voinţă capricioasă – să se expună lor",
    "147": " Era rănit fără încetare şi totuşi firea sa era atât de bună încât nu purta pică nimănui Vipera putea să-l muşte, dar el nu învăţa din experienţă şi, de îndată ce-i trecea durerea, îşi vâra cu tandreţe reptila din nou în sân Viaţa îi era o tragedie scrisă în limbajul farsei funambuleşti Pentru că nu râdeam de el, îmi era recunoscător, şi turna în urechile mele compătimitoare nesfârşita sa listă de necazuri Lucrul cel mai trist în privinţa acestora era caracterul lor grotesc, şi cu cât erau mai patetice, cu atât parcă-ţi stârneau mai tare râsul Dar cu toate că era un pictor atât de prost, avea un sentiment foarte delicat pentru artă, şi a te plimba cu el prin galeriile de pictură era o rară încântare Entuziasmul lui era sincer şi spiritul critic foarte acut Era catolic Nu numai că ştia să-i aprecieze cum trebuie pe vechii maeştri, dar manifesta înţelegere şi pentru moderni",
    "148": " Era primul care descoperea talentele, şi laudele lui erau de-a dreptul generoase Cred că n-am cunoscut vreodată un om cu o judecată mai sigură ca a lui Şi era şi mult mai învăţat decât majoritatea pictorilor Nu era, ca mulţi dintre ei, ignorant în privinţa artelor surori şi gustul pentru muzică şi literatură conferea profunzime şi varietate înţelegerii sale în materie de pictură Pentru un tânăr ca mine, sfaturile şi călăuzirea lui au avut o valoare nepreţuită Când am părăsit Roma am rămas în corespondenţă cu el şi cam o dată la două luni îi primeam lungile scrisori scrise într-o engleză ciudată, care îmi aducea în minte, plină de vioiciune, conversaţia lui zgomotoasă, entuziastă şi presărată cu nenumărate gesturi Puţin înainte de a mă duce la Paris, se căsătorise cu o englezoaică şi acum se instalase într-un atelier din Montmartre Nu-l mai văzusem de patru ani şi nu-i cunoscusem nevasta",
    "149": " \n\nXIX \nNu-l anunţasem pe Stroeve de sosirea mea, şi când am apăsat pe butonul soneriei de la atelierul lui mi-a deschis chiar el, dar o clipă nu m-a recunoscut Apoi a scos un strigăt de încântare şi m-a tras înăuntru Era fermecător să ţi se ureze cu atâta entuziasm bun venit Nevastă-sa era aşezată lângă sobă şi cosea S-a ridicat la intrarea mea Stroeve m-a prezentat: — Nu-ţi aduci aminte? a întrebat-o Ţi-am vorbit adeseori de el Şi apoi, adresându-se mie: Dar de ce n-ai spus că vii? De câtă vreme eşti aici? Cât o să stai la Paris? De ce n-ai venit un ceas mai devreme, am fi putut cina împreună? Mă bombarda cu întrebări M-a aşezat pe un scaun, mângâindu-mă de parcă aş fi fost o pernă, mi-a oferit cu insistenţă havane, prăjituri, vin Pur şi simplu nu mă putea lăsa în pace",
    "150": " Era disperat pentru că nu avea whisky în casă, a vrut să-mi facă o cafea Îşi scormonea creierii să afle ce-ar fi putut face pentru mine Şi râdea şi zâmbea încântat şi, în exuberanţa fericirii lui, transpira prin toţi porii — Nu te-ai schimbat deloc, i-am spus zâmbind, după ce m-am uitat bine la el Avea aceeaşi înfăţişare absurdă pe care n-o uitasem Un omuleţ gras, cu picioare scurte, încă tânăr – nu, putea să aibă mai mult de treizeci de ani –, dar cu o chelie prematură Avea faţa absolut rotundă şi foarte viu colorată, pielea albă, obrajii roşii, buzele şi mai roşii, ochii albaştri şi rotunzi şi ei Purta ochelari cu ramă de aur, iar sprâncenele erau atât de blonde încât nici nu le vedeai Îţi amintea de negustorii aceia graşi şi fericiţi pe care-i pictase Rubens Când i-am spus că am de gând să stau o vreme la Paris şi că mi-am luat un apartament, mi-a făcut reproşuri aspre că nu l-am încunoştiinţat",
    "151": " Mi-ar fi găsit el un apartament şi mi-ar fi împrumutat mobilă – chiar spuneam adevărul că am dat bani ca s-o cumpăr? – şi m-ar fi ajutat el cu mutatul I se părea un gest pur şi simplu neprietenos că nu i-am dat prilejul de a-mi fi de folos Între timp, dna Stroeve stătea liniştită şi tricota ciorapi, fără să vorbească, ascultând cu un zâmbet calm tot ce spunea el — Aşa că vezi, m-am însurat, spuse el deodată Ce părere ai de nevastă-mea? Şi o cuprinse într-o privire caldă aşezându-şi mai bine ochelarii pe şaua nasului Sudoarea îi făcea să alunece mereu în jos — Ce te-ai aştepta să spun? am răspuns eu — Chiar aşa, Dirk, s-a amestecat şi dna Stroeve în conversaţie, zâmbind — Bine, dar nu e minunată? Ascultă-mă pe mine, băiete, nu mai pierde nici o clipă",
    "152": " Însoară-te cât de curând poţi Sunt cel mai fericit om de pe pământ Uită-te la ea cum şade acolo Ce zici ce tablou frumos alcătuieşte? Parcă ar fi pictată de Chardin, nu? Am văzut cele mai frumoase femei din lume, dar n-am văzut încă una mai frumoasă decât soţia lui Dirk Stroeve — Dacă nu te potoleşti, Dirk, am să plec — Nu, mon petit chou, îi zise el Doamna a roşit puţin, tulburată de patima din glasul lui Din scrisorile pe care mi le trimisese aflasem că-şi iubeşte foarte mult nevasta şi vedeam că nici acum nu-şi putea lua ochii de la, ea N-aş fi ştiut să spun dacă şi ea îl iubea Bietul Pantalone, nu era el exact fiinţa care să stârnească pasiune, dar zâmbetul din ochii ei era afectuos şi se prea poate ca atitudinea ei rezervată să ascundă de fapt un sentiment foarte profund",
    "153": " Nici ea nu era fiinţa răpitoare pe care o vedea fantezia lui bolnavă de dragoste, dar avea o gravitate atrăgătoare Era înăltuţă, iar rochia gri simplă şi foarte bine croită nu-i ascundea silueta frumoasă, care ar fi putut să-l atragă mai degrabă pe un sculptor decât pe creatorii de modă Părul ei negru şi bogat era aranjat simplu, faţa era foarte palidă, iar trăsăturile frumoase, dar lipsite de distincţie Avea ochi cenuşii foarte potoliţi Îi lipsea ceva ca să fie de-a dreptul frumoasă şi asta o făcea să nu fie nici măcar drăgălaşă Dar când Stroeve vorbea de Chardin avea dreptate, căci, într-adevăr, în mod ciudat, îmi amintea de acea drăguţă gospodină cu basma şi şorţ imortalizată de marele pictor Mi-o puteam închipui trebăluind foarte serios printre cratiţe şi tigăi, îndeplinindu-şi îndatoririle domestice ca pe un ritual, aşa încât totul căpăta o semnificaţie morală",
    "154": " Mi-e greu să presupun că era isteaţă sau că ar fi putut fi vreodată amuzantă, dar în seriozitatea sa gravă era ceva care-mi stârnea interesul Felul ei rezervat de a fi era puţin misterios M-am întrebat de ce s-a căsătorit cu Dirk Stroeve? Deşi era englezoaică, nu puteam s-o categorisesc foarte exact şi nu era evident cărei clase sociale îi aparţine şi nici ce fel de educaţie a primit sau cum a trăit înainte de căsătorie Era foarte tăcută, dar când vorbea avea un glas plăcut şi manierele ei erau foarte fireşti L-am întrebat pe Stroeve dacă lucrează — Dacă lucrez? Vai de mine, dar pictez mai bine ca oricând Ne aflam în atelier şi el a făcut semn cu mâna către un tablou neterminat de pe şevalet Am tresărit pur şi simplu Înfăţişa un grup de ţărani italieni în costume din Campagna, stând în diferite atitudini pe treptele unei biserici romane",
    "155": " — Asta faci acum? l-am întrebat — Da Îmi desenez modelele şi aici la fel de bine ca şi la Roma — Nu vi se pare frumos? întrebă dna Stroeve — Prostuţa asta de nevastă-mea mă socoteşte un mare artist, spuse el Râsul lui cu aerul de scuză nu-i ascundea deloc plăcerea pe care o simţea Ochii lui zăboviră asupra tabloului Era ciudat că simţul său critic, atât de exact şi ferit de convenţionalism când se ocupa de operele altora, putea să se mulţumească – când era vorba de propria lui pictură – cu ceea ce era incredibil de banal şi de vulgar — Mai arată-i din tablourile tale, zise doamna — Să-i arăt? Da? Deşi suferise atât de mult de pe urma prietenilor care-l ridiculizau, Dirk Stroeve, dornic de laudă şi mulţumit de sine într-un chip atât de naiv, nu putea rezista niciodată îndemnului de a-şi etala opera",
    "156": " Aduse un tablou reprezentând doi copilaşi italieni cu părul creţ care se jucau cu nişte bile — Nu sunt dulci? mă întrebă dna Stroeve Şi apoi îmi mai arătă şi alte lucrări Am descoperit că şi la Paris zugrăvea exact aceleaşi lucruri banale, de un pitoresc naiv, pe care le pictase ani de zile şi la Roma Totul era fals, nesincer, de o banalitate vulgară Şi totuşi, nimeni, nici un om nu era mai cinstit, mai sincer şi mai deschis decât Dirk Stroeve Cine oare ar fi putut dezlega enigma acestei contradicţii? Nu ştiu ce mi-a venit să întreb: — Apropo, n-ai dat din întâmplare de un pictor numit Charles Strickland? — Nu cumva vrei să spui că-l cunoşti? strigă Stroeve — O bestie, spuse nevastă-sa Stroeve râse: — Ma pauvre chérie! Se apropie de ea şi-i sărută amândouă mâinile Ea nu-l place",
    "157": " Vai, dar ce ciudat că-l cunoşti pe Strickland! — Nu pot suferi mitocănia, zise dna Stroeve Râzând, Dirk se întoarse către mine ca să-mi explice: — Vezi tu, l-am poftit într-o zi să vină aici şi să se uite la tablourile mele Ei bine, a venit, i-am arătat tot ce făcusem (Stroeve şovăi o clipă jenat Nu ştiu de ce începuse povestea aceea care nu-i era deloc favorabilă Acum simţea o oarecare ezitare s-o mai continue Totuşi o reluă) S-a uitat la la tablourile mele şi n-a zis nimic Am crezut că-şi amână judecata până la sfârşit În cele din urmă i-am zis: „Ei, astea sunt toate!“, iar el mi-a răspuns: „Am venit ca să te rog să-mi împrumuţi douăzeci de franci“ — Şi Dirk chiar i-a dat banii ăia, zise indignată nevastă-sa — Am fost şocat",
    "158": " N-am vrut să-l refuz A băgat banii în buzunar, a dat puţin din cap, a zis „Mulţumesc“ şi a ieşit Relatând această poveste, Dirk Stroeve avea o expresie de uimire totală pe faţa lui rotundă şi ridicolă încât era aproape imposibil să nu râzi — N-aş fi avut nici o obiecţie dacă ar fi spus că tablourile mele sunt proaste, dar n-a zis nimic absolut nimic — Şi tu, Dirk, te încăpăţânezi să mai spui povestea asta, zise nevastă-sa Era cu atât mai jalnic, cu cât mai degrabă te amuza figura ridicolă pe care o făcea olandezul decât te înfuria felul brutal în care îl tratase Strickland — Sper să nu-l mai văd niciodată în ochi, zise dna Stroeve Stroeve zâmbi şi dădu din umeri Deja îşi recăpătase buna dispoziţie: — Realitatea rămâne că este un mare artist, un artist foarte, foarte mare",
    "159": " — Cine, Strickland? am exclamat eu Nu poate fi vorba de aceeaşi persoană — O huidumă de om cu o barbă roşie – Charles Strickland Englez — N-avea barbă când l-am cunoscut eu, dar dacă şi-a lăsat-o să-i crească ar trebui să fie într-adevăr roşie Individul la care mă gândeam a început să picteze abia acum cinci ani — Chiar ăla e E un mare artist — Imposibil — M-ai văzut vreodată înşelându-mă? m-a întrebat Dirk Îţi spun eu că are geniu Sunt convins de asta Peste o sută de ani, dacă tu şi cu mine nu vom fi daţi cu totul uitării, asta se va datora doar faptului că l-am cunoscut pe Charles Strickland Eram uluit şi în acelaşi timp foarte emoţionat Mi-am amintit brusc de ultima mea conversaţie cu Strickland — Dar unde-i putem vedea lucrările? am întrebat",
    "160": " Are ceva succes? Unde stă? — Nu, n-are succes Nu cred că a vândut vreun tablou Când le vorbeşti despre el, oamenii nu fac decât să râdă, dar eu ştiu că e un mare artist La urma urmei, tot aşa au râs şi de Manet, iar Corot n-a vândut nici un tablou în toată viaţa lui Nu ştiu unde stă, dar te pot duce să-l vezi Obişnuieşte să meargă într-o cafenea de pe Avenue de Clichy E acolo seară de seară la ora şapte Dacă vrei mergem mâine să-l vedem — Nu sunt aşa sigur că ar dori să mă vadă S-ar putea să-i amintesc de o epocă pe care preferă s-o dea uitării Dar am să vin în orice caz Şi aş avea vreo şansă să-i văd vreun tablou? — Nu datorită lui El cred că n-o să-ţi arate nimic",
    "161": " Dar e un negustor de artă pe care-l cunosc şi care are vreo două sau trei dintre lucrările lui Numai că nu trebuie să te duci la el fără mine N-ai înţelege Trebuie neapărat să ţi le arăt chiar eu — Dirk, mă scoţi din sărite! spuse dna Stroeve Cum poţi să vorbeşti aşa de tablourile lui când s-a purtat atât de urât cu tine? Apoi se întoarse către mine: Când au venit aici nişte olandezi să cumpere tablourile lui Dirk, el a încercat să-i convingă să le cumpere pe ale lui Strickland A insistat să şi le aducă aici ca să le arate — Şi ce părere aţi avut dumneavoastră despre ele? am întrebat-o eu zâmbind — Erau îngrozitoare — Ah, iubito, tu nu înţelegi! — Ei bine, olandezii ăia ai tăi au fost furioşi pe tine Au crezut că-ţi baţi joc de ei",
    "162": " Dirk Stroeve îşi scoase ochelarii ca să şi-i şteargă Faţa i se îmbujorase de emoţie Strălucea pur şi simplu — De ce trebuie să crezi tu că frumuseţea – lucrul cel mai de preţ de pe lume – zace aşa, ca o piatră de pe plajă, ca s-o ridice la întâmplare oricine trece nepăsător pe acolo? Frumuseţea este un lucru minunat şi straniu pe care artistul îl făureşte din haosul lui, în chinurile sufletului său Şi când a făurit-o, nu este dat tuturor s-o vadă Pentru a o recunoaşte, trebuie să repeţi aventura artistului Este o melodie pe care ţi-o cântă el, şi ca s-o auzi din nou în propria ta inimă ai nevoie de cunoştinţe, şi de sensibilitate, şi de imaginaţie — Bine, Dirk, dar eu de ce am socotit totdeauna frumoase tablourile tale? Le-am admirat încă din prima clipă când le-am văzut",
    "163": " Lui Stroeve îi tremurară puţin buzele: — Du-te şi te culcă, scumpa mea Eu am să fac câţiva paşi cu prietenul nostru şi pe urmă mă întorc \n\nXX \nNe-am învoit ca Stroeve să treacă pe la mine în seara următoare şi să mă ducă la cafeneaua unde aveam şansa de a-l găsi pe Strickland Mi s-a părut interesant să aflu că este aceeaşi cafenea la care băuserăm absint împreună când venisem la Paris să-l văd Faptul că nu se schimbase câtuşi de puţin sugera o toropeală lenevoasă a deprinderilor, care mie mi se părea caracteristică — Uite-l colo! spuse Stroeve când ajunserăm la cafenea Cu toate că eram în octombrie, era o seară caldă şi mesele de pe terasă erau aglomerate M-am uitat în toate părţile, dar nu l-am văzut pe Strickland — Uite-l acolo în capăt, în colţ, joacă şah",
    "164": " Am observat un bărbat aplecat asupra unei mese de şah, dar nu puteam distinge decât o pălărie mare de fetru şi o barbă roşie Ne-am croit drum printre mese până am ajuns la el — Strickland! îl apostrofă olandezul Ridică ochii — Salutare, grasule! Ce vrei? — Am adus un vechi prieten care voia să te vadă Strickland îmi aruncă o privire şi în mod evident nu mă recunoscu Scrută din nou tabla de şah — Staţi jos şi nu faceţi gălăgie, zise el Mută şi imediat fu din nou absorbit de joc Bietul Stroeve îmi aruncă o privire necăjită, dar eu nu mă lăsam tulburat cu una, cu două Am comandat ceva de băut şi am aşteptat liniştit să termine Strickland partida Ba chiar m-am bucurat de prilejul de a-l cerceta în voie Cu siguranţă că nu l-aş mai fi recunoscut",
    "165": " În primul rând, barba lui roşie, sălbatică şi neţesălată îi ascundea cea mai mare parte a feţei, iar părul îi crescuse foarte mult Dar schimbarea cea mai surprinzătoare era că slăbise foarte tare Nasul lui lung te înţepa acum arogant Îi scotea în evidenţă pomeţii Iar ochii parcă i se măriseră Îi apăruseră nişte scobituri pe la tâmple Arăta cadaveric Purta aceleaşi haine în care-l văzusem şi cu cinci ani în urmă Erau urâte şi murdare, jerpelite la culme şi atârnau largi pe el de parcă ar fi fost făcute pentru altcineva I-am observat mâinile murdare şi unghiile lungi Erau doar pielea şi osul, însă mari şi puternice Uitasem că aveau o formă atât de armonioasă Îmi făcu o impresie extraordinară cum stătea acolo cu atenţia concentrată asupra jocului – impresia de forţă copleşitoare Şi nu puteam înţelege de ce",
    "166": " Slăbiciunea trapului parcă-i scotea şi mai tare în evidenţă forţa Curând după ce făcu o mutare se lăsă pe spate şi-şi privi cu o detaşare ciudată adversarul – un francez gras şi bărbos Acesta îşi evalua situaţia, apoi izbucni brusc în sudălmi joviale şi strângând cu un gest nervos piesele, le trânti înapoi în cutie Îl înjură cu generozitate pe Strickland, iar apoi chemă chelnerul, plăti băuturile şi plecă Stroeve îşi trase scaunul mai aproape de masă: — Presupun că acum putem sta de vorbă, zise el Ochii lui Strickland se opriră asupra lui cu o expresie maliţioasă Am fost absolut sigur că e în căutarea unei remarce răutăcioase, dar neputând găsi nici una se văzu redus silit să tacă — Am adus cu mine un prieten de demult care voia să te vadă, repeta Stroeve radiind de fericire Strickland mă privi uimit aproape un minut, fără ca eu să scot o vorbă",
    "167": " — Nu l-am văzut în viaţa mea, zise el Nu prea ştiam de ce a spus asta, întrucât am avut senzaţia certă că am prins în ochii lui o licărire de recunoaştere Nu mai cădeam atât de uşor pradă sfielii ca acum câţiva ani, aşa că i-am zis: — Am văzut-o deunăzi pe soţia dumitale Eram convins că ai vrea să afli ultimele veşti despre ea A râs scurt şi ochii i-au clipit şireţi: — A, am petrecut o seară agreabilă împreună Cât timp să fie de atunci? — Cinci ani A mai cerut un pahar de absint Stroeve, vorbind volubil, i-a explicat cum m-a cunoscut şi prin ce întâmplare a descoperit că amândoi îl cunoaştem pe Strickland Nu ştiu dacă acesta îl asculta S-a uitat de vreo două ori gânditor la mine, dar mai tot timpul părea ocupat cu propriile sale gânduri şi cu siguranţă că fără trăncăneala lui Stroeve ar fi fost greu să legăm o conversaţie",
    "168": " Peste o jumătate de oră, uitându-se la ceas, olandezul a anunţat că trebuie să plece şi m-a întrebat dacă vin şi eu M-am gândit că singur aş putea să smulg ceva de la Strickland, aşa că i-am răspuns că mai stau puţin După plecarea grăsanului i-am spus lui Strickland: — Dirk Stroeve te socoate un mare artist — Şi de ce naiba crezi că-mi pasă? — Îmi dai voie să privesc şi eu tablourile? — De ce aş face-o? — Poate aş fi dispus să cumpăr vreunul — Poate nu sunt eu dispus să vând vreunul — Îţi câştigi uşor existenţa? l-am întrebat zâmbind Mi-a răspuns chicotind: — Aşa ţi se pare când te uiţi la mine? — Pari pe jumătate mort de foame — Chiar sunt muritor de foame — Atunci hai să mergem să mâncăm ceva — De ce mă inviţi? — Nu din filantropie, i-am răspuns cu răceală",
    "169": " De fapt nu-mi pasă nici cât negru sub unghie dacă mori sau nu de foame Ochii i se aprinseră din nou: — Atunci vino, zise el, ridicându-se Mi-ar plăcea o masă ca lumea \n\nXXI \nL-am lăsat să mă conducă spre restaurantul ales de el, iar pe drum mi-am cumpărat un ziar După ce ne-am comandat cina am proptit ziarul de sticla de vin St Galmier şi am început să-l citesc Am mâncat amândoi în tăcere Am simţit că din când în când mă priveşte, dar nu l-am băgat în seamă Voiam să-l forţez să înceapă el conversaţia — E ceva prin ziar? m-a întrebat când ne apropiam de sfârşitul cinei noastre tăcute Am avut impresia că în tonul lui desluşesc o oarecare exasperare — Întotdeauna îmi place să citesc foiletonul teatral, i-am răspuns Am împăturit ziarul şi l-am pus alături",
    "170": " — Mi-a plăcut masa, a comentat el — Atunci cred că am putea să ne luăm aici şi cafeaua, nu? Ne-am aprins ţigările de foi Am fumat-o pe a mea în tăcere Am observat că din când în când ochii i se opresc asupra mea cu un mic zâmbet amuzat Am aşteptat cu răbdare — Ce-ai mai făcut de când nu te-am mai văzut? m-a întrebat în cele din urmă N-aveam prea multe de spus Era doar o cronică a unei munci intense şi a prea puţine lucruri aventuroase A unor experienţe în cutare sau cutare direcţie A dobândirii treptate a unor cunoştinţe despre cărţi şi despre oameni Am avut grijă să nu-i pun lui Strickland nici un fel de întrebări despre propria lui activitate N-am manifestat nici cel mai mic interes pentru el şi în cele din urmă am fost răsplătit",
    "171": " A început să vorbească despre sine Dar dat fiind slabul lui talent de vorbitor, n-a putut să-mi furnizeze decât vreo câteva frânturi de indicaţii despre cele prin care trecuse, aşa că a trebuit să umplu golurile cu propria mea imaginaţie Era de-a dreptul chinuitoare această ispită care consta în a căpăta doar bucăţele dintr-un portret care mă interesa de multă vreme Parcă-mi croiam singur drum printr-un manuscris mutilat Căpătăm impresia unei vieţi care reprezenta o luptă cruntă cu tot soiul de dificultăţi; dar mi-am dat seama că multe lucruri care majorităţii oamenilor li s-ar fi părut oribile, pe el de fapt nu-l afectau câtuşi de puţin Strickland se deosebea de majoritatea englezilor prin indiferenţa totală faţă de comodităţi şi confort Nu-l supăra că trebuie să stea mereu într-o cămăruţă mizerabilă Nu simţea nevoia să fie înconjurat de lucruri frumoase Presupun că nici n-a observat vreodată cât de murdar era tapetul de pe pereţii camerei în care l-am găsit când l-am vizitat prima dată",
    "172": " N-avea nevoie de fotolii în care să şadă comod, se simţea mult mai în largul lui pe un scăunel de bucătărie Mânca într-adevăr cu poftă, dar nu-i păsa ce mănâncă; pentru el era doar o hrană pe care o devora pentru a-şi potoli chinurile foamei; şi când n-avea ce să mănânce părea perfect capabil să flămânzească Am aflat şase luni trăise doar cu o pâine şi o sticlă de lapte pe zi Era un om senzual şi totuşi se arăta indiferent faţă de lucruri senzuale Nu-l supărau privaţiunile ori dificultăţile Era ceva impresionant în felul în care ducea o viaţă pe de-a-ntregul spirituală Când mica sumă de bani pe care o adusese cu el se sfârşise, nu se lăsase înspăimântat Nu vindea nici un tablou Cred că nici măcar nu-şi dădea osteneala să vândă ceva Căuta o altă cale de a câştiga bani",
    "173": " Mi-a povestit cu umor sumbru perioada pe care a petrecut-o ca ghid al unor cockney, londonezi get-beget, curioşi să cunoască viaţa de noapte a Parisului; era o îndeletnicire care-i stârnea spiritul sardonic; şi într-un fel sau altul ajunsese să cunoască pe larg cartierele cele mai rău famate ale oraşului Mi-a vorbit despre ceasurile îndelungate pe care le-a pierdut plimbându-se pe Boulevard de la Madeleine în căutarea unor englezi – preferabil cât mai ameţiţi de băutură – dornici să vadă lucrurile pe care legea le interzicea Când avea noroc, izbutea să câştige o sumă frumuşică Dar până la urmă hainele lui jerpelite îi speriau pe turişti şi nu mai izbutea să găsească oameni destul de dornici de aventură ca să aibă încredere în el Apoi a căpătat din întâmplare un angajament pentru traducerea reclamelor de leacuri băbeşti care erau trimise medicilor din Anglia În cursul unei greve fusese angajat ca zugrav",
    "174": " Între timp, nu încetase nici o clipă să se ocupe de arta lui; dar, plictisindu-se curând de atelierele comune, nu măi lucra decât singur Niciodată nu fusese atât de sărac încât să nu-şi poată cumpăra pânze şi vopsele şi, de fapt, de altceva nici nu mai avea nevoie În măsura în care-mi puteam da eu seama, nu picta deloc uşor şi în încăpăţânarea lui de a nu accepta ajutorul nimănui, pierdea multă vreme pentru a descoperi soluţii tehnice pe care generaţiile anterioare le rezolvaseră deja rând pe rând Avea un ţel – nu ştiu prea bine care – şi poate că nici el nu ştia; şi din nou am avut impresia – încă şi mai puternică – a unui om obsedat, posedat de un demon Nici nu mi se părea chiar zdravăn Părea că refuză să-şi arate tablourile pentru că de fapt nu-l interesau",
    "175": " Trăia un vis, şi realitatea nu însemna nimic pentru el Aveam sentimentul că lucrează la o pânză cu toată forţa personalităţii sale violente, uitând de orice în efortul de a picta ceea ce vedea cu ochii minţii; iar apoi, după ce termina, nu atât tabloul, (căci aveam impresia că rareori ducea vreun lucru la bun sfârşit), ci patima care-l ardea, înceta să-i mai pese de el Nu era niciodată mulţumit de ceea ce făcuse; i se părea fără importanţă în comparaţie cu viziunea care-i obseda mintea — De ce nu-ţi trimiţi niciodată lucrările pe la expoziţii? l-am întrebat Credeam că te-ar interesa să ştii ce părere au oamenii despre ele — Dar ce, pe tine te-ar interesa? Nici nu pot descrie dispreţul nemărginit cu care şi-a încărcat aceste vorbe — Dar nu eşti dornic de faimă? E lucrul la care mai nici un artist n-a fost indiferent",
    "176": " — Copilării! Cum poate să-ţi pese de părerea gloatei când nu dai doi bani pe cea a unui om? — Păi nu toţi suntem fiinţe raţionale, am râs eu — Dar cine creează faima? Criticii, scriitorii, agenţii de bursă, femeile — Şi nu ţi-ar da o senzaţie destul de plăcută să te gândeşti la oameni, pe care nu i-ai cunoscut şi pe care nu i-ai văzut niciodată, sorbind emoţii subtile şi pasionate, din opera mâinilor tale? Tuturor le place puterea Nu-mi pot închipui un mod mai minunat de a o exercita decât stârnind milă sau groază în sufletele oamenilor — Melodramă — Atunci de ce-ţi pasă dacă pictezi bine ori rău? — Nu-mi pasă Nu vreau decât să pictez ceea ce văd — Mă întreb dacă aş putea scrie pe o insulă pustie, având certitudinea că n-o să vadă ceea ce am scris alţi ochi decât ai mei",
    "177": " O vreme, Strickland nu zise nimic, dar ochii îi străluceau într-un chip straniu, de parcă ar fi văzut ceva care îi aprindea extazul în suflet — Uneori m-am gândit la o insulă pierdută în mijlocul unei mări fără margini, unde aş putea trăi într-o vale ascunsă, printre copaci ciudaţi, în tăcere Acolo cred că aş putea găsi ceea ce visez De fapt n-a vorbit chiar aşa Folosea gesturi în locul adjectivelor şi se oprea mereu Am exprimat cu propriile mele cuvinte ceea ce cred că a vrut să spună — Privind în urmă la ultimii cinci ani, crezi că a meritat? l-am întrebat S-a uitat la mine şi am văzut că nu înţelege ce vreau să spun I-am explicat: — Ai renunţat la un cămin confortabil şi la o viaţă la fel de fericită cum are majoritatea oamenilor Erai destul de prosper",
    "178": " Se pare că la Paris ţi-a mers mizerabil Dacă ai putea s-o iei de la capăt, ai face tot ceea ce ai făcut? — Cu siguranţă — Ai băgat de seamă că nu m-ai întrebat nimic de soţia şi copiii dumitale? Nu te gândeşti niciodată la ei? — Nu — Aş prefera să nu fii atât de nesuferit de monosilabic N-ai avut nici o clipă de regret pentru toată nefericirea pe care le-ai pricinuit-o? Pe buze îi înflori un zâmbet şi clătină din cap — Trăiam cu convingerea, am continuat, că uneori nu poţi să nu te gândeşti la trecut Nu mă refer la perioada de acum şapte sau opt ani, ci la cea mai îndepărtată, când ţi-ai cunoscut soţia şi ai iubit-o şi te-ai însurat cu ea Nu-ţi mai aminteşti bucuria cu care ai strâns-o prima dată în braţe? — Nu mă gândesc la trecut",
    "179": " Singurul lucru care contează este prezentul etern Am meditat o clipă la răspunsul ăsta Era obscur, poate, dar mi s-a părut că-i întrezăresc sensul — Eşti fericit? l-am întrebat — Da Am tăcut L-am privit, dus pe gânduri Mi-a susţinut privirea şi curând în ochii lui s-a ivit o licărire de sarcasm: — Mă tem că ţi se pare condamnabil, nu? — Prostii, i-am răspuns prompt Nu-l poţi considera condamnabil pe şarpele boa; dimpotrivă, mă interesează procesele lui mintale — Deci mă priveşti cu interes pur profesional? — Absolut — Atunci e corect să nu mă dezaprobi Ai un caracter josnic — Poate că de aceea te simţi bine în prezenţa mea, i-am replicat Mi-a zâmbit sec, dar n-a zis nimic Nici nu prea ştiu cum să-i descriu zâmbetul Nu ştiu dacă era atrăgător, dar îi lumina faţa, schimbându-i expresia, de obicei sumbră, şi dându-i un aer de maliţie nu chiar răuvoitoare",
    "180": " Era un zâmbet care pornea din ochi, se răspândea încet şi uneori se încheia tot în ochi; era foarte senzual, nici crud, nici binevoitor, ci mai degrabă sugera bucuria inumană a satirului Tocmai zâmbetul acela m-a făcut să-l întreb: — Nu te-ai îndrăgostit de nimeni de când ai venit la Paris? — N-am timp de prostii dintr-astea Viaţa e prea scurtă ca să ai timp şi de dragoste şi de artă — Înfăţişarea dumitale nu sugerează chiar un pustnic — Toată povestea asta mă umple de dezgust — Da, natura umană e o pacoste, nu? — De ce mă iei peste picior? — Pentru că nu te cred — Atunci eşti un tâmpit fără pereche Am făcut o pauză şi l-am privit scrutător: — Ce rost are să încerci să mă tragi pe sfoară? — Nu înţeleg ce vrei să spui I-am zâmbit: — Dă-mi voie să-ţi spun",
    "181": " Îmi închipui că luni de-a rândul nici nu-ţi trece prin cap chestiunea, şi eşti în stare să te convingi că ai terminat definitiv cu ea Te bucuri de libertatea ta şi te simţi stăpân pe sentimentele tale; pari să ţii capul sus de tot, tocmai printre stele Şi apoi, deodată, nu mai poţi rezista, şi observi că în tot timpul ăsta ai mers cu picioarele prin noroi Şi vrei să te bălăceşti în el Şi găseşti o femeie ordinară, vulgară, de ultima speţă, vreo fiinţă animalică în care străluceşte cu înflăcărare oroarea sexualităţii, şi te năpusteşti asupra ei ca o fiară Şi sorbi din ea până-ţi potoleşti furia oarbă Se uita la mine fără să se clintească Izbuteam să-i susţin privirea Vorbeam foarte rar: — Am să-ţi spun ceea ce ţi se pare probabil straniu, şi anume că atunci când totul s-a sfârşit, te simţi extraordinar de pur",
    "182": " Te simţi ca un spirit eliberat de trup, imaterial; şi ţi se pare că eşti în stare să atingi frumuseţea de parcă ar fi un lucru palpabil; şi simţi, un fel de comuniune intimă cu adierea vântului, cu copacii care înfrunzesc, cu irizaţiile apelor râului Te simţi ca un Dumnezeu Îmi poţi explica acest fenomen? Şi-a ţinut ochii aţintiţi asupra mea până când am terminat de vorbit, apoi a întors capul Pe faţa lui era o expresie ciudată şi m-am gândit că poate aşa arată un om când a murit pradă torturilor N-a scos un cuvânt Am simţit că aici conversaţia noastră a luat sfârşit \n\nXXII \nM-am instalat la Paris şi am început să scriu o piesă Duceam o viaţă foarte ordonată, lucrând dimineaţa, iar după amiaza învârtindu-mă prin grădina Luxembourg sau hoinărind pe străzi Petreceam ceasuri îndelungate la Luvru, cea mai prietenoasă dintre toate galeriile de pictură şi cea mai potrivită pentru meditaţie; sau pierdeam vremea pe cheiurile Senei răsfoind cărţi vechi pe care n-aveam nici cea mai mică intenţie să le cumpăr",
    "183": " Citeam ici-colo câte un pasaj şi luam contact cu mulţi autori pe care mă mulţumeam să-i cunosc doar aşa, superficial şi la întâmplare Seara îmi vizitam prietenii Treceam des pe la familia Stroeve şi uneori împărţeam cina lor modestă Dirk Stroeve se lăuda cu priceperea lui la mâncăruri italieneşti şi mărturisesc că spaghetele făcute de el erau mult mai bune decât tablourile lui Era o cină imperială când aducea un platou imens, cu mult sos de roşii şi-l mâncam împreună, cu pâine bună de casă şi cu o sticlă de vin roşu M-am mai împrietenit cu Blanche Stroeve şi cred că – întrucât eram englez şi ea cunoştea doar puţini englezi – se bucura să mă vadă Era agreabilă şi simplă, dar întotdeauna rămânea destul de tăcută şi, fără să ştiu de ce, îmi dădea impresia că ascunde o taină Însă m-am gândit că poate nu era decât felul ei rezervat de-a fi, scos în evidenţă de francheţea logoreică a soţului ei",
    "184": " Dirk nu ascundea niciodată nimic Discuta cu o lipsă totală de sfială chestiunile cele mai intime Uneori chiar o făcea pe nevastă-sa să se simtă prost şi singura dată când am văzut-o pierzându-şi cumpătul a fost atunci când el a insistat să-mi spună cum a luat un purgativ şi a început să intre în detalii cam naturaliste pe această temă Seriozitatea absolută cu care îşi povestea necazurile mă făcea să mă scutur tot de râs şi asta o irită şi mai tare pe dna Stroeve: — Parcă ţi-ar plăcea să te faci de râs, zise ea Ochii lui rotunzi se făcură şi mai rotunzi şi fruntea i se încruntă de mirare şi spaimă că ea s-a supărat: — Iubito, te-am necăjit cumva? Nu mai iau alte purgative Am luat doar pentru că mă supăra bila Duc o viaţă sedentară, nu fac destulă mişcare",
    "185": " De trei zile nu mai avusesem — Pentru numele lui Dumnezeu, ţine-ţi gura o dată! îl întrerupse ea, şi-i dădură lacrimile de supărare Lui parcă-i căzu falca şi se botoţi ca un copil certat de părinţi Întoarse către mine o privire rugătoare ca să mă implore să dreg lucrurile, dar eu încă nu mă puteam stăpâni şi mă zguduiam tot de râs Într-o zi ne-am dus la negustorul de tablouri în al cărui magazin spera Stroeve să-mi arate cel puţin vreo două din lucrările lui Strickland Dar când am ajuns acolo ni s-a spus că le-a retras chiar Strickland, fără ca negustorul să ştie de ce — Dar să nu credeţi cumva că mi-am făcut sânge rău din pricina asta Eu le-am primit doar ca, să-i fac plăcere lui Monsieur Stroeve şi i-am spus că am să le vând dacă am să pot",
    "186": " Dar zău dădu din umeri Mă interesează tinerii, însă voyons, nici dumneavoastră, domnule Stroeve, nu credeţi că e vorba de vreun talent în cazul de faţă — Îţi dau cuvântul meu de onoare că nu există astăzi vreun pictor de al cărui talent să fiu mai convins Te rog să mă crezi pe cuvânt, pierzi o afacere foarte bună Într-o bună zi tablourile astea o să valoreze mai mult decât tot ce ai în magazinul dumitale Aduţi aminte că Monet nu a putut face pe nimeni să-i cumpere un tablou, nici măcar pe o sută de franci? Şi cât valorează ele acum? — E adevărat, dar în vremea aceea mai erau o sută de alţi pictori la fel de buni ca şi Monet care nu-şi puteau vinde tablourile şi ele nu valorează nimic nici acum De unde poţi să ştii? Oare meritul este suficient pentru a aduce cu sine succesul? Să nu credeţi una ca asta",
    "187": " Du reste, mai trebuie dovedit că prietenul dumneavoastră are ceva merite Nimeni nu i le atribuie în afară de Monsieur Stroeve — Şi atunci cum vrei să recunoşti meritele? întrebă Dirk, stacojiu la faţă de mânie — Există o singură cale – aceea a succesului — Eşti un filistin Nu te pricepi deloc la artă, îi strigă Dirk — Dar gândiţi-vă la marii artişti din trecut – Rafael, Michelangelo, Ingres, Delacroix – toţi au avut succes — Hai să plecăm, îmi spuse Stroeve, că altfel îl ucid pe individul ăsta! \n\nXXIII \nL-am văzut destul de des pe Strickland şi din când în când făceam câte o partidă de şah cu el Avea un temeperament destul de imprevizibil Uneori şedea tăcut şi dus pe gânduri fără să bage în seamă pe nimeni Alteori, când era bine dispus, vorbea în felul său greoi, cu multe întreruperi",
    "188": " Niciodată nu spunea vreun lucru inteligent, avea o vână de sarcasm brutal care nu era lipsit de efect şi întotdeauna spunea numai ceea ce gândea cu adevărat Nu-i păsa de susceptibilităţile altora, iar când izbutea să-i rănească, se amuza Mereu îl jignea pe Stroeve, atât de dureros încât acesta pleca jurând că n-o să-i mai vorbească în viaţa lui Dar era la Strickland o forţă solidă care-l atrăgea pe olandezul gras, în ciuda voinţei lui, aşa că se întorcea, gudurându-se ca un câine sfios, deşi ştia că singurul salut care avea să-l întâmpine avea să fie tocmai lovitura cea mai temută de el Nu ştiu de ce mă suporta Strickland Relaţiile noastre aveau ceva ciudat Într-o bună zi mi-a cerut să-i împrumut cincizeci de franci — Nici prin cap nu mi-ar trece una ca asta, i-am răspuns — De ce nu? — Nu m-ar amuza",
    "189": " — Te rog să mă crezi că sunt groaznic de strâmtorat — Puţin îmi pasă — Nu-ţi pasă dacă mor de foame? — De ce mi-ar păsa? l-am întrebat la rândul meu S-a uitat lung la mine trăgându-se de barba neţesălată I-am zâmbit — Ce te distrează atât de tare? m-a întrebat cu un fulger de mânie în ochi — Eşti un om atât de simplu! Nu recunoşti nici un fel de obligaţii Nimeni nu ţi-e obligat în nici un fel — Şi nu te-ar face să te simţi prost dacă m-aş duce şi m-aş spânzura pentru că am fost dat afară din cameră întrucât n-am putut plăti chiria? — Câtuşi de puţin A ricanat: — Te lauzi Dacă aş face-o cu adevărat ai fi copleşit de remuşcări — Încearcă şi o să vedem, i-am replicat I-a licărit un zâmbet în ochi şi a continuat să-şi amestece în tăcere absintul",
    "190": " — Ai vrea să facem un şah? l-am întrebat — N-am nimic împotrivă Ne-am aşezat piesele şi le-am privit mulţumit Există într-adevăr un simţământ de satisfacţie pe care ţi-l dau piesele pregătite de luptă — Chiar ai crezut că am să-ţi împrumut bani? l-am întrebat — Nu văd de ce n-ai fi făcut-o — Mă uimeşti — De ce? — E o adevărată dezamăgire să constat că de fapt în inima dumitale eşti un sentimental Mi-ai fi fost mai simpatic dacă n-ai fi făcut acest apel nevinovat la compasiunea mea — Te-aş fi dispreţuit dacă te-ai fi lăsat înduioşat, mi-a răspuns — Ei, aşa mai merge, am râs Am început să jucăm Eram absorbiţi de joc Când s-a terminat, i-am spus: — Uite ce e, dacă eşti la ananghie, arată-mi tablourile Dacă există ceva care-mi place, cumpăr",
    "191": " — Du-te naibii, mi-a răspuns S-a ridicat şi a dat să plece L-am oprit: — Nu ţi-ai plătit absintul, i-am spus zâmbind M-a înjurat, a trântit banii pe masă şi a plecat Nu l-am mai văzut câteva zile, dar într-o seară când şedeam la cafenea şi citeam ziarul a venit şi s-a aşezat lângă mine — Văd că până la urmă nu te-ai spânzurat totuşi, am remarcat — Nu Am căpătat un angajament Fac portretul unui instalator pensionar în schimbul sumei de două sute de franci — Şi cum ai izbutit să aranjezi lucrul ăsta? — M-a recomandat femeia de la care cumpăr pâine Individul îi spusese că e în căutarea cuiva care să-i facă portretul A trebuit să-i dau ei douăzeci de franci — Şi cum arată tipul? — Splendid Are o faţă mare şi roşie ca o pulpă de berbec şi pe obrazul drept are un neg imens cu mult păr",
    "192": " Strickland era bine dispus şi când îşi făcu apariţia Dirk Stroeve şi se aşeză la masa noastră îl atacă iarăşi, zeflemându-l feroce Manifesta o iscusinţă pe care nu i-aş fi bănuit-o niciodată în a descoperi punctele cele mai sensibile ale nefericitului olandez Strickland nu folosea pumnalul sarcasmului, ci bâta invectivei Atacul fu atât de nemotivat, încât, luat pe neaşteptate, Stroeve rămase lipsit total de apărare Te ducea cu gândul la o oaie speriată care aleargă de colo până colo fără nici o ţintă Era uimit la culme În cele din urmă îi dădură lacrimile, care-i curseră şiroaie pe obraji Şi lucrul cel mai grav era că deşi Strickland îţi stârnea ura şi spectacolul era îngrozitor, nu puteai totuşi să nu râzi Dirk Stroeve era una dintre acei nefericiţi ale căror emoţii sunt ridicole chiar atunci când sunt foarte sincere Dar la urma urmei, când privesc retrospectiv iarna aceea petrecută la Paris, amintirile cele mai agreabile se referă la Dirk Stroeve",
    "193": " Căminul lui avea ceva de-a dreptul fermecător Alcătuia împreună cu nevastă-sa un tablou asupra căruia imaginaţia revenea cu recunoştinţă, iar iubirea lui simplă pentru ea avea o graţie aparte Rămânea un om absurd, dar sinceritatea pasiunii lui îţi stârnea compătimirea şi înduioşarea Nu-mi venea deloc greu să înţeleg sentimentele nevesti-sii pentru el şi mă bucuram că afecţiunea ei e atât de tandră Dacă ar fi avut cât de cât umor s-ar fi amuzat văzând cum o aşeza el pe un soclu şi o adora cu o idolatrie atât de sinceră Dar chiar şi dacă râdea nu putea să nu fie încântată şi emoţionată Era îndrăgostitul constant şi cu toate că ea îmbătrânea şi-şi pierdea trăsăturile rotunde şi drăgălăşenia atrăgătoare, pentru el cu siguranţă că ea n-avea să se schimbe niciodată câtuşi de puţin Pentru el avea să rămână femeia cea mai frumoasă de pe lume",
    "194": " Era un har binecuvântat în viaţa lor ordonată N-aveau decât atelierul, un dormitor şi o bucătărioară Dna Stroeve ţinea singură toată gospodăria şi în timp ce Dirk picta tablouri proaste, ea se ducea la piaţă, gătea dejunul, cosea şi trebăluia cât era ziua de lungă ca o furnică harnică Iar seara se aşeza în atelier şi iarăşi cosea în timp ce Dirk cânta o muzică de care nu mă îndoiesc că depăşea puterea ei de înţelegere Cânta cu mult gust, dar cu mai mult sentiment decât era justificat şi turna în muzica lui tot sufletul său cinstit, sentimental şi exuberant În felul ei, viaţa lor era o idilă şi izbutea să dobândească o frumuseţe singulară Absurditatea care atingea tot ceea ce era legat de Dirk Stroeve îi dădea o notă curioasă ca un dezacord nerezolvat în muzică, dar o făcea într-un fel mai modernă şi mai umană",
    "195": " Ca o glumă grosolană aruncată în mijlocul unei scene serioase şi grave, nu făcea decât să reliefeze pregnanţa pe care o are orice lucru frumos \n\nXXIV \nPuţin înainte de Crăciun, Dirk Stroeve a venit să mă invite să petrec sărbătorile cu ei Avea un sentimentalism, tipic pentru el, legat de ziua de Crăciun pe care voia s-o petreacă în mijlocul prietenilor, cu ceremonia corespunzătoare Nici unul dintre noi nu-l mai văzuse de vreo două-trei săptămâni pe Strickland – eu pentru că fusesem ocupat cu nişte prieteni care petreceau un mic sejur la Paris, iar Stroeve pentru că, certându-se cu el mai rău decât de obicei, se hotărâse să nu mai aibă de-a face cu el Strickland era imposibil, şi Stroeve jura că n-o să-i mai vorbească în viaţa lui Dar apropierea sărbătorilor îl umplea de sentimente blânde şi acum îl chinuia gândul că Strickland ar putea să petreacă Crăciunul în singurătate",
    "196": " Îi atribuia acestuia propriile lui emoţii şi nu putea suporta ca într-o zi destinată înţelegerii şi îngăduinţei între oameni, pictorul singuratic să fie lăsat pradă propriei sale melancolii Stroeve făcuse un pom de Crăciun în atelier şi bănuiam că o să găsim şi eu, şi Strickland mici cadouri absurde atârnând de ramurile impodobite festiv Dar Stroeve se jena să-l revadă pe Strickland I se părea puţin umilitor să-i ierte atât de uşor nişte insulte de o asemenea gravitate şi ar fi vrut ca eu să fiu martor la reconcilierea pe care se hotărâse s-o facă Ne-am dus împreună pe Avenue de Clichy, dar Strickland nu era la cafenea Era prea frig ca să stăm afară, aşa că ne-am instalat pe băncile capitonate dinăuntru Era cald de tot, o atmosferă înăbuşitoare, tăiai fumul cu cuţitul Strickland n-a venit, dar curând l-am văzut pe pictorul acela francez cu care juca uneori şah",
    "197": " Deveniserăm oarecum familiari, şi s-a aşezat la masa noastră Stroeve l-a întrebat dacă l-a mai văzut pe Strickland — E bolnav, ne-a spus el Nu ştiaţi? — Da? — Chiar grav, după câte înţeleg Stroeve se albi la faţă — Dar de ce nu mi-a scris ca să mă înştiinţeze? Vai ce prostie din partea mea să mă cert cu el! Trebuie să mergem imediat să-l vedem Poate că n-are pe nimeni care să-l îngrijească Unde stă? — Habar n-am, spuse francezul Atunci am constatat că nici unul dintre noi nu ştia cum să dea de Strickland Stroeve era din ce în ce mai necăjit — Te pomeneşti că moare şi nici un suflet de om nu ştie nimic de el E îngrozitor! Nici nu pot suporta gîndul ăsta Trebuie să-l găsim imediat Am încercat să-l fac pe Stroeve să înţeleagă că e absurd să colindăm Parisul la întâmplare",
    "198": " Trebuia mai întâi să alcătuim un plan — Da, dar poate că în timpul ăsta e pe moarte şi când ajungem acolo va fi prea târziu ca să mai facem ceva! — Stai liniştit şi hai să ne gândim, i-am spus eu nervos Singura adresă pe care o cunoşteam era Hotel des Belges, dar Strickland plecase de mult de acolo şi n-aveau cum să-l mai ţină minte Cu ideea asta ciudată a lui de a-şi ţine secretă locuinţa era prea puţin probabil ca la plecare să fi spus unde se mută Şi, pe urmă, trecuseră mai bine de cinci ani de atunci Eram însă aproape sigur că nu s-a mutat prea departe Dacă frecventa aceeaşi cafenea ca atunci când stătea la hotel, probabil o făcea pentru că era cea mai apropiată Deodată mi-am amintit că obţinuse angajamentul acela de a picta un portret prin brutăreasa de la care-şi cumpăra pâinea şi mi-a trecut prin minte că de acolo i-am putea afla adresa",
    "199": " Am cerut un Anuar şi am căutat brutăriile Erau vreo cinci în imediata apropiere şi nu aveam altă soluţie decât să le luăm la rând Stroeve m-a însoţit cam fără chef Planul lui era să umble în sus şi-n jos pe străzile care plecau din Avenue de Clichy şi să întrebe pe la toate casele dacă nu stă acolo Strickland Planul meu banal s-a dovedit până la urmă eficace, căci la cea de-a doua brutărie la care am întrebat, femeia de după tejghea a declarat că-l cunoaşte Nu era prea sigură unde stă, dar trebuie să fi fost într-una dintre cele trei case de peste drum Norocul ne-a surâs căci la prima la care am întrebat, portăreasa ne-a spus că-l găsim la ultimul etaj — Se pare că e bolnav, zise Stroeve — Se prea poate, răspunse nepăsătoare portăreasa En effet, nu l-am mai văzut de câteva zile",
    "200": " Stroeve mi-a luat-o înainte şi a urcat scările în fugă Când am ajuns şi eu la mansardă l-am găsit vorbind cu un muncitor îmbrăcat doar în vestă şi cămaşă Acesta deschisese uşa la care bătuse Stroeve Îi arăta o altă uşă Socotea că persoana care locuieşte acolo trebuie să fie pictor Nu-l mai văzuse de o săptămână Stroeve era gata să bată în uşă, dar apoi s-a întors către mine cu un gest de neputinţă Am văzut că e speriat de moarte — Dacă o fi murit cumva? — Nu te teme, i-am răspuns Am bătut în uşă, n-am primit nici un răspuns Am încercat clanţa şi am constatat că uşa nu era încuiată Am intrat înăuntru urmat de Stroeve Era întuneric în cameră Am putut vedea că e un fel de pod cu acoperişul mansardat şi o licărire slabă, doar un pic mai puternică decât în bezna cea mai adâncă, venea de la o lucarnă",
    "201": " — Strickland! am strigat Nici un răspuns Totul, era într-adevăr teribil de misterios şi mi s-a părut că Stroeve, aflat la un pas în urma mea, tremura din tot trupul O clipă am şovăit dacă să aprind un chibrit Am desluşit cu greu un pat aflat în colţul camerei şi m-am întrebat dacă nu cumva lumina o să ne dezvăluie un cadavru — Ce, mă prostule, n-ai un chibrit? Glasul lui Strickland, venind din bezna aceea şi atât de aspru, m-a făcut să tresar Stroeve a scos un strigăt: — Doamne Dumnezeule, credeam că ai murit Am aprins un chibrit şi am căutat o lumânare În clipa aceea am zărit o încăpere micuţă, pe jumătate locuinţă, pe jumătate atelier, în care nu erau decât un pat, nişte tablouri întoarse cu faţa la perete, un şevalet, o masă şi un scaun Nu era covor pe podea, nu era nici sobă, nici cămin",
    "202": " Pe masa încărcată de vopsele, cuţite de paletă şi tot soiul de lucruri am găsit un căpeţel de lumânare L-am aprins Strickland zăcea într-un pat deloc comod, pentru că era prea mic pentru el, şi se învelise cu toate hainele ca să-i fie cald Dintr-o privire se vedea că are febră mare Cu glasul spart de emoţie, Stroeve s-a repezit la el: — O, bietul meu prieten, ce-ai păţit? Habar n-am avut că eşti bolnav De ce nu m-ai anunţat? Trebuia să ştii că aş fi făcut orice pentru tine Te-ai gândit la ce ţi-am spus? N-am vrut să spun vorbele acelea Am greşit, a fost o prostie din partea mea să mă supăr — Du-te naibii! îi spuse Strickland — Ei haide, haide, fii rezonabil Dă-mi voie să te aşez mai confortabil N-ai pe nimeni care să te îngrijească? Se uita speriat în jur la mansarda aceea sordidă",
    "203": " Încercă să aranjeze aşternutul Strickland, cu o respiraţie greoaie, păstra o tăcere furioasă Îmi aruncă o privire plină de antipatie Am înfruntat-o în linişte — Dacă vrei să faci ceva pentru mine poţi să-mi aduci nişte lapte, spuse Strickland în cele din urmă De două zile n-am mai izbutit să ies din casă Lângă pat era o sticlă goală în care fusese lapte şi într-o bucăţică de ziar mai rămăseseră nişte firimituri de pâine — Ai mâncat ceva? l-am întrebat — Nimic — De câtă vreme? a strigat Stroeve Adică vrei să spui că de două zile n-ai mai avut nimic de mâncat sau de băut? E groaznic! — Am avut apă Ochii lui se opriră o clipă asupra unei căni mari la care putea ajunge dacă întindea braţul — Mă duc imediat, zise Stroeve Altceva ce ţi-ar plăcea? Eu i-am sugerat să facă rost de un termometru, de nişte struguri şi de puţină pâine",
    "204": " Bucuros să se facă util, Stroeve a coborât tropăind scările — Mare tâmpit, a mormăit Strickland I-am luat pulsul Bătea repede, dar slab I-am pus vreo două întrebări, dar n-a vrut să-mi răspundă, iar când am insistat s-a întors supărat cu faţa la perete N-aveam altceva de făcut decât să aştept în tăcere Peste zece minute s-a întors Stroeve, gâfâind Pe lângă lucrurile pe care i le sugerasem mai adusese lumânări, nişte supă de carne şi spirtieră Era un omuleţ foarte practic şi fără să piardă o clipă se apucă să-i pregătească nişte pâine muiată în lapte, l-am luat temperatura lui Strickland Avea 40 de grade În mod evident era foarte bolnav \n\nXXV \nÎn scurtă vreme am plecat Stroeve se ducea acasă la cină şi eu mi-am propus să găsesc un doctor să-l aduc să-l vadă pe Strickland",
    "205": " Dar de îndată ce am coborât în stradă, simţind aerul atât de proaspăt după mansarda aceea îmbâcsită, olandezul m-a implorat să vin imediat la atelierul lui Avea un plan pe care n-a vrut să mi-l dezvăluie, dar insista că e necesar să-l însoţesc Întrucât nu socoteam că un doctor ar fi putut face în momentul acela mai mult decât făcusem noi, am acceptat Am găsit-o pe Blanche Stroeve pregătind masa Dirk se duse la ea şi-i luă amândouă mâinile: — Scumpo, poţi să faci ceva pentru mine? Ea îl privi cu voioşia aceea gravă care constituia unul din farmecele ei Faţa lui roşie strălucea de transpiraţie şi avea un aer ridicol de agitat, dar în ochii lui rotunzi şi miraţi strălucea flacăra zelului nerăbdător — Strickland e tare bolnav Mă tem că e pe moarte E singur într-o mansardă soioasă şi nu are pe nimeni care să-l îngrijească",
    "206": " Vreau să-mi dai voie să-l aduc aici Blanche îşi retrase repede mâinile – parcă niciodată n-o văzusem făcând o mişcare atât de rapidă – şi se îmbujoră la faţă: — Ah, nu! — Vai, scumpa mea, te rog, nu mă refuza N-aş putea suporta să-l las unde se află N-aş putea să închid ochii toată noaptea, gândindu-mă la el — Dar n-am nimic împotrivă să-l îngrijeşti Glasul ei era rece şi distant — Bine, dar o să moară — N-are decât Stroeve icni pierzându-şi respiraţia Îşi şterse sudoarea de pe faţă, se întoarse către mine ca să găsească sprijin, însă eu nu ştiam ce să spun — E un mare artist — Şi ce-mi pasă? Nu pot să-l sufăr! — Vai, dragostea mea, scumpa mea, nu vorbi aşa, te implor să-mi dai voie să-l aduc aici Îl putem instala foarte comod",
    "207": " Poate că-l putem salva Pentru tine n-o să fie nici un deranj Am să fac eu totul O să-i punem patul în atelier Nu-l putem lăsa să moară ca un câine Ar fi inuman — De ce nu se poate duce la spital? — La spital! Are nevoie de îngrijirea unor mâini iubitoare Trebuie să fie tratat cu un tact nemărginit Am fost surprins să văd cât de tulburată a fost nevasta lui Stroeve A continuat să aşeze masa, dar mâinile îi tremurau — Mă scoţi din sărite Crezi că dacă ai fi tu bolnav el ar mişca vreun deget ca să te ajute? — Dar ce contează asta? Te-aş avea pe tine care să mă îngrijeşti N-ar fi nevoie Şi pe urmă eu nu sunt ca el Eu nu contez — N-ai personalitate, nici cât un câine vagabond! Te întinzi pe pământ şi-i rogi pe oameni să te calce în picioare",
    "208": " Stroeve scoase un mic hohot de râs I se păru că a înţeles motivaţia, atitudinii soţiei — O, draga mea, tu te gândeşti mereu la ziua aceea când a venit aici să se uite la tablourile mele Dar ce contează că nu le-a apreciat? A fost o prostie din partea mea să i le arăt Mă tem că nu sunt foarte bune Şi se uită cu tristeţe prin atelier Pe şevalet era un tablou pe jumătate terminat, înfăţişând un ţăran italian zâmbitor, care ţinea un ciorchine de struguri deasupra capului unei fete cu ochi negri — Chiar dacă nu i-au plăcut, trebuia să fie politicos Nu trebuia să te insulte A arătat că te dispreţuieşte şi tu îi lingi mâna Ah, îl urăsc! — Draga mea copilă, dar omul ăsta e genial Sper că nu îţi închipui că mă cred şi eu genial? Aş fi dat orice să fiu, dar ştiu să recunosc un geniu când îl văd",
    "209": " Şi-l cinstesc din toată inima E lucrul cel mai minunat de pe lume E însă o mare povară pentru cei care-l posedă Ar trebui să fim foarte îngăduitori cu ei şi foarte răbdători Am rămas de-o parte, puţin stânjenit de scena aceasta domestică, şi m-am întrebat de ce insistase Stroeve să vin cu el Am văzut că nevastă-sa e gata să izbucnească în lacrimi — Dar nu numai pentru că e un geniu te rog să-mi dai voie să-l aduc aici, ci pentru că e o fiinţă omenească şi pentru că e bolnav şi sărac — N-am să-l primesc niciodată în casa mea Niciodată! Stroeve se întoarse către mine: — Spune-i, te rog, că e o chestiune de viaţă şi de moarte E imposibil să-l lăsăm în gaura aia nenorocită — E absolut evident că ar fi mult mai uşor să fie îngrijit aici, am spus eu, dar fireşte că e un deranj",
    "210": " Cred că cineva ar trebui să stea cu el zi şi noapte — Dragostea mea, n-ai fi tu aceea care să te dai înapoi de la vreun efort — Dacă vine aici plec eu! zise cu vehemenţă dna Stroeve — Dar nu te mai recunosc! Tu erai de obicei atât de bună şi blândă! — Ah, pentru numele lui Dumnezeu, lasă-mă în pace! Mă scoţi din minţi! În sfârşit, se iviră şi lacrimile Dna Stroeve se lăsă pe un scaun şi-şi îngropă faţa în mâini Umerii începură să i se zguduie convulsiv Într-o clipă Dirk se duse lângă ea, o cuprinse cu braţele, o sărută, îi spuse tot felul de cuvinte mângâietoare şi lacrimile îi apărură şi lui pe obraji Apoi ea se smulse din îmbrăţişarea lui şi se şterse la ochi — Lasă-mă în pace! zise ea, dar cu oarecare blândeţe",
    "211": " Iar apoi mi se adresă mie, încercând să zâmbească: Ce părere ţi-ai făcut despre mine? Stroeve, privind-o perplex, şovăi I se încruntase fruntea şi gura roşie se bosumflase Îmi amintea în mod ciudat de un cobai agitat — Va să zică răspunsul tău e nu, iubito? zise el în cele din urmă Ea făcu un gest de plictiseală Era istovită — Atelierul e al tău Totul îţi aparţine Dacă vrei să-l aduci aici cum te-aş putea împiedica? Imediat, pe faţa lui rotundă se răspândi un zâmbet: — Deci încuviinţezi? Eşti de acord? Ştiam eu că aşa o să fie O, scumpa mea! Deodată ea îşi veni în fire şi-şi adună toate puterile Îl privi cu nişte ochi sălbatici Îşi duse mâinile la inimă de parcă nu i-ar mai fi putut suporta bătăile: — Oh, Dirk, niciodată de când ne-am cunoscut nu ţi-am cerut să faci nimic pentru mine",
    "212": " — Dar ştii că nu e lucru pe lume pe care să nu-l fac pentru tine — Te rog din suflet să nu-l laşi pe Strickland să vină aici Pe oricine altcineva Adu un hoţ, un beţiv, un golan de pe stradă şi-ţi făgăduiesc că fac cu bucurie orice pentru ei Dar te implor să nu-l aduci aici pe Strickland — Bine, dar de ce? — Mi-e teamă de el Nu ştiu de ce, dar are în el ceva care mă înspăimântă O să ne facă un mare rău O ştiu O simt Dacă-l aduci aici, totul se va sfârşi rău — Vai ce iraţională eşti! — Nu Nu, Dirk, ştiu că am dreptate Ni se va întâmpla ceva îngrozitor — Pentru că facem o faptă bună? Acum dna Stroeve gâfâia şi pe faţa ei se răspândise o groază inexplicabilă",
    "213": " Nu ştiu ce era în mintea ei Simţeam că e cuprinsă de o spaimă nedesluşită care o priva de orice stăpânire de sine De obicei era atât de calmă Agitaţia ei de acum era mai mult decât surprinzătoare Stroeve o privi o vreme consternat şi nedumerit — Eşti soţia mea Îmi eşti mai scumpă decât orice altă fiinţă de pe lume Nimeni n-o să vină aici fără consimţământul tău deplin Ea închise o clipă ochii şi mi s-a părut că e gata să leşine Mă cam scotea din sărite N-o bănuisem că e atât de nevricoasă Apoi am auzit din nou glasul lui Stroeve Parcă a sfâşiat într-un mod ciudat tăcerea — N-ai fost odată într-o nenorocire amarnică şi ţi s-a întins o mână de ajutor? Doar ştii ce mult înseamnă N-ai vrea să faci şi tu cuiva un serviciu când ai o şansă? Cuvintele erau destul de banale şi după mine ele erau un îndemn atât de puţin eficient încât aproape că m-au făcut să zâmbesc",
    "214": " Am rămas uimit de efectul pe care l-au avut asupra lui Blanche Stroeve A tresărit şi apoi s-a uitat lung la soţul ei Ochii lui erau aţintiţi în podea Nu ştiam de ce părea atât de încurcat În obrajii ei apăru puţină culoare, apoi faţa i se făcu albă ca varul, fantomatică Simţeam că tot sângele i s-a scurs de pe întreaga suprafaţă a trupului Până şi mâinile îi păliseră O străbătu un fior Tăcerea din atelier păru să capete materialitate, aşa că deveni o prezenţă aproape palpabilă Eram uluit — Dirk, adu-l aici pe Strickland Am să fac tot ce am să pot pentru el — Scumpa mea! zâmbi el Vru s-o ia în braţe, dar ea îl evită — Dirk, lasă scenele de afecţiune de faţă cu străinii Mă fac să mă simt prost",
    "215": " Manierele ei reveniseră la normal şi nimeni n-ar fi putut să spună că doar cu puţină vreme în urmă fusese zguduită de o emoţie atât de puternică \n\nXXVI \nA doua zi l-am mutat pe Strickland A fost nevoie de multă fermitate şi de încă şi mai multă răbdare pentru a-l determina să vină, dar de fapt era prea bolnav ca să opună vreo rezistenţă eficace rugăminţilor lui Stroeve şi hotărârii mele L-am îmbrăcat în timp ce el ne blestema şi ne înjura printre dinţi, l-am coborât pe scări, l-am urcat într-o birjă şi până la urmă l-am adus în atelierul lui Stroeve Până am sosit era atât de istovit, încât ne-a lăsat să-l urcăm în pat fără să mai scoată vreo vorbă A fost bolnav vreme de şase săptămâni La un moment dat se părea că nu mai are decât vreo două-trei ceasuri de trăit şi sunt convins că numai datorită încăpăţânării olandezului a scăpat cu viaţă",
    "216": " N-am cunoscut în viaţa mea un bolnav mai dificil Nu că ar fi fost pretenţios sau plângăreţ Dimpotrivă, nu se văicărea niciodată, nu cerea nimic, tăcea tot timpul, însă nu părea să privească deloc cu ochi buni îngrijirile care i se dădeau Întâmpina toate întrebările – cum se simte sau de ce ar avea nevoie – doar cu un rânjet batjocoritor, cu o glumă răutăcioasă sau cu o înjurătură Mi se părea detestabil şi, de îndată ce a fost în afară de orice pericol, i-am spus-o de la obraz — Du-te naibii! mi-a răspuns el fără menajamente Renunţând total la munca lui, Stroeve îl îngrijea pe Strickland cu tandreţe şi duioşie Se pricepea admirabil să-l facă să se simtă cât mai bine şi folosea o viclenie iscusită de care nici nu l-aş fi bănuit măcar a fi în stare pentru a-l face pe Strickland să ia doctoriile prescrise",
    "217": " Nimic nu părea să fie un efort prea mare pentru el Cu toate că mijloacele materiale ajungeau pentru nevoile lui şi ale soţiei, cu siguranţă că n-avea şi bani de risipit Dar acum era de o extravaganţă de-a dreptul nesăbuită şi cumpăra tot soiul de delicatese, trufandale, lucruri scumpe care ar fi putut ispiti pofta capricioasă de mâncare a lui Strickland N-am să uit niciodată răbdarea plină de tact cu care îl convingea pe Strickland să-şi primească hrana Nu-l irita niciodată mitocănia acestuia Dacă era doar morocănoasă, Stroeve părea că nici n-o bagă în seamă, dacă era agresivă, nu făcea decât să râdă Când Strickland, revenindu-şi în oarecare măsură, fu mai bine dispus şi începu să se amuze râzând de Stroeve, acesta începu să facă anume lucruri absurde pentru a-i stârni râsul Şi pe urmă îmi arunca mie priviri încântate făcându-mi cu ochiul ca să observ că pacientul e într-o formă mult mai bună",
    "218": " Stroeve s-a dăruit sublim Dar cel mai mult m-a surprins Blanche S-a dovedit o infirmieră nu numai capabilă, ci şi devotată Nimic din comportarea ei nu-ţi amintea că se luptase cu atâta vehemenţă împotriva dorinţei soţului ei de a-l aduce pe Strickland în atelier Insista să-şi aducă partea ei de contribuţie la îngrijirile necesare bolnavului Îi aranja patul în aşa fel încât să-i poată schimba cearşaful fără să-l deranjeze Îl spăla Când i-am lăudat competenţa mi-a spus cu zâmbetul acela frumos al ei că lucrase o vreme la un spital Nu mai dădea nici un semn că l-ar urî de moarte pe Strickland Nu-i vorbea prea mult, dar se grăbea să-i satisfacă toate dorinţele, chiar să vină în întâmpinarea lor Vreme de două săptămâni a fost nevoie ca cineva să-l supravegheze toată noaptea şi ea făcea cu schimbul cu soţul ei",
    "219": " Mă întrebam la ce se gândea în ceasurile acelea lungi când şedea pe întuneric la căpătâiul lui Strickland făcea o figură stranie zăcând acolo, mai slab ca oricând, cu barba lui roşie neţesălată şi privind în gol cu ochii aprinşi de febră Boala parcă-i mărise şi le dăduse o strălucire nefirească — Îţi vorbeşte vreodată noaptea? am întrebat-o într-o zi — Niciodată — Ţi-e tot aşa de antipatic ca pe vremuri? — Mai rău, dacă se poate aşa ceva M-a privit cu ochii cenuşii de un calm desăvârşit Expresia ei era atât de blândă, încât aproape nu-ţi venea să crezi că e în stare de emoţiile violente la care fusesem martor — Ţi-a mulţumit vreodată pentru ceea ce faci pentru el? — Nu, mi-a zâmbit ea — E neomenos — E abominabil Bineînţeles că Stroeve era încântat de ea",
    "220": " Nici nu ştia cum să-şi arate mai bine recunoştinţa pentru devotamentul total cu care acceptase sarcina pe care i-o aruncase el pe umeri Dar era puţin nedumerit de felul cum se purtau Blanche şi Strickland unul cu altul — Ştii că i-am văzut uneori şezând ceasuri de-a rândul împreună fără să scoată un cuvânt? Cu un anume prilej, când Strickland se făcuse atât de bine, încât peste vreo zi-două avea să se scoale din pat, am rămas şi eu cu ei în atelier Stăteam de vorbă cu Dirk Dna Stroeve cosea şi mi s-a părut că recunosc cămaşa pe care o cârpea ca fiind a lui Strickland Acesta zăcea întins pe spate Nu vorbea O dată am văzut că şi-a aţintit ochii asupra lui Blanche Stroeve şi am citit în ei o ironie ciudată Simţind privirea aceea intensă ea şi-a ridicat la rândul ei ochii şi o clipă s-au privit",
    "221": " N-am înţeles prea bine expresia ei Citeam în ochii ei un fel de perplexitate ciudată şi poate – dar oare de ce? – spaimă Într-o clipă Strickland întoarse privirile şi se uită fără ţintă în tavan, însă ea continua să se uite la el şi acum privirea ei era de-a dreptul inexplicabilă Peste câteva zile Strickland începu să se scoale din pat Era doar piele şi os Hainele atârnau pe el ca zdrenţele pe o sperietoare de ciori Cu barba neîngrijită şi părul lung, trăsăturile lui care întotdeauna fuseseră puţin supradimensionate acum erau accentuate de boală şi-i dădeau o înfăţişare ieşită din comun Era atât de stranie încât nu mai era chiar atât urâtă În diformitatea lui era ceva monumental Nu ştiu cum să exprim foarte precis impresia pe care mi-o făcea Nu spiritualitatea era evidentă – învelişul de carne şi piele părând aproape transparent – pentru că pe faţa lui se citea o senzualitate scandaloasă; dar oricât de absurd ar părea ceea ce spun, aveam impresia că senzualitatea lui era ciudat de spirituală",
    "222": " Era în el ceva primitiv Părea să se împărtăşească din acele obscure forţe ale naturii pe care grecii le personificau în fiinţe pe jumătate umane, pe jumătate animalice – satirul şi faunul M-am gândit la Marsyas, pe care zeul Apollo l-a jupuit de viu pentru că îndrăznise să-l înfrunte în întrecerea cântăreţilor Strickland părea să poarte în inima lui nişte armonii stranii şi nişte tipare absolut banale, şi-i prevedeam un sfârşit de chinuri şi disperare Din nou îmi dădea senzaţia că e posedat de un demon Dar nu puteai să spui că e vorba de un demon al răului, căci era o forţă primitivă, aşa cum existase înaintea binelui şi a răului Era încă prea slăbit ca să poată picta şi şedea în tăcere în atelier, pradă Dumnezeu ştie căror visuri, ori citind Foarte ciudate erau şi gusturile lui în materie de lectură",
    "223": " Uneori îl găseam aplecat cu atenţie asupra poeziilor lui Mallarmé, pe care le citea ca un copil, silabisind şoptit Mă făcea să mă întreb ce emoţii neobişnuite o fi obţinând din acele cadenţe subtile şi alăturări obscure de cuvinte Dar alteori îl găseam cufundat în lectura romanelor poliţiste ale lui Gaboriau Mă amuzam gândindu-mă că selecţia cărţilor îi dezvăluia în mod plăcut laturile ireconciliabile ale firii lui fantaste Era întru totul neobişnuit să observi că până şi în starea aceea de slăbiciune a trupului nu se gândea câtuşi de puţin la confort Lui Stroeve în schimb îi plăcea comoditatea şi în atelierul lui erau două fotolii tapisate şi un divan mare Strickland nici nu s-a apropiat vreodată de acestea, şi nu dintr-o afectare a stoicismului, căci l-am găsit aşezat pe un scăunel cu trei picioare când am intrat într-o zi în atelier şi era singur",
    "224": " Nu Pur şi simplu pentru că nu-i plăceau Pentru variaţie se aşeza pe un scaun de bucătărie tot fără braţe Adeseori mă exaspera N-am văzut niciodată un om atât de indiferent faţă de ambianţa în care trăia \n\nXXVII \nAu trecut vreo două sau trei săptămâni Într-o dimineaţă, când făceam o pauză la lucru, m-am gândit să-mi acord o zi de pauză şi m-am dus la Luvru Mă plimbam agale uitându-mă la tablourile pe care le cunoşteam atât de bine şi-mi lăsam imaginaţia să se joace în voie cu emoţiile pe care mi le sugerau acestea Am trecut prin galeria lungă şi deodată am dat cu ochii de Stroeve Am zâmbit, căci înfăţişarea lui atât de rotundă şi totuşi atât de speriată era imposibil să nu-ţi stârnească un zâmbet Dar apoi, când m-am apropiat am observat că are un aer ciudat: jalnic şi deznădăjduit",
    "225": " Părea doborât de tristeţe şi totuşi ridicol, ca un om care a căzut în apă aşa îmbrăcat cum era şi fiind salvat de la moarte, măcar că e groaznic de speriat, simte că s-a făcut de râs, că e obiectul de batjocură al privitorilor Întorcându-se, s-a uitat lung la mine, dar mi-am dat seama că de fapt nu mă vede Îndărătul ochelarilor, ochii lui albaştri rotunzi păreau chinuiţi — Stroeve! l-am strigat A tresărit puţin, apoi a zâmbit, dar era multă tristeţe în acest zâmbet — De ce leneveşti în modul ăsta ruşinos? l-am întrebat în glumă — N-am mai fost de mult la Luvru M-am gândit să vin să văd dacă mai au vreo noutate — Bine, dar îmi spuneai că trebuie să termini un tablou săptămâna asta? — Pictează Strickland în atelierul meu — Serios? — Da Chiar eu i-am propus",
    "226": " E prea slăbit ca să se poată întoarce la el acasă deocamdată Am crezut că am putea picta împreună La urma urmei, în Cartierul Latin, mulţi băieţi împart atelierul M-am gândit că o să fie distractiv Întotdeauna mi s-a părut că e nostim să ai pe cineva cu care să mai schimbi o vorbă când oboseşti lucrând Mi-a spus toate acestea încet, cu câte o pauză stânjenită între fiecare afirmaţie şi nu-şi mai lua ochii blânzi şi stupizi dintr-ai mei Am văzut că erau plini de lacrimi — Am impresia că nu prea înţeleg, i-am zis — Strickland nu poate lucra împreună cu altcineva în acelaşi atelier — Bine, dar dă-o dracului, doar e atelierul tău! Treaba lui cum se descurcă Mi-a aruncat o privire jalnică Îi tremurau buzele — Ce s-a întâmplat, de fapt? l-am întrebat cam aspru",
    "227": " A dat din colţ în colţ şi s-a făcut roşu ca sfecla A început să privească trist un tablou de pe perete — N-a mai vrut să mă lase să pictez Mi-a zis să plec — De ce nu i-ai spus să se ducă dracului? — M-a dat afară N-am prea putut să mă lupt cu el, mi-a aruncat pălăria după mine şi a încuiat uşa pe dinăuntru Eram furios pe Strickland, dar supărat şi pe mine, pentru că Dirk Stroeve făcea o figură atât de absurdă încât îmi venea să râd — Şi nevastă-ta ce-a zis? — Plecase la piaţă — Şi o să-i mai dea drumul înăuntru? — Nu ştiu M-am uitat perplex la Stroeve Stătea ca un şcolar pe care îl mustră un profesor — Să încerc să ţi-l iau eu de pe cap pe Strickland? l-am întrebat",
    "228": " A tresărit şi a roşit încă şi mai tare — Nu Mai bine să nu te amesteci M-a salutat din cap şi s-a îndepărtat Era limpede că dintr-un motiv sau altul nu voia să discute chestiunea Nu înţelegeam de ce \n\nXXVIII \nExplicaţia a venit o săptămână mai târziu Era pe la zece seara Cinasem singur într-un restaurant şi după ce mă întorsesem în micul meu apartament şedeam în salonaş şi citeam Am auzit clopoţelul sunând aspru şi ieşind pe coridor am deschis uşa În faţa mea se afla Stroeve — Pot să intru? m-a întrebat În lumina slabă de pe palier nu-l vedeam prea bine, dar ceva m-a surprins în glasul lui Dacă nu l-aş fi ştiut abstinent aş fi crezut că e beat L-am condus în camera mea de zi şi l-am poftit să ia loc",
    "229": " — Slavă Domnului că te-am găsit! mi-a zis — Dar ce s-a întâmplat? l-am întrebat, uimit de vehemenţa lui Abia acum îl vedeam bine De obicei era un bărbat foarte îngrijit, dar acum avea hainele în dezordine Părea nepieptănat Eram convins că a băut, aşa că i-am zâmbit Era cât pe-aci să-l iau peste picior pentru halul în care se prezenta — N-am ştiut unde să merg, a izbucnit el Am trecut pe aici mai devreme, dar nu te-am găsit — Am cinat târziu, i-am zis Acum mă răzgândisem Nu mai puteam zice că băutura îl adusese în halul acesta de evidentă disperare Faţa lui de obicei atât de trandafirie era acum pătată într-un mod nefiresc Îi tremurau mâinile — S-a întâmplat ceva? l-am întrebat — M-a părăsit nevasta Abia izbuti să scoată aceste vorbe",
    "230": " Apoi i se tăie respiraţia şi lacrimile începură să-i picure pe obrajii, rotunzi Nu ştiam ce să-i spun Primul meu gând a fost că ea îşi pierduse răbdarea faţă de slăbiciunea lui pentru Strickland şi că, scoasă din fire de comportarea cinică a acestuia, insistase să-l dea afară O ştiam capabilă de izbucniri violente, în pofida calmului manierelor ei Şi dacă Stroeve continuase să refuze, e uşor de presupus că a ieşit din atelier jurându-se să nu se mai întoarcă niciodată Dar omuleţul era atât de necăjit încât n-aş fi putut să zâmbesc — Dragul meu, nu fi aşa de nefericit O să se întoarcă Nu trebuie să iei prea în serios ce spun femeile la mânie — Tu nu înţelegi E îndrăgostită de Strickland — Cum?! M-a surprins afirmaţia lui Dar nici nu-mi intrase bine în cap ideea că i-am şi văzut absurditatea: Cum poţi fi atât de prost? Nu cumva vrei să zici că eşti gelos pe Strickland? Aproape că-mi venea să râd: Doar ştii bine că nu are ochi să-l vadă",
    "231": " — Tu nu înţelegi, a gemut el — Eşti un prost isteric, i-am zis puţin enervat Hai să-ţi dau un whisky cu sifon şi o să te simţi mai bine Presupuneam că dintr-un motiv sau altul – şi numai Dumnezeu ştie ce sunt în stare să inventeze oamenii ca să se chinuie mai rău – Dirk îşi băgase în cap ideea că nevastă-sa ţine la Strickland şi cu geniul lui pentru gafe mai mult ca sigur că o ofensase, aşa că pentru a-l supăra poate că-şi dăduse şi ea osteneala să-i întărească bănuielile — Uite ce este, i-am zis, hai să ne întoarcem la atelierul tău Dacă te-ai făcut de râs trebuie să te smereşti şi să-ţi ceri iertare Mie nu mi se pare că nevastă-ta e genul de femeie care să-i poarte cuiva pică — Dar cum m-aş putea întoarce în atelier? zise el obosit",
    "232": " Sunt acolo Le-am lăsat lor locuinţa — Atunci înseamnă că nu nevastă-ta te-a părăsit: tu ţi-ai părăsit nevasta! — Pentru numele lui Dumnezeu, nu-mi vorbi în felul ăsta! Încă nu izbuteam să-l iau în serios Nici măcar o clipă nu puteam lua drept bun ceea ce-mi spusese el Dar se vedea bine că e groaznic de necăjit — Mă rog, ai venit aici ca să-mi vorbeşti despre asta Ai face mai bine să-mi spui toată povestea de la cap la coadă — Azi după-amiază n-am mai putut rezista M-am dus la Strickland şi i-am zis că s-a făcut destul de bine ca să se poată întoarce la el acasă Aveam nevoie de atelier pentru mine — Cred că Strickland e singurul om căruia să fie nevoie să-i spui aşa ceva, am comentat eu Şi ce ţi-a răspuns? — A râs puţin",
    "233": " Ştii cum râde el, nu ca şi cum s-ar amuza, ci ca şi cum ai fi tu un tâmpit fără pereche, şi a zis că pleacă imediat A început să-şi strângă lucrurile Ţi-aduci aminte că adusesem din camera lui ce am socotit că i-ar trebui, şi i-a cerut lui Blanche o bucată de hârtie şi nişte sfoară ca să facă un pachet Stroeve s-a oprit trăgându-şi greu răsuflarea şi mi s-a părut că o să leşine Nu era deloc genul de poveste pe care mă aşteptam s-o aud de la el — Blanche era foarte palidă, dar a adus hârtia şi sfoara Strickland n-a zis nimic A făcut pachetul fluierând Nici nu ne băga în seamă, pe nici unul dintre noi În ochii lui era un zâmbet ironic Aveam inima ca plumbul Mă temeam că o să se întâmple ceva şi mi-a părut rău că am stârnit discuţia",
    "234": " Şi-a căutat pălăria şi atunci Blanche a vorbit pentru prima dată: „Plec cu Strickland, Dirk“, mi-a zis ea „Nu mai pot trăi cu tine“ Am încercat să vorbesc, continuă Stroeve, dar nu puteam scoate un cuvânt Strickland nu zicea nimic, continua să fluiere de parcă toată chestiunea nu l-ar fi privit câtuşi de puţin Stroeve se opri din nou şi-şi şterse faţa cu batista Eu nici nu mişcăm Acum îl credeam şi eram uimit Totuşi nu înţelegeam nimic Pe urmă mi-a spus cu glas tremurător şi cu lacrimile şiroindu-i pe obraz cum s-a dus la nevastă-sa, cum a încercat s-o ia în braţe, dar ea s-a tras deoparte şi l-a rugat să nu o atingă A implorat-o să nu-l părăsească I-a spus cu câtă patimă o iubeşte şi i-a amintit de toată devoţiunea cu care o copleşise I-a vorbit despre viaţa lor fericită",
    "235": " Nu era supărat pe ea, nu-i făcea nici un reproş „Te rog, lasă-mă să plec în linişte, Dirk“, mi-a zis ea în cele din urmă „Tu nu înţelegi că-l iubesc pe Strickland? Unde merge el, acolo mă duc şi eu“ „Bine, dar cu siguranţă ştii că n-o să te poată face niciodată fericită Pentru binele tău, nu pleca! Nici nu ştii ce te aşteaptă“ „E vina ta, tu ai insistat să-l aduci aici“ Şi atunci se pare că Stroeve s-a întors către Strickland şi l-a implorat să-i fie milă de ea, spunându-i să n-o lase să facă o asemenea nebunie „N-are decât să aleagă singură“, îi răspunsese Strickland „N-o sileşte nimeni să vină“ Însă Blanche spusese cu un glas fără expresie: „Am ales“ Calmul arogant şi ofensator al lui Strickland îl făcuse pe Stroeve să-şi piardă şi ultima urmă de stăpânire de sine",
    "236": " Îl cuprinsese o furie oarbă şi, fără să-şi dea seama ce face, se năpustise asupra lui Strickland Acesta fusese luat prin surprindere şi se clătinase pe picioare, dar, fiind foarte voinic, chiar şi abia ridicat de pe patul de boală, într-o clipă, fără să ştie cum, Stroeve se trezise la podea „Piticanie caraghioasă!“ îi spusese Strickland Stroeve se adunase de pe jos, observase că nevastă-sa nici nu se clintise în tot acest timp şi ca atare el se simţise încă şi mai umilit pentru că se făcuse de râs în faţa ei În lupta cu Strickland îşi pierduse ochelarii şi nu-i putu găsi imediat Ea i-i ridică de pe jos şi-i înmâna fără o vorbă Stroeve păru să-şi dea seama deodată de nefericirea lui şi, cu toate că ştia că devine încă şi mai absurd, începu să plângă Îşi ascunsese faţa în mâini",
    "237": " Cei doi îl priviseră fără o vorbă Nici nu se mişcaseră de la locurile lor „O, draga mea“, îngăimase el într-un târziu, „cum poţi să fii atât de crudă?“ „Nu mă pot lupta cu mine însămi, Dirk“, îi răspunsese ea „Bine, dar te-am adorat cum n-a fost adorată nici o femeie până acum Dacă ceva din comportarea mea nu ţi-a plăcut, de ce nu mi-ai spus? M-aş fi îndreptat imediat Am făcut tot ce am putut pentru tine“ Ea nu-i răspunsese Faţa ei era neclintită şi el văzuse că nu face decât s-o plictisească Blanche îşi pusese haina şi pălăria, se îndreptase spre uşă şi el înţelese că într-o clipă o să plece Se repezise la ea, îi căzuse în genunchi şi-i apucase mâinile renunţând la orice fel de demnitate: „Ah, scumpa mea, nu pleca! Nu pot trăi fără tine! Am să mor",
    "238": " Dacă am făcut ceva care te-a supărat, te implor să mă ierţi Mai acordă-mi o şansă Am să mă străduiesc şi mai tare să te fac fericită“ „Scoală-te, Dirk Te faci de râs în ultimul hal“ Se ridicase cu greu în picioare dar n-o lăsase să plece „Unde te duci?“ îi spuse el în grabă „Nici nu ştii în ce hal e locuinţa lui Strickland N-ai să poţi să trăieşti acolo, o să fie îngrozitor“ „Dacă mie nu-mi pasă, nu văd de ce ţi-ar păsa ţie?!“ „Mai zăboveşte o clipă Trebuie să-ţi vorbesc La urma urmei, măcar atât poţi să-mi acorzi“ „Dar ce rost are? Hotărârea mea e luată Nimic din ceea ce mi-ai putea spune n-o să mă facă să mi-o schimb“ „El înghiţise în sec şi-şi dusese mâna la inimă ca să-i mai stăvilească bătăile",
    "239": "“ „N-am să te rog să te răzgândeşti, dar aş vrea să mă asculţi un minut E ultimul lucru pe care ţi-l mai cer vreodată Te rog să nu mi-l refuzi“ Ea se oprise privindu-l cu ochii aceia meditativi care acum arătau atâta indiferenţă faţă de el Se întoarse în atelier şi se rezemă de masă Îl întrebase: „Ei, ce vrei sa-mi spui?“ Stroeve făcuse un mare efort să-şi adune puterile: „Trebuie să fii puţin rezonabilă Nu poţi să trăieşti numai cu aer Doar ştii, Strickland n-are un ban“ „Ştiu“ O să suferi cele mai îngrozitoare privaţiuni Ştii de ce i-a trebuit atâta vreme să se vindece Era pe jumătate mort de foame“ „Dar pot câştiga eu bani pentru el“ „Cum?!“ „Nu ştiu Am să găsesc eu o cale“ În mintea olandezului trecuse atunci un gând îngrozitor care-l făcuse să se scuture ca de un fior",
    "240": " „Cred că trebuie să fii nebună Nu ştiu ce ţi-a venit!“ Ea dăduse din umeri şi-l întrebase: „Ei, acum îmi dai voie să plec?” „Mai zăboveşte o secundă“ Se uitase cu ochii obosiţi la atelierul lui pe care-l iubise deoarece prezenţa ei îl făcuse să arate vesel ca o adevărată locuinţă O clipă închisese ochii, apoi se uitase la ea ca şi cum ar fi vrut să-şi imprime în minte imaginea ei Se ridicase şi-şi luase pălăria: „Nu, plec eu“ „Tu?“ Fusese uluită, nu înţelesese ce voia să spună „Nu pot suporta gândul că vei trăi în podul ăla îngrozitor şi sordid La urma urmei, ăsta e în egală măsură căminul tău ca şi al meu Aici o să te simţi mai bine Cel puţin ai să fii scutită de privaţiunile cele mai îngrozitoare“ Se dusese la sertarul în care-şi ţinea banii şi scosese mai multe bancnote: „Aş vrea să-ţi dau jumătate din ce am aici",
    "241": "“ Pusese banii pe masă Nici Strickland, nici nevastă-sa nu rostiseră o vorbă Apoi Stroeve îşi amintise de altceva: „Vrei să fii bună să-mi strângi hainele şi să mi le laşi la portăreasă? Am să trec mâine să mi le iau“ Încercase să zâmbească: „La revedere, draga mea! Mulţumesc pentru toată fericirea pe care mi-ai dăruit-o în trecut“ Ieşise şi închisese uşa în urma lui Cu ochii minţii parcă-l vedeam pe Strickland trântindu-şi pălăria pe masă, aşezându-se şi aprinzând o ţigară \n\nXXIX \nO vreme mi-am ţinut gura gândindu-mă la ce-mi spusese Stroeve Nu-i puteam suporta slăbiciunea şi el mi-a citit pe faţă dezaprobarea — Bine, dar ştii la fel de bine ca şi mine în ce hal era locuinţa lui Strickland, mi-a spus el cu glas tremurător N-aş fi putut s-o las să stea în asemenea condiţii Pur şi simplu n-aş fi putut",
    "242": " — Mă rog, asta te priveşte, i-am răspuns — Dar tu ce-ai fi făcut în locul meu? m-a întrebat — În fond a plecat cu ochii deschişi Dacă trebuia să suporte anumite inconveniente era treaba ei — Bine, dar vezi, tu n-o iubeşti — Dar ce, tu o mai iubeşti? — Mai mult ca oricând Strickland nu e genul care să facă fericită o femeie Nu poate să dureze Vreau ca ea să ştie că se poate bizui întotdeauna pe mine — Adică vrei să spui că eşti gata s-o primeşti înapoi? — N-aş şovăi nici o clipă Păi cum, o să aibă nevoie de mine mai mult ca oricând Când o să fie singură, şi umilită, şi distrusă ar fi îngrozitor să n-aibă unde să se ducă Nu părea să aibă nici un fel de resentiment",
    "243": " Presupun că era o comportare banală din partea mea că mă simţeam puţin supărat de lipsa lui de demnitate Poate că a ghicit şi el ce era în capul meu căci mi-a spus: — Nu mă puteam aştepta ca ea să mă iubească aşa cum o iubeam eu Eu nu sunt decât un bufon Sunt genul de bărbat pe care femeile nu-l iubesc Am ştiut asta dintotdeauna N-o pot învinovăţi că s-a îndrăgostit de Strickland — Cu siguranţă că ai mai puţin orgoliu decât orice bărbat pe care l-am cunoscut vreodată, i-am zis — O iubesc mult, mai mult decât mă iubesc pe mine însumi Mi se pare că atunci când în dragoste intervine orgoliul, asta e numai pentru că de fapt te iubeşti mai mult pe tine însuţi La urma urmei, se întâmplă mereu ca un bărbat însurat să se îndrăgostească de alta; când îi trece, se întoarce la nevastă-sa şi ea îl primeşte înapoi şi toată lumea socoate lucrul cum nu se poate mai firesc",
    "244": " De ce ar fi altfel în cazul femeilor? — Mda, să zicem că e logic ce spui, i-am zâmbit, însă majoritatea bărbaţilor sunt altfel alcătuiţi şi nu pot face ce ai făcut tu Dar în timp ce vorbeam cu Stroeve mă tot minunam de întorsătura aceasta bruscă pe care o luase toată povestea Nu-mi puteam închipui ca el să nu fi bănuit nimic până atunci Mi-am amintit de privirea ciudată pe care am surprins-o în ochii lui Blanche Stroeve Poate explicaţia era că ea devenea vag conştientă de un simţământ din inima ei care o mira şi o alarma — Dar până azi n-ai suspectat că ar fi ceva între ei? O vreme nu mi-a răspuns Pe masă era un creion şi fără să-şi dea seama a desenat un cap pe sugativa mapei — Te rog, spune-mi dacă te supără întrebările mele, i-am zis",
    "245": " — Ba nu, mă uşurează dacă vorbesc O, Doamne, dacă ai şti prin ce chinuri cumplite am trecut în adâncul inimii mele! A trântit jos creionul Da, ştiam de două săptămâni Am ştiut încă dinainte de a-şi da ea seama — Atunci de ce naiba nu l-ai trimis pe Strickland să se ducă învârtindu-se? — Nu-mi venea să cred Mi se părea atât de puţin probabil Ea nici nu putea să-l vadă în ochi Era mai mult decât nefiresc Era incredibil Am crezut întâi că e o simplă gelozie din partea mea Vezi tu, întotdeauna am fost gelos din fire, dar m-am educat să n-o arăt niciodată Eram gelos pe orice bărbat pe care-l cunoştea ea Eram gelos pe tine Ştiam că nu mă iubeşte aşa cum o iubeam eu Asta era firesc, nu? Dar mi-a îngăduit s-o iubesc şi asta era suficient ca să mă facă fericit",
    "246": " Mă sileam să stau afară ceasuri întregi ca să-i las singuri Voiam să mă pedepsesc pentru suspiciunile care erau nedemne de mine Şi când mă întorceam constatam că ei n-aveau nevoie de mine – nu mă refer la Strickland, căci lui nici nu-i păsa dacă eram sau nu acolo, cât la Blanche O treceau fiori când voiam s-o sărut Când în cele din urmă am fost sigur, n-am ştiut ce să fac Ştiam că dacă aş stârni o scenă n-ar face decât să râdă de mine M-am gândit că dacă-mi ţin gura şi mă prefac că nu văd nimic, totul o să se rezolve de la sine M-am hotărât să-l scot din casă aşa, fără zarvă, fără nici o ceartă O, dacă ai şti prin ce chinuri am trecut! Şi apoi îmi povesti încă o dată cum i-a cerut lui Strickland să plece",
    "247": " Şi-a ales cu multă grijă momentul şi a încercat să facă rugămintea lui să pară absolut întâmplătoare Dar n-a izbutit să-şi stăpânească tremurul din glas, şi a simţit că în cuvintele acelea pe care le dorise joviale şi prieteneşti se strecurase amărăciunea geloziei Nu se aşteptase ca Strickland să-l asculte pe loc şi să-şi facă imediat pregătirile de plecare Dar cel mai puţin se aşteptase la hotărârea soţiei lui de a se duce cu Strickland Am văzut că acum regreta din inimă că nu şi-a ţinut gura Prefera chinurile geloziei celor ale despărţirii — Am vrut să-l omor şi am izbutit doar să mă fac de râs Tăcu multă vreme, iar apoi rosti gândul care bănuiam că-l frământă: Dacă aş fi avut măcar răbdare să aştept, poate că ar fi plecat Nu trebuia să mă grăbesc Ah, biata copilă, la ce am împins-o! Am dat din umeri, dar n-am zis nimic",
    "248": " Nu aveam nici un fel de compătimire ori înţelegere pentru Blanche Stroeve, dar ştiam că n-aş face decât să-l întristez pe bietul Dirk dacă i-aş fi spus exact ce părere am despre ea Ajunsese în halul acela de istovire în care nu se mai putea opri din vorbit Mi-a repetat de mai multe ori cuvânt cu cuvânt toată scena aceea Câteodată îşi aducea aminte de un amănunt pe care nu mi-l spusese până atunci Acum discuta ce ar fi trebuit să spună în loc de ceea ce spusese de fapt Pe urmă se văicărea cât de orb a fost Regreta că a făcut cutare lucru şi se învinuia pentru că a uitat să facă altul Se făcuse târziu şi acum eram şi eu la fel de istovit ca şi el — Şi acum ce ai de gând să faci? l-am întrebat în cele din urmă",
    "249": " — Ce aş putea să fac? Am să aştept până când trimite ea vorbă după mine — Nu vrei să pleci o vreme în străinătate? — Nu, nu, trebuie să fiu pe aici prin preajmă când o să aibă nevoie de mine Pentru moment era absolut pierdut Nu-şi făcuse nici un fel de planuri Când i-am sugerat să se ducă la culcare mi-a spus că nu poate să doarmă Voia să iasă şi să se plimbe până la ziuă pe străzi Dar în mod evident nu era într-o stare potrivită pentru a fi lăsat singur L-am convins să rămână peste noapte la mine şi l-am instalat chiar în patul meu Aveam un divan în camera de zi şi puteam să dorm perfect acolo Între timp ajunsese atât de sfârşit, încât nu s-a putut împotrivi îndemnurilor mele ferme I-am dat o doză de veronal suficientă ca să-l toropească pentru câteva ore",
    "250": " M-am gândit că acesta e cel mai mare serviciu pe care i-l puteam face \n\nXXX \nDar patul pe care mi-l făcusem mie era destul de incomod încât să nu mă lase să închid ochii toată noaptea, aşa că am învârtit pe îndelete în minte toate lucrurile pe care mi le povestise nefericitul olandez Nu eram atât de nedumerit de felul în care acţionase soţia lui, căci vedeam în el doar rezultatul unei atracţii fizice Presupuneam că niciodată n-a ţinut prea mult la soţul ei şi ceea ce luasem eu drept dragoste nu era decât reacţia feminină la mângâieri, blândeţe şi confort, întrucât în mintea majorităţii femeilor acestea trec drept dragoste Este un sentiment adormit capabil să fie stârnit de orice obiect, aşa cum viţa sălbatică poate să crească pe orice copac Iar înţelepciunea lumii îi recunoaşte forţa atunci când o îndeamnă pe o fată să se mărite cu bărbatul care o vrea, dându-i asigurări că dragostea va veni de la sine",
    "251": " Este o emoţie care vine din satisfacţia unei vieţi sigure, mândria proprietăţii, plăcerea de a fi dorită, mulţumirea căminului şi doar datorită unui orgoliu benign femeile îi acordă o valoare spirituală Este o emoţie total lipsită de apărare în faţa pasiunii Bănuiam eu că antipatia violentă a lui Blanche Stroeve faţă de Strickland avea în ea din capul locului un vag element de atracţie sexuală Dar cine sunt eu să încerc să descâlcesc meandrele misterioase ale vieţii sexuale? Poate că pasiunea lui Stroeve îi stârnea acea parte a naturii ei fără să i-o satisfacă şi în schimb îl ura pe Strickland pentru că simţea în el puterea de a-i da ceea ce avea ea nevoie Cred că era pe deplin sinceră când se luptase împotriva dorinţei soţului ei de a-l aduce pe străin în atelier Bănuiesc că era speriată de el deşi nu ştia exact de ce",
    "252": " Şi-mi amintesc cum prevăzuse dezastrul Probabil că într-un chip destul de curios oroarea pe care o simţea faţă de el era un transfer al ororii faţă de ea însăşi, pentru că Strickland o tulbura într-un fel manieră atât de straniu Înfăţişarea lui era aspră, sălbatică şi neîngrijită Era o detaşare în ochii lui şi o senzualitate care i se citea pe buze Era mare şi puternic Îţi dădea impresia unei pasiuni neîmblânzite Şi poate că ea mai simţea la el şi elementul sinistru care mă făcuse să-mi amintesc de fiinţele acelea sălbatice din istoria timpurie a lumii când materia, păstrându-şi primele legături cu pământul, părea să mai posede încă un spirit al ei propriu Dacă Strickland o impresiona într-un fel, era inevitabil fie să-l iubească, fie să-l urască Ea îl ura Şi apoi îmi închipui că intimitatea de fiecare zi cu bolnavul o afectase într-un mod neobişnuit",
    "253": " Îi ridica mereu capul ca să-l hrănească şi i-l simţea greu în mâna ei Când îi dădea de mâncare îi ştergea gura senzuală şi barba roşie Îi spăla membrele acoperite cu păr des şi când îi ştergea mâinile, chiar şi slăbite după boală, i le simţea totuşi puternice şi musculoase El avea degetele lungi Acele degete iscusite ale artistului care pot să modeleze totul Şi cine ştie ce gânduri tulburi îi stârniseră ele Dormea foarte liniştit, fără să se clintească, de parcă ar fi fost mort şi arăta ca o fiinţă sălbatică din codru care se odihneşte după o vânătoare îndelungată Şi s-o fi întrebat ce fantezii îi populează lui visele Oare nu cumva visa la nimfa care alerga prin pădurile Greciei urmărită de un satir înfierbântat? Nimfa fugea cu picioare iuţi şi mânată de disperare, dar el se apropia tot mai mult cu fiecare pas până când ea ajungea să-i simtă răsuflarea fierbinte pe obraji",
    "254": " Şi tot mai fugea în tăcere, iar el o urmărea tot fără o vorbă Şi când în cele din urmă o prindea în braţe, oare ce fiori străbăteau inima ei? De spaimă ori de extaz? Blanche Stroeve căzuse pradă poftei sălbatice Poate că-l mai ura încă pe Strickland, dar îi era foame de el şi tot ceea ce alcătuise până atunci viaţa ei ajunsese să nu mai conteze Încetase să mai fie o femeie complexă, bună şi veselă, dar chibzuită deşi lipsită de profunzime Era o menadă Era dorinţa întruchipată Dar poate că toate astea erau numai fanteziile mele Poate că pur şi simplu se plictisise de soţul ei şi se îndreptase către Strickland dintr-un fel de curiozitate lipsită de orice sentiment Poate că n-avea nici un fel de simţământ deosebit faţă de el, ci doar cedase dorinţei lui din comoditate pentru că el era acolo, constatând apoi că a căzut neputincioasă în capcana pe care ea însăşi o întinsese",
    "255": " De unde aş putea eu să ştiu gândurile şi emoţiile ascunse îndărătul frunţii aceleia palide şi al ochilor acelora cenuşii şi reci? Dar dacă nu poţi fi sigur de motivaţii când te ocupi de fiinţe atât de imprevizibile ca oamenii, existau totuşi unele explicaţii ale comportamentului lui Blanche Stroeve care erau cel puţin plauzibile Pe de altă parte, pe Strickland nu-l înţelegeam absolut deloc Mi-am scormonit creierii, dar degeaba, nu găseam nici un fel de motivaţie pentru o acţiune atât de contrarie imaginii pe care mi-o făcusem despre el Nu era de mirare nepăsarea împietrită cu care trădase încrederea prietenilor lui şi nici lipsa de şovăială în satisfacerea unui capriciu pe socoteala chinurilor şi mizeriei altuia Aşa ceva îi stătea în caracter Era un om lipsit total de orice noţiune de gratitudine Nici de compasiune n-avea habar Emoţiile obişnuite la cei mai mulţi dintre noi pur şi simplu nu existau în inima lui şi să-l învinovăţeşti pentru că nu le are era la fel de absurd ca a critica tigrul pentru că e feroce şi crud",
    "256": " Totuşi capriciul acesta nu-l puteam înţelege Îmi era imposibil să cred că Strickland s-a îndrăgostit de Blanche Stroeve Nu-l credeam nici măcar capabil de dragoste Aceasta este o emoţie în care tandreţea joacă un rol esenţial, iar Strickland n-avea pic de tandreţe – nici pentru el însuşi darmite pentru alţii! În iubire există un sentiment de slăbiciune, o dorinţă de ocrotire şi nerăbdarea de a face bine şi de a oferi plăcere altuia – dacă nu chiar mărinimie altruistă, în orice caz un egoism care izbuteşte minunat să se deghizeze E un sentiment care se caracterizează şi printr-o anume sfială Dar acestea erau trăsături pe care la Strickland nici nu puteam să mi le închipui măcar Dragostea te absoarbe Îl scoate pe îndrăgostit din pielea lui Până şi omul cel mai ager, chiar de-ar şti, poate nu izbuteşte să-şi dea seama că dragostea aceasta va înceta",
    "257": " Ea întrupează ceea ce el ştie că e o iluzie, şi ştiind că nu e nimic altceva, ţine la ea mai mult decât la realitate Îl face pe un bărbat să fie ceva mai mult decât el însuşi şi totodată ceva mai puţin El încetează să mai fie el însuşi Nu mai e un individ, ci un lucru, o unealtă potrivită îndeplinirii unui scop străin eului său Dragostea nu e niciodată lipsită de sentimentalism şi Strickland era omul cel mai puţin înclinat către această infirmitate dintre toţi cei pe care i-am cunoscut Nu puteam crede că ar suferi vreodată de sentimentul acela pe care îl ai când dragostea pune stăpânire pe tine Nu era în stare să îndure un jug străin Îl credeam capabil să smulgă din rădăcină din adâncul inimii lui, chiar cu preţul unor chinuri cumplite care să-l lase zdrobit, stors de sânge şi de vlagă, orice lucru care intervenea între el şi acea poftă neînţeleasă ce-l îndemna mereu către un ţel necunoscut chiar lui",
    "258": " Dacă am reuşit cât de cât să redau impresia atât de complicată pe care mi-o făcuse Strikland, nu va părea nesăbuit să spun că-l simţeam deopotrivă prea mare şi prea mic pentru iubire Dar presupun că fiecare om îşi făureşte propria concepţie despre pasiune pe baza propriilor sale idiosincrasii, iar pasiunea diferă de la o persoană la alta Un om ca Strickland nu putea iubi decât în modul său specific Era inutil să încerc să-i analizez emoţiile \n\nXXXI \nA doua zi, cu toate că am insistat să mai rămână la mine, Stroeve m-a părăsit M-am oferit să-i aduc eu lucrurile de la atelier, dar el a insistat să meargă personal Bănuiesc că spera că ei n-au avut grijă să i le strângă astfel încât să aibă prilejul de a-şi revedea nevasta şi poate de a o convinge să se întoarcă la el Însă şi-a găsit boccelele aşteptându-l în cabina portarului şi portăreasa i-a spus că Blanche a ieşit",
    "259": " Nu cred că a izbutit să se împotrivească ispitei de a-i relata portăresei toate necazurile lui Am constatat că şi le depăna tuturor cunoştinţelor Se aştepta la compătimire, dar nu reuşea decât să fie ridicol Se purta într-un mod cu totul nepotrivit Ştiind la ce oră îşi face nevastă-sa cumpărăturile, într-o zi, nemaiputând îndura chinul de a n-o vedea, i-a aţinut calea pe stradă Ea a refuzat să-i vorbească, dar el a insistat I-a bolborosit tot felul de scuze pentru orice păcat pe care l-ar fi făcut împotriva ei I-a spus că o iubeşte cu patimă şi a implorat-o să se întoarcă la el Ea n-a vrut să-i răspundă A mers mai departe cu paşi grăbiţi şi faţa întoarsă în altă parte Parcă-l şi vedeam cu picioarele lui scurte şi grăsane căznindu-se să ţină pasul cu ea Gâfâind puţin, i-a spus cât de nenorocit e",
    "260": " I-a cerut îndurare I-a făgăduit că dacă-l iartă o să facă tot ce vrea ea S-a oferit s-o ducă într-o călătorie I-a spus că Strickland o să se plictisească foarte curând de ea Când mi-a repetat toată această scenă dezgustătoare, m-a scos din sărite Nu manifestase nici înţelepciune, nici măcar un pic de demnitate Nu omisese nici un amănunt care-o putea face pe nevastă-sa să-l dispreţuiască Nu există cruzime mai mare decât aceea a unei femei faţă de un bărbat care o iubeşte pe când ea nu-l iubeşte N-are nici un pic de îndurare atunci, nici măcar îngăduinţă Are doar o iritare nebunească Blanche s-a oprit brusc şi l-a pocnit pe bărbatu-său în obraz cât de tare a putut A profitat de năuceala lui ca să fugă şi a urcat în grabă scările până în atelier De pe buze nu i-a ieşit nici o vorbă",
    "261": " Când mi-a relatat toate acestea şi-a dus mâna la obraz ca şi cum ar mai fi simţit lovitura, şi în ochii lui era o durere sfâşietoare, îngemănată cu o uimire ridicolă Părea un copilaş crescut prea mare şi cu toate că-l compătimeam abia dacă-mi puteam stăpâni râsul Apoi s-a apucat să bată străzile pe care avea fără doar şi poate să treacă ea pentru a-şi face cumpărăturile, pândind-o de după colţ de pe partea cealaltă când umbla pe acolo Nu îndrăznea să-i mai vorbească, dar căuta să pună în ochii lui rotunzi toată deznădejdea rugătoare din inima lui Presupun că în capul său stăruia nădejdea că vederea nenorocirii lui o s-o înduioşeze Ea n-a dat niciodată măcar cel mai mic semn că l-ar fi văzut Nu şi-a schimbat vreodată ora ieşirii la cumpărături şi nici n-a căutat vreun alt drum Am impresia că era o oarecare cruzime în nepăsarea ei",
    "262": " Poate chiar se bucura de tortura pe care i-o aplica Mă întrebam de ce îl urăşte atât de mult? L-am rugat pe Stroeve să se poarte mai înţelept Slăbiciunea caracterului său te exaspera pur şi simplu — Nu câştigi nimic comportându-te mereu astfel Cred că ai fi fost mai înţelept dacă ai fi pocnit-o cu bastonul în cap Nu te-ar fi dispreţuit aşa cum te dispreţuieşte acum I-am sugerat să se ducă o vreme în oraşul său de baştină Îmi vorbise adeseori despre orăşelul liniştit de undeva din nordul Olandei unde mai trăiau încă părinţii lui Erau oameni săraci Tatăl său era dulgher şi stătea într-o căsuţă veche de cărămidă roşie, curăţică şi frumuşică, de pe malul unui canal cu apă lenevoasă Străzile erau largi şi pustii De două sute de ani oraşul era pe moarte, dar casele aveau încă măreţia din vremurile bune",
    "263": " În ele îşi duseseră viaţa calmă şi prosperă negustorii bogaţi, care-şi trimiteau mărfurile până în Indiile îndepărtate, iar în declinul lor decent îşi păstrau încă parfumul trecutului lor splendid Te puteai plimba de-a lungul canalului până ajungeai la lanurile întinse şi verzi unde se zărea ici-colo de câte o moară de vânt şi pe care păşteau alene vaci negre şi albe M-am gândit că în decorul acela, cu amintirile copilăriei lui, Dirk Stroeve şi-ar putea uita nefericirea Dar refuza să plece — Trebuie să fiu aici când o să aibă nevoie de mine, repeta el Ar fi groaznic dacă s-ar întâmpla ceva cumplit şi eu n-aş fi prin preajmă — Dar ce crezi tu că o să se întâmple? l-am întrebat — Nu ştiu, dar mi-e frică Am dat din umeri Cu toată suferinţa lui, Dirk Stroeve rămânea un obiect ridicol",
    "264": " Ar fi putut stârni compătimirea dacă ar fi slăbit şi s-ar fi uscat Dar nici urmă de aşa ceva Rămânea la fel de gras şi obrajii lui roşii şi rotunzi străluceau ca nişte mere pârguite Era foarte îngrijit ca înfăţişare şi continua să-şi poarte haina neagră cochetă şi melonul întotdeauna o idee prea mică pentru el într-o manieră veselă, uşor dandy Începuse să facă burtă şi suferinţa n-avea nici un efect asupra ei Mai mult ca oricând, arăta ca un comis-voiajor prosper Este grav că exteriorul omului nu se potriveşte uneori aproape deloc cu sufletul său Dirk Stroeve avea pasiunea unui Romeo în trupul lui Sir Toby Belch Avea o natură blândă şi generoasă şi totuşi făcea gafă după gafă Era înzestrat cu un simţ adevărat al frumuseţii, dar şi cu capacitatea de a crea banalităţi; avea delicateţea specifică marilor sentimente, dar maniere ordinare",
    "265": " Era în stare să se comporte cu mult tact când era vorba de treburile altora, dar n-avea tact deloc când era vorba de ale lui Ce farsă crudă a jucat Natura când a aruncat laolaltă atâtea elemente contradictorii şi l-a lăsat pe om să înfrunte nepăsarea uluitoare a universului! \n\nXXXII \nPe Strickland nu l-am văzut câteva săptămâni Mă dezgusta şi dacă aş fi avut prilejul m-aş fi bucurat să i-o spun în faţă, dar nu mi s-a părut că ar avea rost să-l caut anume pentru asta Sunt puţin timid când e vorba să-mi asum rolul de persoană indignată din motive etice Există întotdeauna în această atitudine un element de automulţumire care te pune într-o poziţie proastă în faţa unui om care are simţul ridicolului Pentru mine e nevoie de o pasiune foarte vie ca să mă oţelească destul pentru a nu-mi vedea propriul ridicol",
    "266": " Sinceritatea sardonică a lui Strickland mă făcea sensibil la orice i-ar fi putut sugera o simplă poză Dar într-o seară, când treceam pe Avenue de Clichy prin faţa cafenelei frecventate de Strickland şi pe care eu o evitam acum, m-am întâlnit nas în nas cu el Era însoţit de Blanche şi tocmai se îndreptau către colţul preferat al lui Strickland — Unde naiba te-ai ascuns atâta vreme? m-a întrebat el Am crezut că eşti plecat Cordialitatea lui dovedea că ştie că n-am nici un chef să-i vorbesc Nu era el omul cu care să merite să iroseşti politeţuri — Nu, i-am zis, n-am fost plecat — De ce n-ai mai venit pe aici? — Sunt mai multe cafenele la Paris în care pot să-mi petrec un ceas de răgaz Atunci Blanche îmi întinse mâna şi-mi spuse bună seara Nu ştiu de ce mă aşteptasem s-o găsesc oarecum schimbată",
    "267": " Purta aceeaşi rochie gri în care o văzusem atât de des, curată şi decentă, şi fruntea ei era la fel de candidă, ochii la fel de netulburaţi ca şi atunci când o vedeam în atelier ocupându-se cu îndeletnicirile casnice — Vino să facem un şah, zise Strickland Nu ştiu de ce în momentul acela nu mi-a venit în minte nici o scuză I-am urmat cam posac spre masa la care se aşeza întotdeauna Strickland A cerut să i se aducă tabla şi piesele de şah Amândoi luau situaţia lor ca un lucru atât de firesc, încât mi s-a părut absurd ca eu să fac altceva Dna Stroeve a urmărit jocul fără nici un fel de expresie pe faţă Tăcea, dar aşa făcuse întotdeauna M-am uitat la gura ei în căutarea unei expresii care să-mi dea cât de cât o idee despre ceea ce simte",
    "268": " I-am urmărit ochii să văd cât de cât o scânteie care să-mi spună adevărul, vreo sugestie a derutei sau amărăciunii I-am cercetat faţa şi fruntea în căutarea vreunei cute care să indice o emoţie puternică Dar chipul ei era o mască pe care nu puteai citi nimic Mâinile îi stăteau nemişcate în poală, una peste alta Ştiam că e o femeie care poate cădea pradă unor pasiuni violente Iar lovitura aceea jignitoare pe care i-o dăduse lui Dirk, omul care o iubea şi-i era atât de devotat, trăda un temperament nestăpânit şi o cruzime înfiorătoare Abandonase siguranţa căminului soţului ei şi odihna confortabilă a unei gospodării bine garnisite pentru ceea ce nu putea să nu vadă şi ea că este un risc extrem Asta dovedea că are o poftă de aventură şi e pregătită pentru a o duce de pe o zi pe alta, lucruri pe care nu le bănuiai văzând atenţia cu care îşi îngrijea casa şi dragostea ei pentru gospodăria chibzuită",
    "269": " Trebuie să fi fost o femeie cu un caracter complicat şi era ceva dramatic în contrastul dintre această situaţie şi înfăţişarea ei atât de cumsecade Întâlnirea mi-a stârnit emoţii şi imaginaţia îmi lucra febril în timp ce încercam să mă concentrez asupra partidei pe care o jucam Întotdeauna m-am străduit din răsputeri să-l bat pe Strickland pentru că era un jucător care-şi dispreţuia adversarul înfrânt Felul cum exulta în momentul victoriei îţi făcea şi mai greu de suportat înfrângerea Pe de altă parte, dacă era el învins primea înfrângerea cu multă bonomie Nu ştia să câştige, în schimb se pricepea să piardă Aceia care cred că un om îşi trădează cel mai limpede caracterul când joacă un joc ar putea să deducă lucruri mult mai subtile din portretul lui Când am terminat, l-am chemat pe chelner ca să plătesc băuturile şi i-am părăsit",
    "270": " Întâlnirea fusese ferită de orice fel de incidente Nu se spusese nici o vorbă care să-mi dea de gândit şi toate presupunerile mele rămăseseră neconfirmate Eram intrigat N-aş fi putut spune cum le merge Aş fi dat nu ştiu ce ca să fiu o fantomă, să-i pot vedea în intimitatea atelierului şi să-i aud despre ce vorbesc N-aveam nici cel mai mărunt element care să-mi pună, imaginaţia în mişcare \n\nXXXIII \nPeste vreo câteva zile m-a vizitat Dirk Stroeve — Aud că ai văzut-o pe Blanche, mi-a spus — De unde naiba ai aflat? — Mi-a spus cineva care te-a văzut şezând cu ei De ce nu mi-ai spus şi mie? — M-am temut că o să te fac doar să suferi — Şi ce dacă? Trebuie să ştii că vreau să aud până şi cel mai mic amănunt despre ea",
    "271": " Am aşteptat să-mi pună întrebări — Cum arată? — Absolut neschimbată — Pare fericită? Am dat din umeri: — De unde aş putea să ştiu? Am fost la o cafenea Am jucat şah, n-am avut prilejul să stăm de vorbă — Bine, dar de pe faţa ei nu ţi-ai putut da seama? Am clătinat din cap Nu puteam decât să repet că nici după vreo vorbă, nici după vreun gest măcar schiţat nu-şi trădase în nici un fel simţămintele Cu siguranţă că el ştia mai bine decât mine cât de tare era ea în stare să se stăpânească Începu să-şi frângă mâinile pradă unei emoţii puternice: — Ah, sunt atât de speriat! Ştiu că o să se întâmple ceva Un lucru îngrozitor, şi nu pot face nimic să-l previn — Ce fel de lucru? — Ah, nu ştiu! gemu el, şi-şi cuprinse capul în mâini",
    "272": " Prevăd o catastrofa cumplită Stroeve cădea întotdeauna uşor pradă emoţiilor, dar acum era tulburat la culme Nu puteai să vorbeşti nimic logic cu el Mi se părea întru totul probabil ca Blanche să nu mai găsească multă vreme suportabilă viaţa cu Strickland, dar proverbul după care cum îţi aşterni aşa vei dormi este unul dintre cele mai false Viaţa arată că oamenii fac neîncetat lucruri care în mod inevitabil duc la dezastru şi totuşi prin cine ştie ce concurs de împrejurări izbutesc să scape de efectul nebuniei sau nechibzuinţei lor Când Blanche avea să se certe cu Strickland, era suficient să-l părăsească şi soţul ei avea să o aştepte umil, s-o ierte şi să uite Nu eram deloc dispus să manifest vreun fel de compasiune pentru ea — Vezi tu, tu n-o iubeşti, zise Stroeve — La urma urmei nu avem nici o dovadă că ar fi nefericită",
    "273": " După câte ştiu s-au aşezat la casa lor, ca un cuplu foarte domestic Stroeve îmi aruncă o privire de o tristeţe copleşitoare: — Bineînţeles, pentru tine nu contează, dar pentru mine este grav, cât se poate de grav Mi-a părut rău că i-am făcut impresia că sunt nervos sau neserios — Vrei să-mi faci un serviciu? m-a întrebat Stroeve — Cu plăcere — Vrei să-i scrii lui Blanche din partea mea? — Dar de ce nu-i scrii chiar tu? — I-am scris de nenumărate ori Nu mă aşteptam să-mi răspundă Cred că nici nu-mi citeşte scrisorile — Nu ţii seama de curiozitatea feminină Crezi că poate rezista la o asemenea ispită? — Poate, când e vorba de mine I-am aruncat repede o privire A plecat ochii în jos Răspunsul acesta al lui mi s-a părut ciudat de umilitor",
    "274": " Era, deci, conştient de faptul că ea îl priveşte cu o indiferenţă atât de înrădăcinată încât vederea scrisului lui n-avea nici cel mai mic efect asupra ei — Dar chiar crezi că o să se întoarcă vreodată la tine? l-am întrebat — Vreau să ştie că dacă se strică de tot lucrurile poate conta pe mine Asta aş vrea să-i spui Am luat o coală de hârtie: — Spune-mi exact ce doreşti sări scriu Şi iată ce am scris: „Dragă doamnă Stroeve, Dirk doreşte să-ţi spună că dacă vreodată o să ai nevoie de el, ţi-ar fi recunoscător pentru prilejul pe care i-l vei oferi de a-ţi fi de folos Nu-ţi poartă nici un fel de pică pentru tot ceea ce s-a întâmplat Dragostea lui pentru dumneata a rămas neschimbată ÎI vei găsi întotdeauna la următoarea adresă“ \nXXXIV \nDar cu toate că eram la fel de convins ca şi Stroeve că legătura dintre Strickland şi Blanche o să se sfârşească dezastruos, nu mă aşteptam să îmbrace forma tragică pe care a luat-o",
    "275": " A venit vara apăsătoare şi înăbuşitoare, şi nici măcar noaptea nu era destul de răcoroasă pentru a-ţi odihni nervii chinuiţi Străzile ca un cuptor răsfrângeau noapte de noapte căldura care se revărsase asupra lor în cursul zilei şi trecătorii îşi târau obosiţi picioarele pe drum Nu-l mai văzusem pe Strickland de câteva săptămâni Ocupat cu altele, încetasem să mă mai gândesc la el şi la treburile lui Dirk, cu lamentările sale inutile, începuse să mă cam plictisească, aşa că-i evitam compania Era o poveste sordidă şi nu mai eram deloc dispus să-mi bat capul cu ea Într-o dimineaţă lucram Eram în pijama Gândurile mele rătăceau colo şi colo şi-mi reveneau în minte plajele însorite din Bretagne şi răcoarea mării Lângă mine era ceaşca goală în care îmi adusese portăreasa un caffé au lait şi o bucată de croissant pe care nu-l mâncasem căci nu-mi era prea foame",
    "276": " O auzeam alături pe portăreasă făcându-mi curat în baie S-a auzit soneria de la apartamentul meu şi am lăsat-o pe ea să deschidă uşa Peste o clipă am auzit glasul lui Stroeve întrebând dacă sunt acasă Fără să mă mişc i-am strigat să intre A dat buzna în odaie şi s-a repezit la masa la care stăteam: — S-a omorât, mi-a spus eu glas răguşit — Ce vrei să spui? am strigat speriat Buzele i se mişcau ca şi cum ar fi vorbit, dar nu izbuteau să scoată nici un sunet Gâlgâia prosteşte Mi-a sărit inima să-mi spargă pieptul şi nu ştiu de ce m-am enervat: — Pentru numele lui Dumnezeu, vino-ţi în fire, omule! i-am zis Ce naiba tot spui? Făcea gesturi disperate cu mâinile, dar tot nu putea să rostească o vorbă Parcă-l lovise muţenia Nu ştiu ce m-a apucat, că l-am luat de umeri şi l-am zgâlţâit",
    "277": " Privind în urmă, mă condamn pentru că m-am făcut astfel de râs Presupun că ultimele nopţi de nesomn îmi zdruncinaseră nervii mai mult decât îmi dădusem seama — Dă-mi voie să mă aşez, gâfâi el într-un târziu I-am turnat nişte vin St Galmier într-un pahar şi i l-am dat să-l bea I l-am ţinut la gură, de parcă ar fi fost un copil Sorbea câte o înghiţitură, dar cea mai mare parte o vărsa pe cămaşă — Cine s-a omorât? Nu înţeleg de ce am pus întrebarea asta, căci ştiam la cine se referă A făcut un efort de a-şi veni în fire: — Astă-noapte au avut o ceartă Strickland a plecat — Şi ea a murit? — Nu, au dus-o la spital — Atunci ce tot trăncăneşti? i-am strigat enervat De ce ai zis că s-a omorât? — Nu te supăra pe mine",
    "278": " Nu-ţi pot spune nimic dacă-mi vorbeşti aşa Am strâns pumnii încercând să-mi stăpânesc iritarea, ba chiar am făcut efortul de a-i zâmbi: — Îmi pare rău Nu te grăbi Hai, vino-ţi în fire şi povesteşte-mi totul pe îndelete Îndărătul ochelarilor, ochii lui rotunzi şi albaştri erau înnebuniţi de groază Îi mai deformau şi lentilele — Azi-dimineaţă când portăreasa a urcat să-i ducă o scrisoare, a văzut că nu-i răspunde nimeni A auzit pe cineva gemând Uşa nu era încuiată, aşa că a intrat Blanche zăcea în pat Îi fusese îngrozitor de rău Pe masă era o sticlă cu acid oxalic Stroeve îşi ascunse faţa în mâini şi se legănă înainte şi înapoi gemând — Dar era conştientă? — Da Ah, Doamne, dacă ai şti cum suferea! Eu nu mai pot îndura Pur şi simplu nu mai suport! Şi glasul i se prefăcu într-un ţipăt",
    "279": " — Dă-o dracului, nu văd de ce ar trebui să suporţi, i-am strigat scos din fire N-are decât să suporte ea — Cum poţi să fii atât de crud? — Ei, şi ce-aţi făcut? — Au trimis după doctor şi m-au chemat şi pe mine şi au anunţat poliţia Îi dădusem portăresei douăzeci de franci şi-i spusesem să trimită după mine dacă se întâmplă ceva A făcut o pauză de un minut şi am văzut că ceea ce trebuia să-mi spună era foarte greu de rostit: Când m-am dus acolo n-a vrut să-mi vorbească Le-a spus să mă alunge Am jurat că o iert pentru toate, dar n-a vrut să mă asculte A încercat să se lovească cu capul de perete Doctorul mi-a spus că nu trebuie să mai stau în preajma ei Striga mereu: „Duceţi-l de aici! Luaţi-l de aici!“ Am plecat şi am aşteptat în atelier",
    "280": " Când a venit salvarea şi au urcat-o pe o targă m-au alungat în bucătărie ca să nu mai ştie ea că sunt acolo În timp ce mă îmbrăcam – căci Stroeve insista să merg imediat cu el la spital – mi-a spus că aranjase o rezervă pentru nevastă-sa, ca cel puţin să fie scutită de promiscuitatea sordidă a unui salon de spital Pe drum mi-a explicat de ce avea nevoie de prezenţa mea Dacă refuza în continuare să-l vadă pe el, poate accepta să mă primească măcar pe mine M-a implorat să-i repet că încă o mai iubeşte N-avea să-i reproşeze nimic, nu voia decât s-o ajute, n-avea nici o pretenţie asupra ei şi după ce se va însănătoşi n-avea să insiste ca ea să se întoarcă la el, era absolut liberă Dar când am ajuns la spital – o clădire severă şi mohorâtă, a cărei vedere era suficientă să-ţi dea junghiuri în inimă – şi după ce am fost trimişi de la o autoritate la alta, în sus pe nişte scări nesfârşite şi pe nişte coridoare lungi şi goale, şi l-am găsit pe doctorul care se ocupa de bolnavă, ne-a spus că pacienta se simte prea rău ca să primească vreo vizită în ziua aceea",
    "281": " Doctorul era un omuleţ cu barbă, în halat alb şi maniere destul de degajate În mod evident privea cazul doar ca pe unul dintr-o mie, iar pe rudele îngrijorate drept o pacoste care trebuia tratată cu fermitate Mai mult decât atât, pentru el afacerea era absolut banală Pur şi simplu, o femeie isterică se otrăvise după ce se certase cu iubitul Asta se întâmpla mereu La început a crezut că Dirk este pricina dezastrului şi a fost inutil de sever cu el Când i-am explicat că el e soţul gata să ierte totul, doctorul s-a uitat brusc la el cu nişte ochi curioşi, iscoditori Parcă am desluşit în ei o undă de batjocură Era adevărat că Stroeve avea o mutră de soţ încornorat Doctorul a dat uşor din umeri: — Nu e nici o primejdie iminentă, a răspuns el la întrebările noastre",
    "282": " Nu ştim ce doză a luat Se prea poate să scape doar cu spaima Femeile încearcă mereu să se sinucidă din dragoste, dar în general au grijă să nu izbutească De obicei e doar un gest menit să stârnească mila sau spaima în inima iubitului În tonul lui răzbătea un dispreţ glacial Pentru el era evident că Blanche Stroeve nu era decât o unitate ce trebuia adăugată la statistica încercărilor de sinucidere din municipalitatea pariziană în cursul anului respectiv Era ocupat şi nu-şi mai putea pierde timpul cu noi Ne-a spus că dacă venim la o anumită oră a doua zi, în cazul când Blanche e mai bine, ar fi posibil ca soţul ei s-o vadă \n\nXXXV \nNici nu ştiu cum am izbutit să trăim până la capăt ziua aceea Stroeve nu suporta să rămână singur, iar eu mă extenuasem încercând întruna să-i abat gândurile negre",
    "283": " L-am dus la Luvru şi el s-a prefăcut că se uită la tablouri, dar vedeam bine că toate gândurile îi sunt numai la nevastă-sa L-am silit să mănânce şi după prânz l-am convins să se întindă, însă n-a putut să doarmă A acceptat cu dragă inimă invitaţia de a rămâne câteva zile în apartamentul meu I-am dat cărţi să citească, dar după o pagină sau două lăsa jos cartea şi privea disperat în gol Seara am jucat nenumărate partide de pichet şi cu mult curaj, ca să nu se arate nerecunoscător faţă de eforturile pe care le făceam, se prefăcea că-l interesează jocul Până la urmă i-am dat o poţiune somniferă şi a căzut într-un fel de toropeală chinuită Când ne-am dus din nou la spital, am găsit o infirmieră care ne-a spus că Blanche pare să fie puţin mai bine şi a intrat în salon s-o întrebe dacă vrea să-şi primească soţul",
    "284": " Am auzit glasuri din interior şi curând sora s-a întors şi ne-a spus că pacienta nu vrea să vadă pe nimeni Noi îi spusesem că dacă refuză să-l primească pe Dirk s-o întrebe dacă mă primeşte măcar pe mine, dar ea nu acceptase nici asta Lui Dirk îi tremurau buzele — Nu îndrăznesc să insist, spuse infirmiera, e prea bolnavă Poate peste vreo zi-două o să se răzgândească — Dar oare doreşte să vadă pe altcineva? întrebă Dirk cu glasul aproape şoptit — Zice că nu vrea decât să fie lăsată în pace Lui Dirk i se mişcau nefiresc mâinile de parcă n-ar fi avut nici o legătură cu trupul, ci aveau o viaţă independentă — Vrei să-i spui că dacă doreşte să vadă pe altcineva i-l aduc eu? Nu vreau decât să fie fericită Sora îl privi cu ochii calmi şi blânzi care văzuseră toate ororile şi suferinţele de pe lume şi totuşi, copleşiţi de vederea unei lumi pline de păcate, rămâneau senini",
    "285": " — Am să-i spun când s-o mai calma Plin de compătimire, Dirk o imploră să-i ducă imediat mesajul: — Poate o vindecă Vă rog în genunchi s-o întrebaţi chiar acum Cu un vag zâmbet de milă, infirmiera reveni în salon Îi auzirăm glasul scăzut, iar apoi răspunsul rostit de un glas pe care nu-l recunoşteam: — Nu! Nu! Nu! Sora ieşi din nou şi clătină din cap: — Dar cine vorbea, ea? am întrebat eu Mi s-a părut tare stranie vocea — S-ar părea că acidul i-a ars coardele vocale Dirk a scos un strigăt de disperare L-am rugat să plece şi să mă aştepte la ieşire, căci voiam să-i spun ceva infirmierei Nu m-a întrebat ce anume, a plecat fără o vorbă Părea să-şi fi pierdut orice urmă de voinţă Era ca un copil ascultător Am întrebat-o pe soră: — V-a spus de ce a făcut-o? — Nu",
    "286": " Refuză să vorbească Stă întinsă pe spate şi nu scoate un cuvânt Uneori nu se mişcă ceasuri întregi, dar plânge neîncetat Are perna complet udă E prea slăbită ca să folosească batista şi lacrimile îi curg pur şi simplu şiroaie pe obraz Parcă mi s-a frânt inima În clipa aceea aş fi fost în stare să-l ucid pe Strickland şi ştiam că îmi tremura glasul când mi-am luat rămas-bun de la infirmieră L-am găsit pe Dirk aşteptându-mă pe scară Nu părea să vadă nimic dinaintea ochilor şi nici n-a observat că am venit lângă el până când nu l-am luat de braţ Am pornit împreună în tăcere Încercam să-mi imaginez ce s-a întâmplat ca s-o împingă pe acea biată fiinţă să facă un pas atât de cumplit Am presupus că Strickland ştie ce s-a întâmplat, căci cu siguranţă îl vizitase cineva de la poliţie şi trebuie să fi dat o declaraţie",
    "287": " Nu ştiam unde e Presupuneam că s-a întors în podul acela jalnic care-i servea de atelier Curios e că ea nu voia să-l vadă Poate că nu dorise să fie chemat pentru că ştia că el o să refuze să vină Mă întrebam în ce abis al cruzimii va fi privit ea dacă de atâta groază nu mai voia să trăiască \n\nXXXVI \nSăptămâna următoare a fost cumplită Stroeve se ducea de două ori pe zi la spital să întrebe de nevastă-sa care refuza în continuare să-l vadă şi se întorcea la început uşurat şi plin de speranţă pentru că i s-a spus că pare să îi meargă spre bine, iar apoi disperat pentru că datorită complicaţiei de care se temuse doctorul că va surveni, vindecarea era imposibilă Sorei îi era milă de tristeţea lui, dar avea prea puţine lucruri să-i spună ca să-l consoleze",
    "288": " Biata femeie zăcea absolut nemişcată, refuzând să vorbească, cu ochii ficşi de parcă ar fi pândit venirea morţii Acum era doar o chestiune de o zi-două Şi când, târziu, într-o seară, m-a vizitat Stroeve, am ştiut că a venit să-mi spună că e moartă Era absolut sfârşit Abia acum îşi pierduse total volubilitatea şi a căzut istovit pe canapea Am simţit că nici un cuvânt de consolare nu slujeşte la nimic şi l-am lăsat să zacă acolo în tăcere M-am temut că o să-i par un om fără inimă dacă citesc, aşa că am stat la fereastră fumându-mi pipa până când a fost el dispus să vorbească: — Ai fost foarte bun cu mine, a zis el într-un târziu Toată lumea a fost foarte bună — Fii serios, i-am zis, puţin stânjenit — La spital mi-au spus că am voie să aştept",
    "289": " Mi-au dat un scaun şi am stat în faţa uşii Când şi-a pierdut de tot cunoştinţa mi-au spus că pot să intru Gura şi bărbia îi era arse de acid Era îngrozitor să-i vezi pielea ei aşa de frumoasă rănită A murit în linişte, aşa că n-am ştiut că e moartă până când nu mi-a spus sora Era prea obosit ca să mai plângă Zăcea inert pe spate de parcă i-ar fi pierit vlaga din mâini şi din picioare, şi curând am observat că a adormit Era primul somn natural în care se cufundase de o săptămână încoace Natura uneori atât de crudă se arată alteori îndurătoare L-am învelit şi am stins lumina Dimineaţa când m-am trezit, mai dormea încă Nici nu se mişcase Avea încă pe nas ochelarii cu rame de aur \n\nXXXVII \nÎmprejurările morţii lui Blanche Stroeve au necesitat tot soiul de formalităţi nesuferite, dar în cele din urmă ni s-a dat voie s-o îngropăm",
    "290": " Dirk şi cu mine am fost singurii care am urmat dricul la cimitir Mergeam la pas, dar la întoarcere vizitiul a pornit la trap şi pentru mine era ceva cu totul înfiorător în felul cum îşi biciuia caii Parcă ar fi vrut să dea uitării mortul lăsat în urmă Din când în când zăream dricul legănându-se în faţa noastră şi vizitiul birjei noastre îşi mâna şi el caii mai repede ca să nu rămânem în urmă Şi eu simţeam în sinea mea dorinţa de a-mi scoate din minte toată povestea Începuse să mă cam plictisească o tragedie care de fapt nu mă privea şi, prefăcându-mă în proprii mei ochi că vorbesc pentru a-l distra pe Stroeve, am abordat uşurat alte subiecte: — Nu crezi că ai face mai bine să pleci o vreme? l-am întrebat Acum nu mai văd nici un motiv să rămâi la Paris",
    "291": " Nu mi-a răspuns, aşa că eu am continuat necruţător: — Nu ţi-ai făcut nici un plan pentru viitorul imediat? — Nu — Trebuie să încerci să aduni la loc firele împrăştiate De ce nu te duci în Italia să te apuci de lucru? Din nou nu mi-a răspuns, dar mi-a venit în ajutor birjarul Lăsând o clipă calul la pas, s-a întors către noi şi ne-a vorbit N-am auzit ce spunea, aşa că am scos capul pe fereastră Voia să ştie unde dorim să ne ducă I-am spus să aştepte un minut: — Cred că n-ar fi rău să vii să iei masa cu mine, i-am zis lui Dirk Să-i spun să ne lase în Place Pigalle? — Mai bine nu Prefer să mă duc la atelier Am şovăit o clipă: — Vrei să vin şi eu cu tine? l-am întrebat",
    "292": " — Nu Aş vrea mai degrabă să fiu singur — Cum vrei I-am dat birjarului adresa şi ne-am continuat drumul în tăcere Dirk nu mai fusese la atelier din dimineaţa aceea nenorocită în care o dusese pe Blanche la spital M-am bucurat că nu ţine să-l însoţesc, şi dupa ce l-am lăsat la intrarea clădirii am plecat pe jos uşurat Străzile Parisului mi-au adus din nou bucuria în suflet şi am început să privesc cu ochi zâmbitori oamenii care se grăbeau încoace şi încolo Ziua era frumoasă şi însorită şi simţeam în inimă o bucurie mai profundă de a trăi Nu mă puteam stăpâni Mi l-am scos din minte pe Stroeve cu necazurile lui cu tot Voiam să mă bucur din plin de viaţă \n\nXXXVIII \nNu l-am mai văzut aproape o săptămână Apoi a venit într-o seară, puţin după ora şapte, şi m-a scos la cină",
    "293": " Era îmbrăcat în doliu mare şi purta o panglică neagră, lată, la pălărie Ba chiar şi batista era tivită cu negru Veşmintele lui triste sugerau că a pierdut într-o singură catastrofă şi ultima rudă pe care o mai avea pe lume, chiar şi verii de-al doilea prin alianţă Grăsimea lui şi obrajii roşii şi durdulii făceau ca doliul să arate puţin nefiresc Era o cruzime a naturii că până şi nefericirea lui extremă avea în ea un aer de bufonerie Mi-a spus că s-a hotărât să plece, dar nu în Italia cum îi propusesem eu, ci în Olanda — Plec chiar mâine Poate că e ultima dată când ne mai întâlnim I-am dat cea mai potrivită replică ce se putea găsi şi mi-a zâmbit vag şi trist: — N-am mai fost pe-acasă de cinci ani Cred că am şi uitat căminul natal",
    "294": " Mi se pare că m-am îndepărtat atât de mult de casa tatei, încât mă şi cuprinde sfiala la ideea de a o vizita din nou Dar acum simt că e singurul meu refugiu Era rănit şi chinuit şi gândurile i se întorseseră la tandreţea mamei sale iubitoare Ridicolul pe care-l suportase ani de zile părea acum să-l copleşească, iar lovitura de graţie a trădării lui Blanche îi răpise capacitatea de a-şi reveni care-l făcuse să accepte cu atâta bonomie batjocura oamenilor Nu mai era în stare să râdă cu aceia care râdeau de el Era un paria Mi-a vorbit despre copilăria lui din casa aceea curăţică de cărămidă roşie şi de pasiunea pentru ordine a mamei lui Bucătăria ei era un adevărat miracol de curăţenie strălucitoare Totul era întotdeauna la locul lui şi nicăieri nu vedeai măcar un firicel de praf",
    "295": " De fapt, curăţenia era la ea o adevărată manie Parcă şi vedeam o bătrânică micuţă şi curăţică, cu obrajii ca merele, robotind de dimineaţă până seara ani şi ani de-a rândul ca să-şi ţină casa ordonată şi cochetă Tatăl era un bătrân slăbănog, cu mâinile noduroase după o viaţă întreagă de muncă, dar se ţinea drept şi era tăcut de felul lui Seara citea cu glas tare ziarul în timp ce nevastă-sa şi fiică-sa (între timp măritată cu căpitanul unui vas de pescuit), refuzând să piardă măcar o clipă, erau aplecate asupra lucrului de mână Nimic nu se întâmpla în orăşelul acela, lăsat în urmă de progresele civilizaţiei, şi anii se înşirau unul după altul până când venea moartea, asemenea unui prieten, să aducă odihnă celor care trudiseră cu atâta hărnicie — Tata a vrut să mă fac şi eu dulgher ca el De cinci generaţii familia noastră a urmat aceeaşi meserie din tată-n fiu",
    "296": " Poate că asta e înţelepciunea vieţii, să calci pe urmele tatălui şi să nu priveşti nici în dreapta nici în stânga Când eram mic spuneam că o să mă însor cu fata unui şelar care locuia alături Era o fetiţă cu ochi albaştri şi o codiţă cânepie Mi-ar fi ţinut casa curată, strălucind ca soarele, şi aş fi avut un băiat care să mă urmeze în aceeaşi meserie Stroeve oftă puţin şi rămase tăcut Gândurile îi zăboveau printre imaginile a ceea ce ar fi putut să fie viaţa lui şi siguranţa acestui trai pe care-l refuzase îi umplea sufletul de dor — Lumea e aspră şi crudă Suntem aici fără să ştie vreunul dintre noi de ce, şi mergem fără să ştim încotro Trebuie să fim foarte smeriţi Trebuie să vedem frumuseţea liniştii Trebuie să trecem atât de neobservaţi prin viaţă încât Soarta să nu ne bage în seamă",
    "297": " Şi să căutăm să dobândim dragostea oamenilor simpli şi ignoranţi Neştiinţa lor este mai bună decât cunoştinţele noastre Să fim tăcuţi, mulţumiţi în colţişorul nostru, blânzi, supuşi şi smeriţi ca ei Asta-i înţelepciunea vieţii Pentru mine era doar spiritul său înfrânt cel care se exprima astfel şi m-am revoltat împotriva resemnării lui, dar nu i-am împărtăşit acest gând — De unde ţi-a venit ideea de a te face pictor? l-am întrebat A dat din umeri: — Întâmplarea a făcut să am îndemânare la desen Am luat şi premii pentru asta la şcoală Biata mea mamă era foarte mândră de harul meu şi mi-a făcut cadou o cutie de acuarele A arătat schiţele mele pastorului, şi doctorului, şi judecătorului Ei m-au trimis la Amsterdam să încerc să capăt o bursă – şi am câştigat-o Biata mea mamă, ce mândră era! Şi cu toate că i-a sfâşiat inima despărţirea de mine, zâmbea şi n-a vrut să-mi arate mâhnirea din suflet",
    "298": " Era încântată că fiul ei o să ajungă artist Se chinuia sa facă economii crunte ca să am eu din ce să trăiesc, iar când a fost expus primul meu tablou au venit la Amsterdam să mă vadă tata, şi mama, şi surioara mea, şi mama a plâns când l-a văzut Lui Stroeve îi străluceau ochii: Iar acum pe toţi pereţii casei vechi e câte un tablou de-al meu în ramă frumoasă, aurită Strălucea pur şi simplu de mândrie şi fericire Mi-am amintit de scenele acelea reci pictate de el, cu ţărani şi măslini Probabil că arătau ciudat în ramele lor strălucitoare pe pereţii casei ţărăneşti — Drăguţa de ea, socotea că a făcut o adevărată minune pentru mine când m-a văzut ajuns pictor datorită strădaniilor ei, dar poate că la urma urmei era mai bine pentru mine să fi prevalat voinţa tatei şi să fi fost acum doar un dulgher cinstit",
    "299": " — Ei, acum că ştii ce-ţi poate oferi arta, ţi-ai schimba viaţa? Ai fi preferat să pierzi toate bucuriile pe care ţi le-a adus? — Arta e lucrul cel mai mare de pe lume, îmi răspunse după o pauză Mă privi o clipă dus pe gânduri Păru să şovăie, iar apoi spuse: — Ştii că am fost să-l văd pe Strickland? Eram uluit Eu credeam că n-ar fi fost în stare să-l mai vadă în ochi Stroeve zâmbi firav — Doar ştiai deja că n-am nici pic de mândrie — Ce vrei să spui? Îmi relată o poveste foarte ciudată \n\nXXXIX \nCând l-am părăsit după ce am îngropat-o pe biata Blanche, a intrat cu inima grea în casă Ceva îl îndemna să intre în atelier, un fel de dorinţă obscură de a se autotortura, şi totuşi era speriat de durerea pe care o prevedea",
    "300": " S-a târât cu greu în sus pe scări Parcă picioarele nu voiau să-l ducă mai departe, iar în faţa uşii a zăbovit multă vreme încercând să-şi adune puterile să intre Îi era îngrozitor de rău Simţea un imbold să coboare la loc scările, repede, să mă ajungă din urmă şi să mă roage să-l însoţesc Avea senzaţia că e cineva în atelier Îşi amintea de câte ori aşteptase un minut sau două pe palier ca să-şi tragă sufletul după treptele pe care le urcase şi cum în mod absurd nerăbdarea de a o vedea pe Blanche îi alungase gâfâiala A o vedea pe ea era o încântare care nu-şi pierdea niciodată prospeţimea şi cu toate că uneori nu lipsise decât un ceas, era la fel de emoţionat la gândul de a fi din nou în preajma ei ca şi cum ar fi fost despărţiţi o luna",
    "301": " Deodată parcă nu-i veni să creadă că e moartă Ceea ce se întâmplase nu putea fi decât un coşmar, un coşmar înfiorător Iar când avea să răsucească în broască cheia şi să deschidă uşa o s-o vadă cu siguranţă aplecată deasupra mesei în atitudinea graţioasă a femeii din tabloul lui Chardin, Le Benedicité, care întotdeauna i se-păruse o capodoperă de mare fineţe Scoase repede cheia din buzunar, deschise şi intră Încăperea n-avea aerul unei locuinţe părăsite Pasiunea pentru ordine a soţiei fusese una dintre calităţile care-l încântaseră atât de mult Viaţa lui de acasă îi dăduse o pasiune tandră pentru ordine Când văzuse dorinţa ei instinctivă de a pune fiecare lucru la locul lui, asta îi încălzise inima Dormitorul arăta exact aşa cum îl lăsase ea: cele două perii erau pe măsuţa de toaletă de-o parte şi de alta a pieptenelui",
    "302": " Cineva netezise patul în care-şi petrecuse ea ultima noapte în atelier şi pe pernă era cămaşa ei de noapte într-o husă Părea de necrezut că n-o să se întoarcă niciodată în camera aceea Dar lui Stroeve îi era sete, aşa că se duse în bucătărie să bea nişte apă Şi aici era ordine Pe un raft erau farfuriile pe care le folosise la cină în seara conflictului cu Strickland şi erau spălate cu grijă Furculiţele şi cuţitele erau puse la locul lor în sertar Sub o învelitoare erau nişte resturi de brânză, iar într-o cutie de metal o coajă de pâine Întotdeauna ea făcea piaţa zilnic cumpărând doar ce era strict necesar, ca să nu rămână nimic pe a doua zi Stroeve ştia din cercetările întreprinse de poliţie că Strickland părăsise casa imediat după cină şi faptul că Blanche spălase totul ca de obicei îi dădu un fior de groază",
    "303": " Comportarea ei atât de metodică făcea ca sinuciderea să pară încă şi mai premeditată Stăpânirea ei de sine era înspăimântătoare Deodată simţi un junghi în inimă şi genunchii îi slăbiră atât de tare încât era gata să cadă Se întoarse în dormitor şi se trânti pe pat strigându-i numele: — Blanche! Blanche! Gândul la suferinţa ei era insuportabil Parcă o văzu stând în bucătărie – o încăpere puţin mai mare decât un dulap –, spălând farfuriile şi paharele, furculiţele şi lingurile, lustruind repede cuţitele pe fundul de lemn Apoi punând toate lucrurile la loc, frecând chiuveta şi atârnând cârpa de vase să se usuce – era încă şi acum acolo, o zdreanţă cenuşie Apoi uitându-se de jur împrejur ca să se asigure că totul e curat şi frumos Parcă o vedea lăsându-şi în jos mânecile suflecate şi scoţându-şi şorţul – şorţul acela atârna acum într-un cui de după uşă – şi luând sticla de acid oxalic şi ducându-se cu ea în dormitor",
    "304": " Chinul acestor amintiri îl alungă din pat şi din cameră Se duse în atelier Era întuneric, căci trăseseră perdelele peste fereastra mare, dar el le dădu la o parte Îi ţâşni din piept un suspin când dintr-o privire cuprinse locul în care fuseseră atât de fericiţi Nici aici nu se schimbase nimic Lui Strickland nu-i păsase niciodată unde stă şi ce-l înconjoară, şi folosise atelierul celuilalt fără să-i treacă măcar prin cap să schimbe ceva Înfăţişarea atelierului era voit artistică El întruchipa ideea lui Stroeve despre mediul propriu pentru un artist Erau bucăţi de brocart vechi pe pereţi, iar pianul era acoperit cu o bucată de mătase frumoasă, decolorată de soare Într-un colţ era o copie a lui Venus din Milo, iar în altul a lui Venus de Medici Ici-colo câte un dulăpior italienesc pe care odihneau porţelanuri de Delft şi într-o parte şi în alta câte un basorelief",
    "305": " Într-o ramă frumoasă, aurită, era portretul Papei Inocenţiu al X-lea de Velásquez, într-o copie executată de Stroeve personal la Roma Toate erau expuse în aşa fel încât să scoată cât mai mult în evidenţă efectul lor decorativ Se mai găseau şi o serie de tablouri de-ale lui Stroeve, în rame splendide Întotdeauna Stroeve se mândrise cu gustul lui artistic Nu-şi pierduse niciodată aprecierea pentru atmosfera romantică a unui atelier de artist, şi cu toate că acum această privelişte îi dădea un junghi în inimă, fără să se gândească ce face, schimbă puţin poziţia unei mese Louis al XV-lea care constituia una dintre comorile cele mai îndrăgite Deodată observă un tablou aşezat cu faţa la perete Era de proporţii mult mai mari decât îi stătuse lui în obicei să picteze şi se întrebă ce căuta acolo Se apropie şi-l întoarse ca să-l vadă",
    "306": " Era un nud Inima începu să-i bată, repede căci ghici imediat că e pictat de Strickland Îl trânti furios de perete — Cum naiba şi-a permis să-l lase acolo? îşi zisese Dar mişcarea îl făcu să cadă cu faţa în jos pe duşumea Indiferent al cui va fi fost, nu-l putea lăsa acolo în praf, aşa că-l ridică Dar apoi curiozitatea îl învinse, se gândi că ar vrea să-l privească, aşa că-l trase de-o parte şi-l aşeză pe şevalet Pe urmă se dădu câţiva paşi înapoi ca să-l vadă mai bine I se tăie respiraţia Înfăţişa o femeie întinsă pe o canapea, cu un braţ sub cap şi cu celălalt lăsat moale pe lângă trup Un picior era ridicat şi celălalt întins Poza era clasică Lui Stroeve i se învârtea capul Era Blanche Îl cuprinse durerea, şi gelozia, şi furia şi scoase un strigăt răguşit, dar nu putea vorbi",
    "307": " Îşi agita pumnul şi-l ridica ameninţător către un duşman invizibil Ţipă cât îl ţineau bojocii Era înnebunit de furie Nu mai putea suporta, asta era prea mult Se uită înnebunit în jur în căutarea unui instrument Voia să taie tabloul în bucăţi Nu mai trebuia să mai dăinuie nici un minut Dar nu găsi nimic care să-i slujească scopului Începu să-şi răvăşească uneltele de pictură Nu pricepea cum, dar nu găsea ce-i trebuia Era înnebunit În cele din urmă găsi ceea ce căuta, un cuţit mare de răzuit paleta, şi se repezi la el cu un strigăt de triumf Îl luă în mână ca pe un pumnal şi se năpusti asupra tabloului În timp ce-mi spunea toate acestea, Stroeve se tot monta, ajungând la fel de tulburat ca atunci când se produsese incidentul respectiv, şi punând mâna pe un cuţit de pe masa dintre noi începu să-l agite prin aer",
    "308": " Ridică braţul ca şi cum ar fi vrut să lovească, dar apoi, desfăcând mâna, îl lăsă să cadă cu zgomot pe jos Mă privi cu un zâmbet tremurător Nu scoase o vorbă — Ei, dă-i înainte, l-am îndemnat — Nu ştiu ce mi s-a întâmplat Tocmai voiam să fac o gaură mare în pânză, îmi pregătisem braţul pentru lovitură, când deodată parcă l-am văzut — Ce anume ai văzut? — Tabloul Era o operă de artă, nu mă puteam atinge de el Mi-a fost frică Stroeve tăcu din nou şi mă privi cu gura căscată şi cu ochii rotunzi, albaştri, ieşiţi din orbite — Era un tablou mare, minunat M-a cuprins o adevărată spaimă Era cât pe-aci să săvârşesc o crimă îngrozitoare M-am tras puţin înapoi ca să-l văd mai bine şi am dat cu piciorul de cuţitul acela de paletă căzut jos",
    "309": " M-au trecut fiorii Acum începeam şi eu să simt ceva din emoţia care-l cuprinsese pe el Am fost ciudat de impresionat Parcă deodată aş fi fost transportat într-o lume în care se schimbaseră valorile Stăteam acolo, pierdut, ca un străin într-o ţară în care reacţiile omului faţă de lucrurile familiare sunt cu totul altele decât cele cu care e deprins Stroeve încerca să-mi vorbească despre tablou, dar era incoerent, aşa că am fost silit mai mult să ghicesc ceea ce voia să spună Strickland rupsese toate legăturile care-l ţinuseră până atunci încătuşat Nu se descoperise pe el însuşi – cum sună expresia curentă –, ci îşi descoperise un nou suflet cu puteri nebănuite Nu era vorba doar de o simplificare îndrăzneaţă a desenului – care revela o personalitate atât de bogată şi unică Nu era numai maniera de a picta, deşi carnaţia era zugrăvită cu o senzualitate pasionată care avea în ea ceva miraculos; nu era numai impresia de soliditate care-ţi dădea în mod extraordinar senzaţia de materialitate a trupului; mai era şi o spiritualitate, tulburătoare şi nouă, care-ţi călăuzea imaginaţia pe nişte căi nebănuite, şi-ţi sugera nişte spaţii goale şi vagi, luminate doar de stelele nemuritoare, unde sufletul, gol-goluţ, se aventura temător spre descoperirea unor noi mistere",
    "310": " Sunt retoric în descrierea mea, pentru că Stroeve era retoric (Oare nu ştim că în momentele de mare emoţie omul se exprimă în mod firesc în stilul romanelor ieftine?) Stroeve încerca să dea glas unui sentiment pe care nu-l mai cunoscuse niciodată până atunci, şi nu ştia cum să-l exprime în cuvinte obişnuite Era ca un mistic care încearcă să descrie inefabilul Dar un lucru izbuti să-l dezvăluie clar: oamenii vorbesc cu prea multă uşurinţă despre frumuseţe, însă, fiind lipsiţi de adevărata măsură şi înţelegere a cuvintelor, abuzează de acesta, aşa că el îşi pierde forţa; iar lucrul pe care-l întruchipează, împărţindu-şi numele cu o sumedenie de obiecte de duzină, îşi pierde demnitatea Oamenii folosesc adjectivul frumos pentru o rochie, pentru un câine, pentru o predică; iar când ajung să privească în faţă Frumuseţea adevărată, nu mai sunt în stare s-o recunoască Pompa exagerată cu care se străduiesc să-şi împodobească gândurile fără valoare le toceşte capacitatea de percepţie",
    "311": " Ca şi şarlatanul care simulează o forţă spirituală – simţită uneori cu adevărat – ei îşi pierd puterea de care au abuzat Dar Stroeve, bufonul fără pereche, avea o dragoste şi o înţelegere pentru frumuseţe la fel de cinstită şi de sinceră ca şi sufletul său sincer şi cinstit Pentru el frumuseţea avea aceeaşi semnificaţie ca Dumnezeu pentru credincios, şi când a văzut-o acolo i s-a făcut frică — Şi ce i-ai spus lui Strickland când te-ai întâlnit cu el? — L-am invitat să vină cu mine în Olanda Am rămas mut de uimire Nu puteam decât să mă holbez prosteşte la Stroeve — Amândoi am iubit-o pe Blanche Ar fi fost loc şi pentru el în casa mamei Cred că tovărăşia unor oameni sărmani şi simpli i-ar fi făcut mult bine sufletului lui Cred că ar fi putut învăţa de la ei ceva care i-ar fi fost de folos",
    "312": " — Şi ce ţi-a zis? — A zâmbit puţin Presupun că m-a considerat idiot Mi-a zis că are alte treburi Aş fi dat nu ştiu ce ca Strickland să-şi fi exprimat altfel refuzul — Mi-a dăruit mie tabloul cu Blanche Mă întrebam de ce făcuse Strickland aşa ceva, dar n-am zis nimic şi o vreme am păstrat amândoi tăcerea — Ce-ai făcut cu toate lucrurile tale? l-am întrebat în cele din urmă — Am adus un cămătar evreu care mi-a dat o sumă frumuşică pentru tot calabalâcul Îmi iau cu mine acasă tablourile În afară de ele nu mai am nimic pe lume, cu excepţia unei lăzi cu haine şi a câtorva cărţi — Îmi pare bine că te duci acasă, i-am zis Simţeam că asta e şansa lui, să lase trecutul în urmă Speram că tristeţea care acum i se părea insuportabilă avea să fie alinată de scurgerea timpului şi că o uitare blândă o să-l ajute să preia din nou povara vieţii",
    "313": " Era încă tânăr şi peste câţiva ani avea să privească în urmă la toate chinurile acestea cu o tristeţe nu lipsită de oarecare duioşie Mai curând sau mai târziu avea să se însoare cu vreo femeie cinstită din Olanda şi cu siguranţă că avea să fie fericit Zâmbeam la gândul nenumăratelor tablouri proaste pe care avea să le picteze până la moarte A doua zi l-am condus la trenul de Amsterdam \n\nXL \nÎn luna care a urmat, prins de propriile mele treburi, n-am mai văzut nici o persoană legată de această poveste lamentabilă pe care mi-am scos-o din minte Dar într-o bună zi, umblând prin oraş, m-am întâlnit cu Charles Strickland Când l-am văzut mi-a revenit în minte toată oroarea pe care dorisem oarecum s-o uit şi am simţit în adâncul firii mele o repulsie bruscă pentru cel care o pricinuise Salutându-l din cap, căci ar fi fost o copilărie să-l evit, am mers repede mai departe",
    "314": " Dar peste o clipă am simţit o mână pe umăr: — Ce te grăbeşti aşa? m-a întrebat cordial Era tipic pentru el să manifeste amabilitate faţă de orice persoană care se arăta prea puţin doritoare să-l vadă, şi glacialitatea salutului meu nu-i lăsase nici o îndoială în această privinţă — Sunt cam grăbit, i-am răspuns scurt — Merg şi eu cu tine, mi-a zis — De ce? l-am întrebat — Pentru plăcerea companiei tale Nu i-am răspuns şi a mers în tăcere alături de mine Lucrul a continuat cam vreo jumătate de kilometru Începeam să mă simt puţin ridicol Într-un târziu am trecut prin dreptul unei papetării şi mi-a venit în minte că aş putea să-mi cumpăr nişte hârtie, ceea ce ar fi fost o scuză bună ca să scap de el — Eu intru aici, i-am zis, la revedere",
    "315": " — Te aştept Am dat din umeri şi am intrat în magazin M-am gândit că hârtia franţuzească e proastă şi că de vreme ce tot nu mi-am atins scopul de a scăpa de el, n-are rost să mă mai încarc cu o cumpărătură de care n-aveam nevoie Am cerut ceva care ştiam că nu se găseşte acolo şi peste un minut am ieşit înapoi în stradă — Ai găsit ceea ce ai vrut? m-a întrebat — Nu Am pornit din nou în tăcere şi apoi am ajuns la o intersecţie M-am oprit la marginea trotuarului: — Încotro mergi? l-am întrebat — Cu tine, mi-a zâmbit — Mă duc acasă — Vin la tine să fumez o pipă — Ai fi putut să aştepţi o invitaţie, i-am replicat cu răceală — Aş aştepta-o dacă ar fi vreo şansă să mi se adreseze",
    "316": " — Vezi peretele ăla din faţa ta? l-am întrebat arătându-i-l cu degetul — Da — În cazul ăsta credeam că poţi să vezi tot atât de bine şi că n-am chef de tovărăşia ta — Mărturisesc că am bănuit acest lucru N-am putut să-mi stăpânesc un chicot, de râs E unul din defectele mele că nu pot antipatiza total o persoană care mă face să râd Dar mi-am revenit cu un efort: — Te consider detestabil Eşti cea mai scârboasă bestie pe care am avut nenorocirea s-o cunosc De ce cauţi tovărăşia unei persoane care te urăşte şi te dispreţuieşte? — Dragul meu, de ce naiba îţi închipui că-mi pasă ce părere ai despre mine? — Dă-o dracului! i-am zis încă şi mai violent (pentru că aveam oarecum senzaţia că mobilul comportării mele nu era prea onorabil) Nici nu vreau să te mai cunosc",
    "317": " — Te temi să nu te corup? Tonul pe care l-a folosit m-a făcut să mă simt cam ridicol Ştiam că mă priveşte pieziş, cu un zâmbet sardonic — Presupun că eşti la strâmtoare, i-am spus cu insolenţă — Ar însemna să fiu un cretin fără pereche dacă aş crede că am vreo şansă să împrumut bani de la tine — Dacă ai ajuns să linguşeşti oamenii înseamnă că ai decăzut rău de tot A rânjit: — N-ai să ajungi să mă antipatizezi niciodată cu adevărat dacă-ţi ofer prilejul să-mi spui din când în când câte o vorbă tare A trebuit să-mi muşc buzele ca să nu râd Ceea ce spunea avea o părticică de adevăr urâcios, şi un alt defect al meu este că-mi place societatea acelora care oricât de depravaţi ar fi ştiu să-mi dea o replică dură Am început să simt că scârba mea faţă de Strickland nu poate fi susţinută decât cu un efort vizibil",
    "318": " Mi-am recunoscut slăbiciunea morală, dar vedeam că dezgustul meu cuprinde totuşi o latură de poză şi ştiam că dacă eu o simt, cu siguranţă că şi instinctul lui ascuţit a descoperit-o Nu încăpea îndoială că râdea de mine pe sub mustăţi I-am lăsat ultimul cuvânt şi mi-am căutat refugiul într-o atitudine nepăsătoare şi taciturnă \n\nXLI \nAm ajuns la casa în care stăteam N-am vrut să-l poftesc să vină cu mine, dar el a urcat scările fără o vorbă M-a urmat şi a intrat după mine în apartament Nu mai fusese până atunci la mine, dar nici măcar nu s-a uitat la încăperea pentru care-mi dădusem atâta osteneală s-o fac plăcută ochiului Pe masă era o cutie cu tutun şi, scoţându-şi pipa, şi-a umplut-o S-a aşezat pe singurul scaun fără braţe şi a început să se legene pe picioarele din spate — Dacă tot te-ai instalat aşa de lejer, de ce nu te aşezi în fotoliu? l-am întrebat ţâfnos",
    "319": " — De ce, te preocupă comoditatea mea? — Câtuşi de puţin, i-am replicat Mă gândesc doar la a mea Nu mă simt eu bine când văd pe cineva stând pe un scaun incomod A chicotit, dar nu s-a mişcat din loc A continuat să fumeze în tăcere fără să mă bage în seamă şi aparent era dus pe gânduri Mă întrebam de ce a venit Până când obişnuinţa îndelungată îi toceşte sensibilitatea, pentru un scriitor e ceva deconcertant în instinctul care-l face să se intereseze de ciudăţeniile naturii omeneşti care-l captivează într-o asemenea măsură, încât simţul lui moral e neputincios în faţa acestui imbold El recunoaşte în sine o satisfacţie artistică – puţin înspăimântătoare – în contemplarea răului Dar sinceritatea îl sileşte să mărturisească adevărul că dezaprobarea pe care o simte faţă de anumite acţiuni nu-i nici pe departe atât de intensă cum e curiozitatea pentru motivaţia acestora",
    "320": " Un personaj ticălos, logic şi complet, exercită asupra creatorului său o fascinaţie care înfrânge legea şi ordinea Îmi închipui că Shakespeare l-a născocit pe Iago cu un elan şi o poftă pe care nu le cunoscuse atunci când, împletind razele de lună cu imaginaţia lui, a făurit-o pe Desdemona Se prea poate ca în ticăloşia descrisă de el, scriitorul să-şi satisfacă nişte instincte adânc înrădăcinate pe care obiceiurile şi bunele maniere ale lumii civilizate le-au împins cu de-a sila în ascunzişurile misterioase ale subconştientului Dându-i personajului inventat înfăţişarea unui om în carne şi oase, dă viaţă acelei părţi a fiinţei lui pe care altfel nu şi-o poate exprima Satisfacţia lui este legată de sentimentul de eliberare Scriitorul este mai preocupat să afle decât să judece În sufletul meu simţeam o oroare absolut sinceră faţă de Strickland şi alături de ea o curiozitate rece de a-i descoperi mobilurile",
    "321": " Mă uluia şi abia aşteptam să văd cum priveşte el tragedia pe care a adus-o în vieţile unor oameni ce-l trataseră cu atâta bunătate Am înfipt cu îndrăzneală bisturiul: — Stroeve mi-a spus că tabloul în care ai pictat-o pe soţia lui e cel mai bun lucru pe care l-ai făcut vreodată Strickland îşi scoase pipa din gură şi în ochi îi înflori un zâmbet — M-am distrat mult pictându-l — De ce i l-ai dat lui? — Îl terminasem Nu mai aveam ce face cu el — Ştii că Stroeve era cât pe-aci să-l distrugă? — Nu era întru totul reuşit Vreo câteva momente tăcu, apoi îşi scoase din nou pipa şi chicoti: — Ştii că omuleţul a venit să mă viziteze? — Şi n-ai fost destul de înduioşat de ceea ce ţi-a spus? — Nu Mi s-a părut o prostie cumplit de siropoasă",
    "322": " — Presupun că ţi-a ieşit din minte faptul că i-ai distrus viaţa, nu? Îşi frecă bărbia dus pe gânduri — E un pictor mizerabil — Dar e un om admirabil — Şi un bucătar excelent, adăugă râzând batjocoritor Împietrirea lui era de-a dreptul neomenească, şi în indignarea mea nu mai eram dispus să-mi îndulcesc vorbele — Chiar dacă e o simplă curiozitate, aş vrea să-mi spui dacă ai simţit cumva măcar o undă de remuşcare pentru moartea lui Blanche Stroeve? Îi urmăream cu atenţie trăsăturile să văd dacă i se schimbă cât de cât expresia, dar faţa îi rămase impasibilă — De ce aş fi simţit-o? mă întrebă el la rândul lui — Dă-mi voie să-ţi prezint faptele Erai pe moarte şi Dirk Stroeve te-a luat în casa lui Te-a îngrijit ca o mamă, şi-a jertfit timpul, şi confortul, şi banii pentru tine",
    "323": " Te-a smuls din ghearele morţii Strickland dădu din umeri: — Omului ăstuia absurd îi place să facă lucruri pentru alţii Asta e viaţa lui — Mă rog, să zicem că nu i-ai datora nici un pic de recunoştinţă Dar erai neapărat obligat să-ţi dai osteneala să-i răpeşti nevasta? Până ai apărut tu pe scenă erau fericiţi De ce nu i-ai lăsat în pace? — Ce te face să crezi că erau fericiţi? — Era evident — Eşti un tip inteligent Adică crezi că ea l-ar fi putut ierta pentru ce a făcut pentru ea? — Ce vrei să spui cu asta? — Nu ştii de ce a luat-o de nevastă? Am clătinat din cap — Fusese guvernantă în familia unui prinţ italian şi fiul gazdei a sedus-o Ea crezuse că o s-o ia de nevastă Au aruncat-o în stradă cu boccele cu tot",
    "324": " Urma să aibă un copil şi a încercat să se sinucidă Stroeve a descoperit-o şi a luat-o în căsătorie — Tipic pentru el Niciodată n-am văzut un om cu o inimă mai miloasă De multe ori mă întrebasem de ce se căsătorise perechea aceea atât de nepotrivită, dar o asemenea explicaţie nu-mi trecuse niciodată prin minte Poate că asta era cauza nuanţei aceleia deosebite a iubirii lui Dirk pentru soţia lui Observasem în ea ceva care depăşea simpla pasiune Şi-mi mai aminteam acum că întotdeauna simţisem eu că felul ei rezervat de a fi ascundea ceva neştiut Dar acum vedeam în asta mai mult decât dorinţa de a acoperi o taină ruşinoasă Felul ei potolit era precum calmul apăsător care pluteşte deasupra unei insule după ce a fost măturată de un uragan Veselia ei era veselia deznădejdii Strickland îmi întrerupse reflecţia cu o observaţie al cărei cinism profund mă făcu să tresar: — O femeie îi poate ierta unui bărbat răul pe care i-l face, dar niciodată nu-i va ierta sacrificiile făcute de dragul ei",
    "325": " — În orice caz, pentru tine trebuie să fie o mare consolare să ştii că nu rişti câtuşi de puţin să-ţi atragi resentimentele femeilor cu care vii în contact, i-am replicat Pe buzele lui apăru un uşor zâmbet — Întotdeauna eşti gata să-ţi jertfeşti principiile pentru o replică de efect, îmi răspunse el — Şi cu copilul ce s-a întâmplat? — O, s-a născut mort la vreo trei-patru luni după căsătoria lor Asta mă aduse la problema care mă intriga cel mai mult — Vrei să-mi spui de ce ţi-ai bătut cât de cât capul cu Blanche Stroeve? Nu mi-a răspuns vreme atât de îndelungată încât mă pregăteam să repet întrebarea — De unde să ştiu? îmi zise el în cele din urmă Nu putea să mă sufere, şi asta m-a amuzat — Aha, înţeleg! Deodată izbucni furios: — Dracu’ s-o ia! O doream",
    "326": " Dar imediat îşi recăpătă cumpătul şi mă privi zâmbitor: — La început s-a îngrozit — I-ai spus? — Nu era nevoie Ştia N-am spus nici o vorbă Era speriată În cele din urmă am avut-o Nu ştiu exact ce anume din felul cum mi-a spus acest lucru a avut darul extraordinar de a-mi sugera intensitatea violentă a dorinţei lui Era deconcertant şi cam scârbos Viaţa lui era în mod ciudat detaşată de lucrurile materiale şi trupul lui parcă uneori se răzbuna groaznic pe spirit Satirul din el punea brusc stăpânire pe toate şi el era neputincios, căzut pradă unui instinct care avea întreaga vigoare a forţelor primitive ale naturii Era o obsesie atât de totală, încât nu mai rămânea în sufletul lui loc şi pentru prudenţă ori gratitudine — Atunci de ce ai vrut s-o iei cu tine? l-am întrebat",
    "327": " — N-am vrut, mi-a răspuns el încruntându-se Când a spus că vine am fost aproape la fel de surprins ca şi Stroeve I-am spus că de îndată ce-o să mă satur de ea o să trebuiască să plece şi ea a zis că-şi asumă acest risc Strickland făcu o pauză Avea un trup minunat şi eu voiam să pictez un nud De îndată ce mi-am terminat tabloul nu m-a mai interesat — Dar ea te iubea din toată inima Sări brusc în picioare şi începu să meargă înainte şi-napoi prin odăiţă — Nu vreau dragoste N-am timp pentru asta E o slăbiciune Sunt bărbat şi uneori am nevoie de o femeie După ce mi-am satisfăcut pasiunea sunt gata pentru alte lucruri Nu-mi pot înfrânge dorinţa dar mi-e silă de ea Îmi întemniţează spiritul Aştept cu nerăbdare timpul când voi fi liber de orice poftă şi o să mă pot consacra fără nici o oprelişte muncii mele",
    "328": " Pentru că femeile nu sunt în stare de nimic altceva decât de dragoste, îi acordă o importanţă ridicolă Ele vor să ne convingă că viaţa e doar asta Dar este o părticică nesemnificativă a ei, nu totul Cunosc şi eu pofta, asta este normal şi sănătos Dragostea în schimb e o boală Femeile sunt instrumentele plăcerii mele N-am nici un fel de înţelegere pentru pretenţia lor de a-ţi fi tovarăşe de viaţă, partenere, prietene Niciodată nu-l auzisem pe Strickland rostind atât de multe fraze deodată Vorbea cu o adevărată furie a indignării, dar nici aici, nici în alte pasaje nu pretind că i-am reprodus exact cuvintele Vocabularul lui era limitat şi n-avea darul de a alcătui fraze, încât omul trebuia să-i adune sensurile bucăţică cu bucăţică din interjecţii, expresia feţei, gesturi şi clişee verbale — Tu trebuia să trăieşti în epoca aceea când femeile erau simple obiecte, iar bărbaţii stăpâni de sclavi, i-am zis",
    "329": " — Întâmplarea face să fiu un bărbat absolut normal N-am putut să nu râd de această observaţie făcută cu toată seriozitatea Dar el i-a dat drumul înainte, păşind în sus şi-n jos prin cameră ca o fiară în cuşcă, hotărât să exprime ceea ce simte, numai că nu-i venea deloc uşor să înşire cuvintele — Când o femeie te iubeşte, nu e mulţumită până când nu pune stăpânire pe sufletul tău Pentru că ea e slabă, are o adevărată furie a dominaţiei şi nimic altceva n-o poate satisface Are o minte îngustă şi nu poate suferi abstracţiunile pe care e incapabilă să le cuprindă Se ocupă de lucruri materiale şi e geloasă pe cele ideale Sufletul bărbatului rătăceşte prin zonele cele mai îndepărtate ale universului, iar ea caută să-l întemniţeze în cercul caietului ei de socoteli Îţi aduci aminte de nevastă-mea? Am văzut-o pe Blanche cum, încetul cu încetul, încearcă toate şmecheriile ăleilalte",
    "330": " Cu o răbdare infinită se pregătea să mă prindă în plasă şi să mă lege Voia să mă coboare la nivelul ei Nici nu-i păsa de mine, voia doar să fiu al ei Era dispusă să facă orice pentru mine, afară de singurul lucru pe care-l doream eu: să mă lase în pace O vreme am tăcut — Şi ce te-ai aşteptat că va face când ai părăsit-o? — Putea să se întoarcă la Stroeve, mi-a spus el ţâfnos El era gata s-o primească înapoi — Bine, dar eşti inuman! E la fel de inutil să vorbesc cu tine despre asemenea lucruri ca încercarea de a-i descrie unui orb din naştere culorile Se opri în faţa scaunului meu şi mă privi de sus în jos cu o expresie în care citeam o uimire dispreţuitoare: — Dar ce, ţie îţi pasă cât de cât dacă Blanche Stroeve trăieşte sau nu? Am meditat puţin la întrebarea lui, căci voiam să-i răspund sincer, să fiu sincer măcar cu propriul meu suflet: — În cazul meu o fi poate o lipsă de înţelegere dacă nu mi se pare atât de important că e moartă",
    "331": " Viaţa avea să-i ofere foarte multe Mi se pare îngrozitor să fi fost privată de viaţă în chipul acesta atât de crud şi mi-e ruşine pentru că nu-mi pasă cu adevărat — N-ai curajul convingerilor tale Viaţa n-are nici o valoare Blanche Stroeve nu s-a sinucis pentru că am părăsit-o, ci pentru că era o gâscă dezechilibrată Dar am vorbit destul despre ea Era o persoană absolut insignifiantă Haide, vino să-ţi arăt tablourile mele Mi-a vorbit de parcă aş fi fost un copil care trebuie să fie distrat Eram necăjit, dar nu atât pe el, cât pe mine însumi Mă gândeam la viaţa fericită pe care o duseseră Stroeve şi cu nevastă-sa pe vremea când îi cunoscusem, în atelierul lor confortabil şi cochet din Montmartre Mă gândeam la simplitatea, bunătatea şi ospitalitatea lor Mi se părea o sălbăticie fără seamăn soarta nemiloasă sfărâmase în bucăţi acest cămin",
    "332": " Dar lucrul cel mai crud dintre toate era faptul că nu prea conta Lumea mergea înainte şi nimeni nu se simţea mai rău din cauza acestei nenorociri Aveam o vagă idee că Dirk, un om dispus mai degrabă la reacţii afective puternice decât la sentimente profunde, avea să uite curând Iar viaţa lui Blanche, începută cu cine ştie ce speranţe luminoase şi visuri, parcă nici n-ar fi fost trăită vreodată Totul părea inutil şi de o stupiditate absurdă Strickland îşi găsise pălăria şi stătea în picioare uitându-se la mine: — Vii sau nu? — De ce-mi cauţi societatea? l-am întrebat Doar ştii că te urăsc şi te dispreţuiesc A început chicotească bine dispus: — De fapt singurul motiv pentru care eşti supărat pe mine e că nu-mi pasă nici cât negru sub unghie ce părere ai despre mine Am simţit brusc cum mi se urcă tot sângele în obraji",
    "333": " Era imposibil să-l fac să înţeleagă că cineva poate fi scos din minţi de egoismul lui de gheaţă Doream de mult să-i străpung armura indiferenţei totale Mai ştiam şi că la urma urmei avea dreptate în ceea ce spunea Inconştient, poate, noi preţuim puterea pe care o avem asupra oamenilor după atenţia pe care o acordă opiniei noastre despre ei şi-i urâm pe aceia asupra cărora n-avem o asemenea influenţă Presupun că aceasta este rana cea mai cumplită făcută mândriei oamenilor Însă nu voiam să-i arăt că m-a supărat — Dar e oare posibil ca unui om să nu-i pese absolut deloc de ceilalţi? am zis mai degrabă pentru mine însumi decât pentru el Depinzi de alţii întru totul în existenţa ta E o încercare absurdă să te străduieşti să trăieşti doar pentru tine şi prin tine Mai curând sau mai târziu ai să ajungi bolnav, şi obosit, şi bătrân şi atunci ai să te târăşti în patru labe înapoi în turmă",
    "334": " N-o să-ţi fie ruşine atunci când vei simţi în adâncul inimii dorinţa de mângâiere şi compătimire? Încerci un lucru imposibil Mai curând sau mai târziu fiinţa omenească din tine va tânji după legăturile obişnuite din sânul omenirii — Vino să te uiţi la tablourile mele — Te-ai gândit vreodată la moarte? — Ce rost ar avea? Nu contează câtuşi de puţin M-am uitat lung la el Stătea în faţa mea, nemişcat, cu un zâmbet batjocoritor în priviri Şi totuşi, o clipă am avut parcă intuiţia unui spirit înflăcărat şi chinuit care ţinteşte la ceva mai măreţ decât poate fi conceput de orice lucru legat de carnea muritoare O clipă am avut senzaţia căutării inefabilului Mă uitam la omul din faţa mea, cu hainele lui ponosite, cu nasul mare şi ochii strălucitori, cu barba roşie şi părul nepieptănat, şi-mi dădea senzaţia stranie că e doar un înveliş şi că mă aflu în prezenţa unui spirit care s-a desprins de trup",
    "335": " — Hai să mergem să mă uit la tablourile tale, i-am spus \n\nXLII \nNu ştiam de ce se oferise brusc Strickland să mi le arate Dar salutam acest prilej Opera unui om ţi-l dezvăluie În relaţiile sociale el îţi arată doar suprafaţa pe care doreşte ca lumea s-o accepte şi nu-l poţi cunoaşte cu adevărat decât prin ceea ce deduci din mici acţiuni de care el e inconştient, din expresii efemere care-i fulgeră uneori pe faţă fără ca el să-şi dea seama Uneori oamenii îşi aduc la o asemenea perfecţiune masca pe care şi-au făurit-o încât cu timpul ajung efectiv persoana pe care au simulat-o Dar prin cartea pe care o scrie, sau tabloul pe care-l zugrăveşte, omul real ţi se oferă pe tavă aşa cum e, fără nici o apărare Orice pretenţii sau prefăcătorii nu vor face decât să-i expună goliciunea",
    "336": " O bucată de lemn vopsit ca să arate ca fierul până la urmă se dovedeşte a fi tot o bucată de lemn Nici un fel de afectare a unei distincţii nu poate ascunde o minte banală Pentru observatorul perspicace, nimeni nu poate produce nici măcar în treacăt o operă fără a-şi dezvălui ascunzişurile cele mai profunde ale sufletului Urcând scara nesfârşită a casei în care locuia Strickland, mărturisesc că eram puţin emoţionat şi nerăbdător Mi se părea că mă aflu în pragul unei aventuri surprinzătoare M-am uitat plin de curiozitate prin cameră Odăiţa era mai mică şi mai goală decât mi-o aminteam Mă întrebam ce ar zice prietenii mei care voiau neapărat ateliere vaste şi spuneau că nu pot lucra dacă nu sunt toate condiţiile pe placul lor — Cred că ar fi mai bine să stai acolo, mi-a zis el, arătându-mi un loc din care probabil îşi închipuia că pot avea o perspectivă mai bună asupra lucrărilor pe care voia să mi le arate",
    "337": " — Presupun că nu vrei să vorbesc? i-am zis — Nu, lua-te-ar dracu’! Vreau să-ţi ţii gura A pus un tablou pe şevalet şi m-a lăsat să-l privesc un minut sau două Apoi l-a dat jos şi l-a înlocuit cu altul Cred că mi-a arătat vreo treizeci de pânze Erau rezultatul celor şase ani de când picta Nu vânduse nici una Pânzele erau de mărimi diferite Cele mai mici erau naturi moarte, iar cele mai mari peisaje Erau şi vreo cinci-şase portrete — Astea sunt toate, mi-a zis el în cele din urmă Tare mi-ar plăcea să spun că am recunoscut din capul locului frumuseţea şi marea lor originalitate Acum că am revăzut multe dintre ele şi celelalte îmi sunt familiare din reproduceri, sunt uluit că la prima vedere am fost atât de grav dezamăgit N-am simţit nimic din fiorul acela pe care numai arta ţi-l poate da",
    "338": " Impresia pe care mi-au făcut-o tablourile lui Strickland era derutantă şi adevărul – pe care mi-l voi reproşa întotdeauna – e că nici prin cap nu mi-a trecut să cumpăr măcar vreunul dintre ele Am ratat o şansă minunată Majoritatea lor şi-au croit drum către muzee, iar restul se află în posesia unor amatori înstăriţi care le consideră adevărate comori Încerc să-mi găsesc scuze Socot că am destul gust, dar îmi dau seama că nu sunt prea original prin preferinţele mele Nu mă pricep prea mult la pictură şi urmez de obicei poteci pe care le-au deschis alţii pentru mine Pe vremea aceea aveam cea mai mare admiraţie pentru impresionişti Doream foarte mult să am un Sisley şi un Degas, şi-l adoram pur şi simplu pe Manet Olympia lui mi se părea cea mai frumoasă pictură din epoca modernă, iar Dejunul pe iarbă mă mişca profund",
    "339": " Operele acestea mi se păreau ultimul cuvânt în materie de pictură Nu voi descrie tablourile pe care mi le-a arătat Strickland Descrierile de tablouri sunt întotdeauna plicticoase, şi pe urmă acestea sunt acum familiare tuturor celor care se interesează de asemenea lucruri Acum, când influenţa lui a afectat într-o măsură enormă arta modernă, când alţii au bătut în lung şi-n lat ţinutul pe care l-a explorat el printre primii, tablourile lui Strickland văzute pentru prima dată ar găsi mintea oamenilor mai pregătită pentru ele Dar nu trebuie să uităm că în viaţa mea nu văzusem ceva de genul acela În primul rând, m-a luat prin surprindere ceea ce părea să fie stângăcia tehnicii lui Deprins cu desenele maeştrilor clasici, convins că Ingres este cel mai mare desenator al vremurilor moderne, mi s-a părut că Strickland desenează foarte prost Habar n-aveam de simplificările la care ţintea",
    "340": " Îmi aduc aminte o natură moartă, nişte portocale pe o farfurie – şi mă supăra că farfuria nu e rotundă, iar portocalele sunt diforme Portretele erau supradimensionate şi asta le dădea o înfăţişare neplăcută Ochilor mei, feţele acelea li se păreau nişte caricaturi Erau pictate într-o manieră complet nouă pentru mine Şi mai tare mă nedumereau peisajele Erau vreo două-trei imagini de la Fontainebleau şi mai multe străzi ale Parisului Prima mea senzaţie a fost că le putea perfect de bine picta şi un birjar beat Eram de-a dreptul năucit Culorile mi se păreau extraordinar de crude Mi-a trecut prin minte că toată povestea e o farsă uluitoare şi de neînţeles Acum când privesc în urmă mă impresionează mai mult ca oricând perspicacitatea lui Stroeve El a văzut de la început că aici e vorba de o revoluţie în artă şi a recunoscut încă din faşă geniul pe care acum îl laudă întreaga lume",
    "341": " Dar dacă am fost nedumerit şi deconcertat nu înseamnă că nu am fost impresionat Până şi eu, în ignoranţa mea cumplită, n-am putut să nu simt că aici exista o forţă reală care-şi căuta calea de exprimare Îmi stârnise interesul şi emoţia Simţeam că tablourile astea au să-mi spună un lucru pe care e foarte important să-l ştiu, însă nu-mi dădeam seama exact ce anume Mi se păreau urâte, dar sugerau fără să dezvăluie o taină de o semnificaţie majoră Te atrăgeau şi te ispiteau într-un mod straniu şi chinuitor Îmi creau o emoţie pe care nu eram capabil s-o analizez îmi spuneau un lucru pe care cuvintele n-aveau puterea să-l rostească Îmi închipui că Strickland vedea vag în lucrurile materiale un sens spiritual atât de straniu, încât nu putea decât să-l sugereze prin nişte simboluri şchioape Parcă ar fi desluşit în haosul universal un tipar nou şi parcă ar fi încercat stângaci, cu inima chinuită, să-l aştearnă pe pânză",
    "342": " Vedeam un spirit torturat de nevoia de a elibera expresia M-am întors către el şi i-am spus: — Mă întreb dacă nu cumva ţi-ai ratat mijlocul de exprimare — Ce naiba vrei să zici? — Am impresia că încerci să spui ceva, nu ştiu prea bine ce anume, dar nici nu sunt aşa de sigur că cea mai bună cale de a-l spune este pictura Când mi-am imaginat că văzând tablourile am să găsesc un indiciu pentru a-i înţelege caracterul ciudat, mă înşelasem N-au făcut decât să-mi sporească uimirea pe care mi-o stârnea el Eram şi mai nedumerit decât înainte Singurul lucru care mi se părea clar, şi poate că şi aceasta era doar o închipuire, a fost că se străduia cu pasiune să se elibereze de o putere care-l ţinea prizonier Dar care anume era această putere şi ce drum avea să urmeze eliberarea lui rămâneau întrebări fără răspuns",
    "343": " Fiecare dintre noi este singur pe lume, e închis într-un turn de alamă şi nu poate comunica cu semenii săi decât prin semne, iar aceste semne nu au o valoare comună, aşa că sensul lor rămâne vag şi nesigur Încercăm în mod jalnic să le transmitem altora comorile inimii noastre, dar aceştia nu au puterea de a le accepta şi deci noi ne urmăm calea însingurată alături, dar nu împreună, fiind incapabili să-i cunoaştem pe cei de lângă noi şi rămânând necunoscuţi lor Suntem ca nişte oameni trăind într-o ţară a cărei limbă o ştiu atât de puţin încât deşi ar avea de spus tot soiul de lucruri frumoase şi profunde sunt osândiţi să rămână la banalităţile unui ghid de conversaţie Creierul lor clocoteşte de idei şi ei nu-ţi pot spune decât că umbrela mătuşii grădinarului e în casă Impresia finală a fost aceea a unui efort prodigios de a exprima o stare sufletească şi mi-am închipuit că în acest efect trebuie căutată explicaţia lucrurilor care mă nedumereau în atât de mare măsură",
    "344": " Era evident că pentru Strickland şi formele, şi culorile aveau semnificaţii rămase cunoscute doar lui Simţea o nevoie insuportabilă de a transmite ceea ce simt şi le crea numai şi numai în acest scop Nu şovăia să simplifice sau să deformeze dacă astfel se putea apropia de lucrul necunoscut pe care-l căuta Lui, realităţile nu-i spuneau nimic, căci sub masa imensă de incidente irelevante căuta ceva semnificativ pentru el Ca şi cum ar fi devenit conştient de sufletul universului şi simţea nevoia imperioasă de a-l exprima Deşi aceste tablouri mă nedumereau şi mă încurcau, nu puteam să nu fiu mişcat de emoţia evidentă în ele Şi fără să ştiu de ce, am descoperit în mine un sentiment pe care cel mai puţin mă aşteptam să-l am faţă de Strickland Am simţit o compătimire copleşitoare — Cred că acum ştiu de ce ai cedat simţământului tău pentru Blanche Stroeve, i-am zis",
    "345": " — De ce? — Cred că te-a părăsit curajul Slăbiciunea trupului tău s-a transmis şi sufletului Nu ştiu ce dorinţă nemărginită pune stăpânire pe tine şi te împinge în căutarea periculoasă şi singuratică a unui ţel în care te aştepţi să găseşti eliberarea definitivă de duhul care te chinuie Te văd ca un pelerin etern către un altar care poate că nici nu există de fapt Nu ştiu către ce Nirvana de neatins ţinteşti Te cunoşti pe tine însuţi? Poate că eşti în căutarea Adevărului şi a Libertăţii, şi o clipă ţi s-a părut că ai putea găsi eliberarea în Dragoste Cred că sufletul tău obosit şi-a căutat odihna în braţele unei femei, şi când ai constatat că nici acolo nu ţi-o găseşti, ai urât-o N-ai simţit pic de milă pentru ea, deoarece n-ai milă nici pentru tine Şi ai omorât-o de frică, pentru că mai tremurai încă în faţa primejdiei de care abia-abia scăpaseşi",
    "346": " A zâmbit sec şi s-a tras de barbă: — Bietul meu prieten, ce îngrozitor de sentimental eşti! O săptămână mai târziu am auzit întâmplător că Strickland a plecat la Marsilia De atunci nu l-am mai văzut \n\nXLIII \nPrivind acum în urmă îmi dau seama că ceea ce am scris despre Charles Strickland trebuie să pară teribil de nesatisfăcător Am redat întâmplările care mi-au ajuns la cunoştinţă, dar ele rămân obscure pentru că nu cunosc raţiunile ce au dus la ele Lucrul cel mai ciudat, hotărârea lui Strickland de a se face pictor, mi se pare arbitrară şi cu toate că trebuie să fi avut pricinile ei în împrejurările vieţii sale, eu nu le cunosc Din discuţiile cu el n-am izbutit să culeg nimic Dacă aş scrie un roman, în loc să narez faptele pe care le cunosc despre o personalitate curioasă, aş fi inventat o mulţime de lucruri ca să explic schimbarea sentimentelor lui",
    "347": " Cred că aş fi arătat o vocaţie puternică în copilărie sau o adolescenţă zdrobită de voinţa tatălui ori sacrificată nevoii de a-şi câştiga existenţa L-aş fi zugrăvit mânios pe încorsetările vieţii Iar în lupta dintre pasiunea lui pentru artă şi îndatoririle poziţiei sale în viaţă aş fi putut stârni compasiunea pentru el Aşa l-aş fi făcut, fără îndoială, o figură mai impozantă Eventual era posibil să vedem în el un nou Prometeu Era poate aici prilejul de a oferi o versiune modernă a eroului care pentru binele omenirii se expune chinurilor celor damnaţi Întotdeauna e un subiect emoţionant Pe de altă parte, i-aş fi putut găsi motivaţia în influenţa relaţiilor conjugale Există zeci de feluri în care pot fi puse în pagină acestea Un talent mocnit se poate dezvălui când cunoşti pictori şi scriitori a căror societate o căuta soţia lui",
    "348": " Sau incompatibilitatea domestică putea duce la introspecţie O legătură amoroasă putea aprinde sub forma unei flăcări luminoase un foc care ar fi mocnit întunecat în fundul inimii lui Cred că atunci aş fi zugrăvit-o cu totul altfel pe dna Strickland Aş fi renunţat la faptele reale şi aş fi prefăcut-o într-o femeie pisăloagă, sâcâitoare şi obositoare, sau într-o bigotă ipocrită care nu înţelege câtuşi de puţin necesităţile spiritului Aş fi prefăcut mariajul lui Strickland într-un chin îndelungat din care fuga ar fi fost singura scăpare posibilă Cred că aş fi pus accentul pe răbdarea manifestată de el faţă de o soaţă nepotrivită şi compasiunea care-l împiedica să arunce de pe umeri jugul apăsător Şi cu siguranţă că i-aş fi eliminat din scenă pe copii De asemenea, aş fi putut alcătui o poveste de efect punându-l în contact cu vreun pictor bătrân pe care presiunea nevoilor zilnice sau dorinţa de succes comercial îl făcuse să trădeze geniul tinereţii sale şi care, văzând în Strickland posibilităţile pe care el personal le-a irosit, l-ar fi înrâurit pentru a părăsi totul şi a se supune tiraniei divine a artei",
    "349": " Cred că ar fi fost ceva ironic în portretul bătrânului plin de succes, de bogăţie şi încărcat de onoruri trăind prin altul viaţa, pe care el – deşi ştiuse că este partea cea mai bună – nu avusese totuşi puterea de a o duce Realităţile însă erau mult mai plate Abia ieşit din şcoală, Strickland intrase funcţionar în biroul unui broker, fără a-i fi câtuşi de puţin scârbă de această slujbă Până la căsătorie dusese viaţa obişnuită pentru cei de seama lui, jucând fără prea multe riscuri la bursă, interesându-se de rezultatul Derby-ului sau al întrecerii de canotaj între Universităţile Oxford şi Cambridge, dar fără a cheltui mai mult de o liră sau două pe pariuri Cred că în timpul liber a făcut şi puţin box Pe poliţa căminului avea fotografii ale dnei Langtry şi ale lui Mary Anderson Citea revistele Punch şi Sporting Times",
    "350": " Se ducea la petreceri dansante în cartierul Hampstead Nu contează prea mult că de atâta vreme l-am pierdut din vedere Anii în cursul cărora s-a străduit să ajungă la măiestrie într-o artă dificilă au fost monotoni şi nu ştiu dacă a existat ceva semnificativ în expedientele către care a fost împins pentru a câştiga destui bani ca să se întreţină Povestirea lor ar fi relatarea unor lucruri pe care le văzusem întâmplându-se şi altora Nu cred că au avut vreo influenţă asupra propriului său caracter Probabil dobândise experienţe care puteau să alcătuiască un material abundent pentru un roman picaresc al Parisului modern, dar el s-a ţinut la distanţă şi – judecând după conversaţia lui în anii aceia – nu-l impresiona nimic în mod deosebit Poate când s-a dus la Paris era prea bătrân ca să mai cadă victimă srălucirii vieţii pariziene Oricât de ciudat ar putea să pară, mie mi-a făcut întotdeauna impresia că e nu numai un om practic, dar că are şi bunul simţ concret al omului de rând",
    "351": " Presupun că în perioada aceasta viaţa lui a fost romantică fără ca el să vadă ceva romantic în ea Poate că pentru a fi conştient de romantismul vieţii trebuie să ai în tine ceva de actor şi, fiind capabil să ieşi din pielea ta, trebuie să-ţi poţi observa acţiunile cu un interes deopotrivă detaşat şi absorbit Dar nimeni nu se gândea cu mai multă hotărâre decât Strickland la un singur ţel, pe care-l urmărea neabătut N-am văzut în viaţa mea pe cineva mai puţin intimidat ori stânjenit În schimb, e mare păcat că nu pot descrie etapele chinuitoare prin care a trecut până a dobândit măiestrie în arta lui Căci dacă l-aş putea arăta nedoborât de eşecuri şi ţinând în şah disperarea – printr-un mare efort al curajului –, încăpăţânat în insistenţa de a înfrunta îndoiala de sine care constituie cel mai cumplit duşman al artistului, aş putea stârni oarecare înţelegere şi compătimire pentru o personalitate despre care sunt mult prea conştient că trebuie să le apară cititorilor teribil de lipsită de farmec",
    "352": " Dar nu am pe ce să mă bizui Nu l-am văzut niciodată pe Strickland lucrând şi nici nu cunosc pe altcineva care să-l fi văzut A păstrat pentru el secretul luptelor sale Dacă în singurătatea atelierului se lua la trântă disperată cu îngerul lui Dumnezeu, niciodată nu a îngăduit vreunui suflet de om să-i bănuiască aceste chinuri Când ajung la legătura lui cu Blanche Stroeve sunt absolut exasperat de fragmentarea cumplită a faptelor care îmi stau la dispoziţie Pentru a da oarecare coerenţă povestirii mele aş descrie desfăşurarea şi progresul idilei lor tragice, dar nu ştiu absolut nimic despre cele trei luni cât au trăit împreună Nu ştiu cum se împăcau sau ce vorbeau între ei La urma urmei ziua are douăzeci şi patru de ore şi culmile extazului nu pot fi atinse decât la intervale foarte rare Nu pot decât să-mi închipui cum îşi petreceau restul timpului",
    "353": " Atâta vreme cât era lumină şi cât rezista Blanche presupun că Strickland picta, şi asta trebuie s-o fi iritat cumplit când îl vedea absorbit de munca lui Atunci ea nici nu exista pentru el ca metresă, ci numai ca model Şi pe urmă erau ceasuri îndelungate în care stăteau alături în tăcere Asta trebuie s-o fi speriat Când Strickland a sugerat că, cedându-i, ea a simţit un fel de triumf asupra lui Dirk Stroeve, pentru că bietul olandez îi venise în ajutor când era ea la pământ, mi-a deschis calea multor bănuieli întunecate Sper că nu erau adevărate Îmi păreau prea oribile Dar parcă cine poate să sondeze străfundurile subtile ale inimii omeneşti? Fără îndoială nici cei care se aşteaptă doar la sentimente elegante şi emoţii normale Când Blanche a văzut că, afară de momentele pasionate, Strickland rămâne detaşat, departe de ea, probabil că se simţea cuprinsă de spaimă şi presupun că până şi în acele momente îşi dădea seama că pentru Strickland ea nu e un individ, ci doar o unealtă a plăcerii",
    "354": " Acesta era încă un străin, iar ea se străduia să-l lege cu ajutorul unor artificii patetice, se străduia să-l prindă în capcana confortului şi nu-şi dădea seama că pentru el confortul nu însemna nimic Se dădea peste cap să-i gătească lucrurile care-i plăceau şi nu vedea că lui îi e indiferent ce mănâncă Se temea să-l lase singur Îl urmărea cu atenţiile ei şi când pasiunea lui era adormită căuta să i-o stârnească pentru că măcar atunci avea iluzia că-l ţine în puterea ei Poate că inteligenţa îi spunea că lanţurile pe care i le făureşte nu fac decât să-i stârnească lui instinctul de distrugere, după cum geamurile reflectorizante, îţi dau o adevărată poftă să găseşti o piatră să le spargi Dar inima ei, incapabilă de raţiune, o făcea să continue pe un drum despre care ştia că este fatal Trebuie să fi fost tare nefericită, însă orbirea dragostei o făcea să creadă că e adevărat ceea ce voia ea să fie, iar dragostea îi era atât de mare încât i se părea imposibil să nu stârnească drept răspuns o iubire la fel de mare",
    "355": " Însă studiul pe care l-am întreprins asupra caracterului lui Strickland suferă de un defect şi mai grav decât necunoaşterea multor fapte Pentru că au fost evidente şi izbitoare, am scris despre relaţiile sale cu femeile Şi totuşi, ele nu reprezentau decât o părticică infimă a vieţii lui Este o ironie faptul că ele au afectat atât de tragic alte persoane Viaţa lui adevărată consta doar din visuri şi dintr-o muncă înfiorător de grea Tocmai aici se vede lipsa de realitate a literaturii Căci la bărbaţi de obicei dragostea este doar un episod care îşi găseşte locul printre celelalte treburi ale zilei, iar accentul pus pe amor în romane îi acordă o importanţă care nu corespunde realităţii Sunt prea puţini bărbaţii pentru care dragostea reprezintă lucrul cel mai însemnat de pe lume şi aceşti bărbaţi nu sunt foarte interesanţi Până şi femeile pentru care subiectul este de un interes suprem îi dispreţuiesc pe aceşti bărbaţi",
    "356": " Ei le flatează şi le stârnesc, dar ele îşi păstrează un fel de sentiment neliniştitor că aceşti bărbaţi sunt nişte fiinţe jalnice Chiar şi în scurtul răstimp în care sunt îndrăgostiţi, bărbaţii fac alte lucruri care le ocupă mintea Meseriile prin care îşi câştigă existenţa le absorb toată atenţia Se dau în vânt după sporturi Se pot interesa de artă În marea lor majoritate, îşi păstrează diversele activităţi în compartimente diferite şi pot perfect să desfăşoare una dintre ele excluzând-o temporar pe cealaltă Au o facultate de concentrare asupra lucrului care-i ocupă în momentul respectiv şi se supără dacă una dintre ele o încurcă pe alta Ca îndrăgostiţi, diferenţa dintre bărbaţi şi femei este că femeile pot iubi toată ziua, pe când bărbaţii numai din când în când La Strickland apetitul sexual ocupa un loc neînsemnat Era nesemnificativ Era plictisitor",
    "357": " Sufletul lui tindea către alte lucruri Avea pasiuni violente şi uneori dorinţa îi cuprindea trupul, aşa că era împins către o orgie a poftelor animalice, dar el ura de fapt instinctele care-i răpeau stăpânirea de sine Ba chiar cred c-o ura şi pe partenera inevitabilă a desfrâului După ce-şi recăpăta controlul asupra propriei sale fiinţe, se scutura înfiorat la vederea femeii de al cărui trup se bucurase Atunci gândurile lui pluteau senine înspre Câmpiile Elizee şi simţea faţă de această femeie oroarea pe care poate că o simte şi fluturele frumos colorat învârtindu-se pe deasupra florilor, pentru crisalida scârboasă din care a ieşit în chip triumfător Presupun că arta este o manifestare a instinctului sexual E vorba de aceeaşi emoţie e stârnită în sufletul omului de vederea unei femei frumoase, a golfului Neapole sub luna galbenă sau a Coborârii în mormânt pictate de Tizian",
    "358": " E posibil ca Strickland să fi urât descătuşarea normală a poftei sexuale pentru că lui i se părea brutală în comparaţie cu satisfacţia creaţiei artistice Mi se pare ciudat până şi mie, după ce am descris un bărbat crud, egoist, brutal şi senzual, să spun că a fost un mare idealist Şi totuşi asta e realitatea Trăia într-o sărăcie mai mare decât un meseriaş oarecare Muncea în orice caz mult mai mult Nu-i păsa absolut deloc de lucrurile acelea cu care majoritatea oamenilor îşi înfrumuseţează viaţa şi şi-o fac mai agreabilă Era absolut nepăsător în privinţa banilor Nu ţinea câtuşi de puţin la faimă Nu l-ai putea lăuda pentru că a rezistat ispitei de a face vreunul dintre acele compromisuri cu lumea cărora le cedează cei mai mulţi dintre noi N-a simţit o asemenea ispită Nici măcar nu i-a trecut vreodată prin cap că ar fi posibil vreun compromis",
    "359": " Trăia la Paris mai însingurat decât un pustnic în deşerturile Tebei Nu cerea nimic de la semenii lui decât să-l lase în pace Îşi urmărea de unul singur ţelul şi pentru a-l atinge era gata să se sacrifice nu numai pe sine – la urma urmei asta o pot face mulţi –, ci şi pe alţii Era urmărit de o viziune Strickland era un om odios, şi totuşi cred că a fost un om mare \n\nXLIV \nLumea acordă o oarecare importanţă părerilor despre artă ale pictorilor şi acesta ar fi locul firesc în care ar trebui să aştern pe hârtie ceea ce ştiu din opiniile lui Strickland despre marii artişti ai trecutului Mă tem însă că am prea puţine lucruri care să merite într-adevăr să fie notate Strickland nu era amator de dialog şi nu avea nici un fel de dar pentru a formula ceea ce avea de spus în expresia izbitoare pe care să şi-o amintească ascultătorul",
    "360": " N-avea apetenţă pentru vorbe de duh Umorul lui – aşa cum se va vedea, dacă am izbutit cât de cât să reproduc conversaţia lui – era sardonic Replicile îi erau aspre Uneori te făcea să râzi pentru că spunea adevărul, dar aceasta este o formă de umor care îşi câştigă forţa doar prin caracterul ei neobişnuit Ar înceta să-i amuze pe oameni dacă ar fi practicată în mod obişnuit Ar trebui să mai spun că Strickland nu era un om foarte inteligent şi că părerile lui despre pictură nu erau cu nimic ieşite din comun Nu l-am auzit niciodată vorbind de cei a căror operă avea o oarecare analogie cu a lui – de pildă, despre Cezanne sau despre Van Gogh; şi am mari îndoieli că le-a văzut vreodată tablourile Nu-l interesau prea mult impresioniştii Îl impresiona tehnica lor, dar bănuiesc că atitudinea lor i se părea banală",
    "361": " Când Stroeve a ţinut un discurs interminabil despre măreţia lui Monet, Strickland a zis: „Îl prefer pe Winterhalter“, dar presupun că a spus-o doar ca să-l enerveze Şi a reuşit Sunt dezamăgit că nu izbutesc să reproduc nici un fel de extravaganţă a opiniilor lui despre maeştrii clasici Erau atâtea lucruri ciudate în caracterul lui încât simt că portretul ar fi complet dacă părerile sale ar fi fost scandaloase Simt nevoia să-i atribui teorii fantastice în privinţa predecesorilor şi cu o oarecare dezamăgire mărturisesc că îi trata cam aşa cum îi tratează toată lumea N-am impresia că-l cunoştea pe El Greco Avea o mare admiraţie pentru Velásquez, dar lipsită de orice bucurie Îl încânta Chardin, iar Rembrandt îl ducea la extaz Descria impresia pe care i-o făcea Rembrandt printr-o grosolănie pe care n-o pot repeta Singurul pictor care-l interesa în mod cu totul neaşteptat era Brueghel cel Bătrân",
    "362": " Pe vremea aceea ştiam prea puţin despre el, iar Strickland n-avea capacitatea de a se explica Îmi amintesc ce a spus despre Brueghel pentru că era cu totul nesatisfăcător: „E ca lumea, zicea Strickland Pun pariu că picta în chinuri” Mai târziu, când am văzut la Viena câteva dintre tablourile lui Brueghel, cred că am înţeles de ce-i atrăsese atenţia lui Strickland Iată încă un om cu o viziune cu totul specială asupra lumii Pe vremea aceea mi-am luat notiţe destul de abundente întrucât intenţionam să scriu ceva despre el, dar între timp le-am pierdut, şi acum a rămas doar amintirea unei emoţii El părea să aibă o viziune grotescă asupra semenilor lui şi era supărat pe ei pentru că sunt groteşti Viaţa sa era o încâlceală de întâmplări ridicole şi sordide, subiecte mai degrabă de râs, iar râsul îl întrista Brueghel mi-a făcut impresia unui om care se străduieşte să exprime printr-o anumită artă sentimente care s-ar fi pretat la exprimare prin alta şi poate că, tocmai conştiinţa vagă a acestui fapt stârnea compătimirea binevoitoare a lui Strickland",
    "363": " Poate că amândoi se străduiau să exprime prin culoare idei care erau mai potrivite pentru literatură Pe vremea aceea Strickland trebuie să fi avut aproape patruzeci şi şapte de ani \n\nXLV \nAm spus deja că dacă n-aş fi avut norocul unei călătorii în Tahiti mai mult ca sigur n-aş fi scris niciodată cartea asta Într-acolo a ajuns după multe rătăciri Charles Strickland, şi acolo a pictat tablourile pe care se întemeiază în mod cert faima lui Presupun că nici un artist nu-şi dobândeşte pe deplin împlinirea visului care-l obsedează, dar Strickland, hărţuit neîncetat de lupta lui cu tehnica, a izbutit poate şi mai puţin decât alţii să exprime viziunea pe care o vedea cu ochii minţii; însă în Tahiti mediul i-a fost favorabil A găsit în împrejurimi accidente necesare pentru ca inspiraţia să-i capete eficacitate, şi picturile lui ulterioare cel puţin au sugerat ceea ce căuta",
    "364": " Ele ofereau imaginaţiei lui ceva nou şi straniu E ca şi cum în această ţară îndepărtată, spiritul său, care călătorise fără trup căutând un adăpost, a fost în cele din urmă capabil să se îmbrace în carne Ca să folosesc expresia acum banalizată, aici s-a găsit pe sine însuşi Ar părea firesc ca vizita mea în această insulă îndepărtată să-mi fi reînviat de îndată interesul pentru Strickland, dar lucrul în care eram angajat îmi capta atenţia excluzând orice aspect irelevant şi, aflându-mă acolo, abia după câteva zile mi-am amintit cât de cât de legătura lui cu insula La urma urmei nu-l mai văzusem de cincisprezece ani şi trecuseră deja nouă de la moartea sa Totuşi cred că sosirea în Tahiti mi-a alungat din cap chestiuni de importanţă mult mai directă pentru mine şi chiar după o săptămână nu-mi venea deloc uşor să-mi ordonez viaţa",
    "365": " Îmi amintesc că în prima dimineaţă m-am trezit devreme şi când am ieşit pe terasa hotelului nu se trezise încă nimeni M-am îndreptat către bucătărie, dar era încuiată, iar pe o bancă de afară dormea un tânăr localnic Nu părea să fie nici o şansă pentru micul dejun în viitorul apropiat, aşa că am pornit să mă plimb pe faleză Chinezii erau deja în plină activitate în magazinele lor Cerul avea încă paloarea zorilor şi în lagună era o tăcere fantomatică La vreo cincisprezece kilometri depărtare, insula Murea, ca o fortăreaţă înaltă din legendele Sf Graal, îşi păstra misterul Nu-mi venea să-mi cred ochilor Zilele care trecuseră de când plecasem din Wellington, Noua Zeelandă păreau extraordinare şi cu totul ieşite din comun Wellington e un oraş curăţel, cochet, englezesc Îţi aminteşte de un port de pe coasta de sud a Angliei",
    "366": " Iar trei zile mai târziu s-a stârnit o furtună pe mare Pe cer alergau unul după altul nori cenuşii Apoi vântul s-a mai potolit şi apa era domoală şi albastră Pacificul are un aer mai dezolant decât alte oceane Spaţiul pare mai vast şi călătoria cea mai banală pe valurile lui îţi dă sentimentul aventurii Aerul pe care-l respiri e un elixir care te pregăteşte pentru lucruri neaşteptate şi omul în carne şi oase nu are garanţia de a afla ceva care să sugereze tărâmurile aurite ale fanteziei mai mult decât apropierea de Tahiti Insula geamănă, Murea, se înfăţişează privirilor în splendoarea ei stâncoasă ridicându-se misterios din marea pustie ca ţesătura eterică pe care o creează o baghetă magică Cu conturul ei colţuros seamănă cu insula Montserrat din Antile şi parcă-ţi închipui că acolo nişte cavaleri polinezieni păzesc, cu rituri stranii, mistere pe care nu-i legiuit ca oamenii să le cunoască",
    "367": " Frumuseţea insulei se dezvăluie pe măsură ce apropierea îţi arată forme mai distincte ale vârfurilor sale fascinante, dar îşi păstrează secretul când treci cu vaporul pe lângă ea şi, inviolabilă în propriu-i întuneric, pare să se strângă în ea însăşi într-o încrâncenare de piatră inaccesibilă N-ai fi deloc surprins dacă, apropiindu-te în căutarea unei porţi prin recifurile de corali, ea ar dispărea brusc din faţa ochilor tăi, care n-ar întâlni dinaintea lor decât singurătatea albastră a Pacificului Tahiti e o insulă verde şi măreaţă, cu nişte falduri adânci şi de un verde mai închis, în care ghiceşti nişte văi tăcute E un adevărat mister în adâncimile lor sumbre unde şopotesc şi gâlgâie pâraie răcoroase şi simţi că în locurile acelea umbroase viaţa a decurs din timpuri imemoriale conform unor datini imemoriale Chiar şi aici e ceva trist şi teribil Însă impresia este superficială şi-ţi slujeşte doar pentru a intensifica bucuria momentului",
    "368": " Este ca tristeţea pe care o poţi vedea în ochii clovnului când un public vesel râde de giumbuşlucurile lui Buzele lui zâmbesc, iar glumele sunt mai vesele pentru că, în comuniunea râsului, el se descoperă şi mai insuportabil de singur Căci Tahiti e zâmbitoare şi prietenoasă E ca o femeie frumoasă care se dovedeşte destul de darnică în împărţirea farmecelor şi frumuseţii ei Şi nimic nu poate fi mai împăciuitor decât intrarea în portul Papeete Goeletele ancorate la chei sunt curăţele şi cochete Orăşelul desfăşurat pe malurile golfului este alb şi civilizat, iar copacii exotici cu flori stacojii îşi flutură culorile ca un strigăt pasionat pe azurul cerului Sunt senzuali cu o violenţă neruşinată, care-ţi taie pur şi simplu respiraţia Iar mulţimea care se înghesuie pe debarcader când trage vaporul la chei este viu colorată şi degajată E o gloată gălăgioasă, veselă, care gesticulează tot timpul",
    "369": " E o mare de feţe cafenii Ai impresia unei mişcări colorate pe fundalul albastru scânteietor al cerului Totul se face cu multă agitaţie – descărcarea bagajelor, controlul vamal; şi toată lumea pare că-ţi zâmbeşte Atmosfera e fierbinte, iar coloritul te orbeşte \n\nXLVI \nNu eram de multă vreme în Tahiti când l-am cunoscut pe căpitanul Nichols Într-o dimineaţă când îmi luam micul dejun pe terasa hotelului a venit şi s-a prezentat Auzise că mă interesez de Charles Strickland şi m-a anunţat că a venit să stăm de vorbă despre el În Tahiti lumea e la fel de pasionată de bârfă ca şi într-un sat englezesc, şi vestea că mă interesez de picturile lui Strickland se răspândise ca fulgerul L-am întrebat pe nou-venit dacă a luat micul dejun — Da, mi-am băut devreme cafeaua Dar n-am nimic împotriva unei picături de whisky, mi-a răspuns",
    "370": " L-am chemat pe chelnerul chinez — Dar nu vi se pare că e prea devreme? m-a întrebat căpitanul — Asta e o chestiune pe care trebuie s-o decideţi dumneavoastră împreună cu ficatul dumneavoastră, i-am răspuns — De fapt sunt „abstinent total”, mi-a spus în timp ce-şi turna în pahar o doză destul de mare de whisky Canadian Club Când zâmbea îşi arăta dinţii sparţi şi pătaţi Era un bărbat foarte slab, de statură mijlocie, cu părul cărunt tuns scurt şi o mustaţă tot căruntă foarte ţepoasă Nu se bărbierise de cel puţin două zile Avea cute adânci pe faţa foarte bronzată şi o pereche de ochi mici şi albaştri, înspăimântător de nestatornici Se mişcau mereu, îmi urmăreau până şi cele mai mici gesturi şi-i dădeau înfăţişarea unui pezevenghi înrăit Dar în momentul acela era entuziast şi prietenos Era îmbrăcat într-un costum kaki destul de soios şi nici mâinilor lui nu le-ar fi stricat să mai fie spălate din când în când",
    "371": " — L-am cunoscut bine pe Strickland, mi-a zis lăsându-se pe speteaza scaunului şi aprinzându-şi trabucul pe care i-l oferisem Datorită mie a ajuns pe insulele astea — Unde l-aţi cunoscut? l-am întrebat — La Marsilia — Dar ce făceaţi acolo? Mi-a zâmbit slinos: — Cam trăgeam targa pe uscat Înfăţişarea noului meu prieten sugera că şi acum e în aceeaşi situaţie, şi mă pregăteam să cultiv o cunoştinţă plăcută Societatea celor care bântuie plaja în căutarea unui rost sau a unui vag angajament ocazional îţi răsplăteşte întotdeauna micile eforturi pe care trebuie să le faci pentru a o savura De oamenii aceştia te apropii uşor, iar conversaţia lor este plină de afabilitate Rareori îşi dau aere şi, dacă le oferi ceva de băut, cu siguranţă că le deschizi inima N-ai nevoie de acţiuni foarte complicate pentru a deveni familiar cu ei, şi le poţi câştiga nu numai încrederea, ci şi gratitudinea dacă le asculţi cu atenţie discursul",
    "372": " Unii socot conversaţia cea mai mare plăcere a vieţii, dovedind astfel calitatea înaltă a civilizaţiei lor, şi cei mai mulţi dintre ei sunt vorbitori foarte agreabili, chiar fascinanţi Experienţa lor amplă este echilibrată în chip fericit de fertilitatea imaginaţiei lor Nu se poate, spune că sunt perfect oneşti, dar manifestă un respect îngăduitor pentru lege mai ales când aceasta e susţinută de forţă E riscant să joci pocher cu ei, dar ingenuitatea conferă o tensiune aparte celui mai bun joc de pe lume Am ajuns să-l cunosc foarte bine pe căpitanul Nichols până plecă din Tahiti şi acest fapt m-a îmbogăţit Nu consider că ţigările de foi şi whisky-ul pe care le-a consumat pe socoteala mea (întotdeauna refuza cocteilurile întrucât practic era „abstinent total”) şi puţinii dolari pe care i-a împrumutat de la mine cu aerul politicos că-mi face o favoare au fost în orice caz echivalentul distracţiei pe care mi-o oferea",
    "373": " Eu i-am rămas dator chiar dacă aceşti bani au trecut din buzunarul meu într-al lui Mi-ar părea rău dacă într-un fel sau altul, insistând cu o atenţie rigidă asupra unor chestiuni care mă preocupă, conştiinţa m-ar fi forţat să-l lichidez doar în câteva rânduri Nu ştiu de ce căpitanul Nichols plecase din Anglia Era o chestiune în privinţa căreia se dovedea reticent, şi cu persoane de teapa lui o întrebare directă nu se dovedeşte niciodată prea înţeleaptă A făcut aluzie la o nenorocire nemeritată şi nu încape îndoială că se socotea victima unei nedreptăţi În imaginaţia mea prindeau contur tot soiul de forme de înşelăciune şi de violenţă şi am fost întru totul de acord cu el şi l-am înţeles pe deplin când a făcut observaţia că autorităţile din bătrâna Anglie sunt îngrozitor de formaliste Dar era drăguţ să vezi că toate neplăcerile pe care le suferise în ţara de baştină nu-i micşoraseră cu nimic patriotismul înflăcărat",
    "374": " Adeseori declara că Anglia este cea mai straşnică ţară din lume, da, domnule, şi simţea o mare superioritate faţă de americani, oamenii de prin colonii, italieni, spanioli, olandezi şi hawaieni Însă nu cred că era un om fericit Suferea de dispepsie şi adeseori îl vedeai că suge o tabletă de pepsină Dimineaţa n-avea mai deloc poftă de mâncare Dar nici măcar această suferinţă nu-i micşora buna dispoziţie Avea el o altă cauză mai gravă de nemulţumire Cu opt ani înainte se pripise să se însoare Sunt oameni cărora Providenţa îndurătoare fără doar şi poate le-a hărăzit o singură viaţă, dar care – din capriciu sau datorită unor împrejurări cu care nu s-au putut lupta – i-au înfruntat hotărârile Nu există lucru mai jalnic decât holteiul căsătorit Din această tagmă făcea parte şi căpitanul Nichols I-am cunoscut nevasta Era o femeie de vreo douăzeci şi opt de ani – cred eu –, dar făcea parte din genul acela a cărui vârstă e întotdeauna îndoielnică",
    "375": " Nu cred că arătase altfel nici când avea douăzeci de ani, iar la patruzeci n-avea să pară câtuşi de puţin mai bătrână Mi-a făcut impresia unei încordări extreme Faţa urâţică şi cu buze înguste era încordată, pielea îi era întinsă tare pe oase, zâmbetul îi era încordat şi închis, părul era strâns lipit de cap, hainele erau strâmte şi până şi rochia de dril alb pe care o purta îţi dădea impresia că e făcută din finet negru Nu-mi închipui de ce o luase de nevastă căpitanul Nichols, iar după aceea de ce n-o părăsise Ba poate chiar aşa se şi întâmpla de multe ori, iar melancolia lui era trezită de faptul că n-avea nici o şansă de izbândă Oricât de departe va fi mers şi oricât de tainic ar fi fost locul în care s-ar fi ascuns, eram sigur ca dna Nichols, inexorabilă ca soarta şi ferită de remuşcări la fel ca şi conştiinţa, avea să fie din nou alături de el",
    "376": " Nu putea scăpa de ea cum nu poate scăpa o cauză de efectul ei Pezevenghiul – ca şi artistul şi poate chiar şi gentlemanul – nu aparţine nici unei clase El nu e stânjenit de neruşinarea vagabondului şi nici tulburat de eticheta prinţul Dar dna Nichols aparţinea unei clase bine definite, din ce în ce mai gălăgioasă în ultima vreme pătura inferioară a clasei de mijloc De fapt, tatăl ei era poliţist şi, sunt convins, foarte eficient Nu ştiu ce putere avea ea asupra căpitanului Nichols, dar nu cred că asta se datora dragostei N-am auzit-o niciodată vorbind, dar poate că în particular avea o conversaţie copioasă În orice caz, căpitanul Nichols era speriat la culme de ea Uneori, şezând cu mine pe terasa hotelului, începea să simtă că ea se plimbă pe drumul de afară Nu-l striga, nu-i dădea nici un semn că e conştientă de prezenţa lui, pur şi simplu se plimba cu un aer hotărât în sus şi-n jos",
    "377": " Atunci pe căpitan îl cuprindea o tulburare stranie, se uita la ceas şi ofta: — Eh, trebuie să mă cam duc, spunea el Nici bancurile, nici whisky-ul nu-l mai puteau reţine în asemenea cazuri Şi totuşi fusese un om care înfruntase fără teamă uragane şi taifunuri şi n-ar fi şovăit să se lupte şi cu o duzină de negri neînarmaţi având drept singur ajutor revolverul Uneori dna Nichols îşi trimitea la hotel fiica – un copilaş palid şi posac, de vreo şapte anişori: — Te caută mama, zicea ea pe un ton plângăreţ — Bine, draga mea, răspundea căpitanul Nichols Se ridica imediat în picioare şi-şi însoţea fiica Presupun că era un exemplu foarte drăgălaş al triumfului spiritului asupra materiei, aşa că digresiunea mea are cel puţin avantajul unei morale \n\nXLVII \nAm încercat să stabilesc o oarecare legătură între diferitele lucruri pe care mi le-a spus căpitanul Nichols despre Strickland, şi acum le aştern pe hârtie în ordinea care mi se pare cea mai potrivită",
    "378": " S-au cunoscut în ultima parte a iernii de după cea din urmă întâlnire a mea cu Strickland la Paris Cum îşi va fi petrecut Strickland lunile dintre aceste două date nu ştiu, dar probabil că o dusese foarte greu, deoarece căpitanul Nichols l-a întâlnit mai întâi la azilul de noapte În momentul acela era o grevă la Marsilia şi, ajuns la capătul resurselor financiare, Strickland părea că nu găsise nici o posibilitate de a câştiga mica sumă necesară pentru a trăi măcar de pe o zi pe alta Azilul de noapte este o clădire mare de piatră unde sărăntocii şi vagabonzii pot găsi un pat pentru o săptămână cu condiţia să aibă acte în regulă şi să-i poată convinge pe călugării ce se ocupă de instituţia respectivă că sunt oameni care muncesc Căpitanul Nichols l-a remarcat pe Strickland după statura lui şi după înfăţişarea cu totul neobişnuită în rândurile mulţimii care aştepta să se deschidă porţile",
    "379": " Oamenii aceştia aşteptau nervoşi – unii plimbându-se în sus şi-n jos, alţii rezemându-se de perete, iar alţii aşezaţi pe marginea trotuarului cu picioarele în rigolă Şi când intrau rând pe rând în birou, îl auzea pe călugărul care le verifica actele adresându-li-se în englezeşte Însă Nichols nu avusese şansa de a-i vorbi lui Strickland, întrucât de îndată ce a intrat în sala mare, a venit un călugăr cu o Biblie cât toate zilele în braţe, s-a urcat în amvonul aflat la capătul încăperii şi a început serviciul religios pe care nenorociţii aceia aflaţi la marginea societăţii trebuiau să-l suporte ca preţ pentru găzduire El şi cu Strickland fură repartizaţi în camere diferite şi când îi dădu jos din pat la cinci dimineaţa o huidumă de călugăr, până-şi făcu patul şi se spălă pe faţă, Strickland deja dispăruse Căpitanul Nichols rătăci pe stradă printr-un frig cumplit preţ de o oră şi apoi se îndreptă către Piaţa Victor Gélu unde se întrunesc de obicei marinarii",
    "380": " Acolo îl revăzu pe Strickland moţăind cu capul sprijinit de piedestalul unei statui Îi dădu un picior ca să-l trezească: — Hei, amice, vino să iei gustarea de dimineaţă cu mine, îi zise el — Du-te naibii! îi răspunse Strickland Am recunoscut vocabularul limitat al prietenului meu şi m-am pregătit să-l privesc pe căpitanul Nichols drept un martor demn de încredere — Evadat? îl întrebă căpitanul Nichols — Să te ia dracu’, îi răspunse Strickland — Vino cu mine Îţi fac rost de puţină mâncare După un moment de şovăială, Strickland se sculă în picioare şi se duseră împreună la Bouchée de Pain, unde li se dă celor flămânzi o bucăţică de pâine pe care însă trebuie s-o mănânce acolo pe loc, căci n-au voie s-o ia cu ei Şi pe urmă la Cuillère de Soupe unde vreme de o săptămână la orele unsprezece şi patru poţi să capeţi o farfurie de supă subţire şi sărată",
    "381": " Cele două clădiri sunt situate la mare distanţă una de alta astfel încât numai muritorii de foame să fie ispitiţi să ajungă la ele Drept care îşi luară micul dejun şi astfel începu tovărăşia ciudată dintre Charles Strickland şi căpitanul Nichols Probabil că au petrecut vreo patru luni la Marsilia unul în compania celuilalt Cariera lor a fost lipsită de aventuri, dacă prin aventuri înţelegem incidente neaşteptate sau palpitante, căci ei îşi ocupau zilele căutând să strângă destui bani pentru a putea avea adăpost peste noapte şi măcar atâta mâncare cât să le astâmpere foamea Dar ce n-aş da să fiu în stare să prezint aici tablourile colorate şi picante pe care le oferea imaginaţiei povestirea plină de vioiciune a căpitanului Nichols Relatarea lui cu privire la descoperirile pe care le-au făcut în viaţa oamenilor de jos şi a lumii interlope dintr-un port ar fi putut alcătui o carte încântătoare, şi în diferitele personaje pe care le-au întâlnit, un cărturar ar fi putut uşor să găsească materie primă pentru un dicţionar complet al ştrengarilor şi pezevenghilor descrişi în romanele picareşti",
    "382": " Dar eu trebuie să mă mulţumesc doar cu câteva paragrafe Am avut impresia unei vieţi intense şi brutale, sălbatică, multicoloră şi vivace Marsilia pe care o cunoşteam, insolită şi plină de oameni care gesticulează, cu hotelurile confortabile şi restaurantele pline de oameni din lumea bună, cuminţi şi banali, renăştea acum dinaintea ochilor mei Îi invidiam pe cei care au putut vedea cu ochii lor priveliştile şi scenele descrise de căpitanul Nichols Când li s-au închis porţile azilului de noapte, Strickland şi căpitanul Nichols au căutat ospitalitatea lui Bill Ghioagă Acesta era stăpânul unei pensiunii pentru marinari şi era o huidumă de mulatru cu un pumn zdravăn care oferea matrozilor rămaşi fără angajament hrană şi adăpost până se angajau din nou Au stat la el o lună, dormind câte doisprezece-paisprezece laolaltă – suedezi, negri, brazilieni –, pe duşumeaua celor două încăperi goale din casa lui, pe care el le repartizase acestor musafiri",
    "383": " Şi în fiecare zi mergeau cu el până la Piaţa Victor Gélu unde se întâlneau căpitani de vapoare în căutarea unor matrozi Mulatrul Bill Ghioagă era însurat cu o americancă obeză şi şleampătă ajunsă până la această treaptă a decăderii prin Dumnezeu ştie ce proces de degradare, şi în fiecare zi cei găzduiţi în azil făceau cu schimbul ca s-o ajute la treburile domestice Căpitanul Nichols a găsit că a fost o lovitură de geniu din partea lui Strickland că a scăpat de corvoadă pictându-i portretul lui Bill Ghioagă Acesta nu numai că i-a plătit pânza, culorile şi pensulele, dar i-a mai dat pe deasupra lui Strickland şi o jumătate de kilogram de tutun de contrabandă După câte ştiu s-ar putea ca tabloul să mai împodobească şi în ziua de azi salonaşul vreunei căsuţe prăpădite de pe lângă Quai La Joliette şi presupun că acum s-ar putea vinde cu o mie cinci sute de lire",
    "384": " Ideea lui Strickland era să se îmbarce pe vreun vas cu destinaţia Australia sau Noua Zeelandă şi, de aici, să-şi croiască drum spre Samoa sau Tahiti Nu ştiu cum îi intrase în cap ideea de a se duce în Mările Sudului, dar îmi amintesc că imaginaţia lui fusese multă vreme obsedată de o insulă toată verde şi însorită, înconjurată de o mare mai albastră decât se vede în latitudinile nordice Presupun că se ţinea gaie de căpitanul Nichols pentru că acesta cunoştea părţile acelea ale lumii şi chiar căpitanul l-a convins că se va simţi cel mai bine în Tahiti — Vedeţi dumneavoastră, Tahiti e franţuzească, mi-a explicat el mie Şi franţujii nu sunt chiar aşa de formalişti Mi s-a părut că înţeleg ce voia să spună Strickland nu avea acte, dar asta nu ar fi fost o chestiune care să-l încurce pe Bill Ghioagă dacă vedea perspectiva unui profit (el le lua salariul pe prima lună tuturor marinarilor cărora le găsea un angajament), şi lui Strickland i-a făcut rost de documentele unui fochist englez care, în mod providenţial, murise chiar în braţele lui",
    "385": " Dar atât căpitanul Nichols, cât şi Strickland voiau să se îndrepte spre Orient şi întâmplarea a făcut ca singurele posibilităţi de angajare să fie oferite de vase care mergeau spre vest De două ori Strickland a refuzat angajamente pe cargoboturi care primeau şi oameni săraci în drum spre Statele Unite şi o dată o slujbă pe un vas de cărbuni care mergea la Newcastle Bill Ghioagă nu suporta încăpăţânarea care n-avea drept rezultat decât pierderi pentru el şi ultima dată i-a dat afară din casă pe Strickland şi pe căpitanul Nichols, fără prea multă zarvă S-au trezit din nou în aer Mâncarea de la Bill Ghioagă nu era niciodată foarte bună şi te sculai de la masa lui aproape la fel de flămând cum te aşezaseşi, totuşi câteva zile au avut motive profunde să-l regrete Au învăţat ce înseamnă foamea La Cuillère de Soupe şi azilul de noapte nu mai puteau fi primiţi, şi singura lor subzistenţă consta în bucata de pâine pe care le-o oferea instituţia numită Bouchée de Pain",
    "386": " Dormeau pe unde apucau, uneori în vreun vagon de marfă gol tras pe o linie moartă lângă gară, alteori în vreo căruţă în spatele vreunui depozit Dar era îngrozitor de frig şi după un ceas sau două de aţipeală incomodă se apucau să colinde din nou străzile Lipsa cea mai acută pe care o resimţeau era aceea a tutunului şi, în ceea ce-l priveşte, căpitanul Nichols nu se putea lipsi de acest articol Începu să se învârtă pe lângă o cârciumă în căutarea chiştocurilor şi mucurilor pe care le aruncaseră clienţii de peste noapte — Hei, în pipă am fumat eu şi amestecuri mai proaste, adăugă el dând filozofic din umeri în timp ce lua două trabucuri din tabachera pe care i-o întinsesem şi punându-şi unul în gură, iar celălalt în buzunar Din când în când mai câştigau ceva bani Uneori venea vreun vapor cu poştă şi căpitanul Nichols care făcuse cunoştinţă cu pontatorul izbutea să găsească pentru amândoi un angajament ca hamali",
    "387": " Când era vorba de un vapor englezesc se strecurau cum puteau în teugă şi obţineau de la echipaj o gustare de dimineaţă substanţială Înfruntau riscul de a se întâlni cu vreunul dintre ofiţerii vasului şi de a fi alungaţi în jos pe pasarelă cu un picior în spate care să-i grăbească — Nu e mare lucru să primeşti un picior în fund când eşti cu burta plină, spuse căpitanul Nichols, şi personal nu m-am supărat niciodată La urma urmelor ofiţerul trebuie să se gândească la disciplină Parcă vedeam un tablou foarte animat – căpitanul Nichols zburând cu capul înainte pe o pasarelă îngustă în faţa cizmei ridicate a unui ofiţer furios şi, ca un adevărat englez, bucurându-se cu vioiciunea caracteristică marinei comerciale De multe ori mai găseau câte o trebuşoară de făcut pe la piaţa de peşte O dată, fiecare din ei a câştigat câte un franc încărcând în camioane cu nenumărate lăzi de portocale care fuseseră trântite pe chei",
    "388": " Într-o bună zi au prins un chilipir straşnic Unul dintre proprietarii de pensiuni a căpătat un contract pentru vopsirea unui vas sosit de la Madagascar pe lângă Capul Bunei Speranţe, aşa că vreo câteva zile statură pe o scândură atârnată de bordul vasului acoperind cu vopsea carena ruginită Era o situaţie care cu siguranţă stârnise umorul sardonic al lui Strickland L-am întrebat pe căpitanul Nichols cum a înfruntat Strickland toate aceste greutăţi — Nu l-am auzit niciodată spunând vreo vorbă rea Mai era el încruntat şi bosumflat uneori, dar când nu găseam nimic de mâncare de dimineaţă şi nu aveam nici măcar bănuţul cu care să ne primească Chinezul să dormim la el, era vioi ca un greieraş Nu mă surprindea deloc Strickland era exact omul capabil să se ridice cu superioritate mai presus de împrejurări, când acestea erau de natură să-i deprime pe cei mai mulţi oameni",
    "389": " Dar dacă acest lucru se datora unei înălţimi spirituale sau, dimpotrivă, spiritului de contradicţie, era greu de spus Capul Chinezul era numele pe care-l dădeau aceşti vagabonzi ce măturau plajele unui han nenorocit de pe lângă Rue Bouterie, ţinut de un chinez chior, la care cu şase centime puteai să dormi pe un prici – sau cu trei centime pe podea Aici s-au împrietenit cu alţii aflaţi într-o situaţie la fel de deznădăjduită ca şi ei şi, când au rămas fără nici un bănuţ şi noaptea era îngrozitor de friguroasă, erau bucuroşi să poată împrumuta măcar preţul unui acoperiş deasupra capetelor de la oricine câştigase un franc în cursul zilei Nu erau zgârciţi, vagabonzii ăştia, şi cel care câştigase ceva nu şovăia să împartă banii cu ceilalţi Erau oameni din toate ţările de pe lume, dar asta nu reprezenta o barieră în calea tovărăşiei lor, căci se simţeau cu toţii cetăţeni liberi ai unei ţări ale cărei frontiere îi cuprindeau pe toţi",
    "390": " Marele Regat al lui Papură Vodă — Însă sigur că Strickland făcea urât când îl supăra ceva, zise căpitanul Nichols dus pe gânduri Într-o bună zi ne-am întâlnit cu Bill Ghioagă prin piaţă şi ăsta i-a cerut lui Charlie actele pe care i le dăduse „N-ai decât să vii să le iei dacă ai nevoie de ele“, i-a zis Charlie — Era un individ voinic Bill Ghioagă ăsta, dar parcă totuşi nu prea i-a plăcut lui cum arăta Charlie, aşa că a început să-l suduie L-a făcut în toate felurile, i-au venit la gură şi trebuie să vă spun că dacă se apuca Bill Ghioagă de înjurături merita să-l asculţi Ei bine, Charlie a stat el aşa cu mâinile în sân o vreme şi le-a îndurat pe toate, dar pe urmă a făcut vreo câţiva paşi înainte şi a zis doar atât: „Cară-te de aici, porc împuţit ce eşti!“, şi nu era vorba de ceea ce a spus, ci de felul cum a zis-o",
    "391": " Bill Ghioagă n-a mai scos un cuvânt S-a îngălbenit la faţă şi a plecat de parcă şi-ar fi amintit că are întâlnire cu o damă După cum spunea căpitanul Nichols, Strickland n-a folosit chiar cuvintele pe care le-am reprodus eu, dar întrucât cartea aceasta este destinată să fie citită în familii onorabile mi-am zis că – în dauna adevărului – ar fi mai bine să pun în gura lui expresii potrivite ambientului domestic Acum chestia e că Bill Ghioagă nu era el omul care să suporte umilinţe de la un matroz de rând, acolo Puterea lui depindea în mare măsură de prestigiul pe care-l avea, şi mai întâi unul, apoi un altul dintre marinarii care stăteau în casa lui le-au spus că Bill a jurat să-i facă de petrecanie lui Strickland Într-o seară căpitanul Nichols stătea cu Strickland la un bar de pe Rue Bouterie",
    "392": " Aceasta este o străduţă îngustă cu case cu un singur cat, fiecare alcătuită dintr-o singură încăpere Sunt ca nişte gherete de la un iarmaroc aglomerat sau ca nişte cuşti de animale de la un circ La fiecare poartă vezi o femeie Unele se reazemă alene de stâlpii porţii fredonând ca pentru ele sau strigând trecătorii cu glas răguşit, iar altele citesc apatia Sunt franţuzoaice, italience, spanioloaice, japoneze şi chiar şi negrese Unele sunt grase şi altele slabe Şi sub stratul gros de fard de pe feţele lor, sub negrul greu de pe sprâncene şi rujul stacojiu de pe buze, vezi totuşi ridurile bătrâneţii şi urmele desfrâului Unele poartă combinezoane negre şi ciorapi de culoarea pielii Altele au părul încreţit, vopsit blond, sunt îmbrăcate ca fetiţele cu rochiţe scurte de muselină Prin uşa deschisă vezi o pardoseală de gresie roşie, un pat mare de lemn şi pe o masă de brad un ulcior şi un lighean",
    "393": " Pe strada asta se plimbă o mulţime pestriţă – matrozi indieni de pe vase orientale de cursă lungă, nordici blonzi de pe un vapor suedez, japonezi de pe un distrugător, marinari englezi, spanioli, băieţi cu înfăţişare agreabilă de pe un crucişător francez sau negri de pe un vas american care transportă mărfuri şi călători Ziua, strada e pur şi simplu sordidă, dar seara, fiind luminată de lămpile din căsuţele acelea, are o frumuseţe sinistră Poftele hidoase care îmbâcsesc aerul sunt apăsătoare şi oribile şi totuşi e ceva misterios în priveliştea respectivă Ceva care te obsedează şi te tulbură Simţi nu ştiu ce forţă primitivă respingătoare şi fascinantă totodată Aici, orice decenţă a civilizaţiei e măturată din cale şi ai senzaţia că oamenii sunt puşi faţă în faţă cu o realitate sumbră E o atmosferă deopotrivă intensă şi tragică În cârciuma în care şedeau Strickland şi cu Nichols un pian mecanic răspândea la nesfârşit şi foarte tare muzică de dans",
    "394": " De jur împrejurul încăperii oamenii şedeau pe la mese, aici vreo cinci-şase marinari zgomotoşi în beţia lor, dincolo un grup de soldaţi, iar la mijloc, înghesuite laolaltă, dansau câteva perechi Marinarii bărboşi cu feţele arse de soare şi cu mâini mari şi pline de bătături îşi strângeau tare la piept partenerele Femeile n-aveau pe ele decât combinezoanele Din când în când, o pereche de marinari se ridicau şi dansau împreună Zgomotul era asurzitor Oamenii cântau, ţipau, râdeau, iar când un bărbat o sărută lung pe fata aşezată pe genunchii lui, fluierăturile englezilor sporiră harababura Aerul era plin de praful ridicat de ciubotele grele ale oamenilor şi cenuşiu din pricina fumului Era o căldură înfiorătoare În spatele tejghelei era aşezată o femeie care-şi alăpta copilul Chelnerul, un puşti cu o faţă lătăreaţă şi pătată, alerga de colo până colo cu o tavă încărcată cu halbe de bere",
    "395": " Puţin mai târziu intră Bill Ghioagă, însoţit de două matahale de negri Nu era greu să-ţi dai seama că e deja beat turtă Căuta ceartă Mergând împleticit dădu peste o masă la care şedeau trei soldaţi şi răsturnă o halbă Se stârni o altercaţie şi patronul barului păşi înainte şi-i porunci lui Bill Ghioagă să plece Era un bărbat foarte zdravăn, deprins să nu lase clienţii să facă prostii, aşa că Bill începu să şovăie Patronul nu era un bărbat cu care ar fi avut chef să se încaiere, căci poliţia ar fi fost de partea acestuia, aşa că scoţând o înjurătură se răsuci pe călcâie Dar tocmai atunci dădu cu ochii de Strickland Se clătină până spre el Nu vorbi Îşi adună în gură saliva şi-l scuipă pe Strickland drept în obraz Strickland îşi ridică halba şi i-o aruncă în faţă",
    "396": " Deodată dansatorii se opriră Un moment domni o tăcere deplină, dar când Bill Ghioagă se năpusti asupra lui Strickland îi cuprinse pe toţi o poftă de luptă şi, cât ai zice peşte, se stârni un meleu ca la rugby Se răsturnară mesele, se sparseră paharele şi halbele Era iadul pe pământ Femeile alergară spre uşă sau se adăpostiră îndărătul tejghelei Din stradă intrară înăuntru trecătorii Se auzeau înjurături în toate limbile, bufniturile pumnilor şi pocnetul palmelor, strigăte; iar în mijlocul camerei vreo doisprezece bărbaţi se băteau pe viaţă şi pe moarte Deodată năvăli înăuntru poliţia şi toţi cei care putură se repeziră la uşă Când se făcu puţin loc în dreptul tejghelei, îl găsiră acolo pe Bill zăcând fără cunoştinţă pe podea, cu o tăietură mare la cap Căpitanul Nichols îl trase în stradă pe Strickland, căruia îi sângera braţul şi avea hainele zdrenţuite",
    "397": " Şi căpitanul era plin de sânge de la un pumn primit în nas — Cred că ai face mai bine s-o ştergi din Marsilia înainte de a ieşi Bill Ghioagă din spital, îi zise el lui Strickland, după ce se întorseseră la hanul chinezului şi se spălau — A fost mai grozav decât o luptă de cocoşi, spuse Strickland Parcă-i vedeam zâmbetul sardonic Căpitanul Nichols era îngrijorat Cunoştea bine spiritul răzbunător al lui Bill Strickland îl îngenunchease de două ori pe mulatru, iar acesta, când era treaz, era un om cu care nu te puteai juca Avea să aştepte cu viclenie momentul potrivit N-avea de ce să se grăbească, iar într-o noapte Strickland avea să simtă vârful unui cuţit în spinare şi peste vreo două zile din apa murdară a portului avea să fie cules cadavrul unui vagabond fără nume În seara următoare Nichols se duse până la casa lui Bill şi făcu oarecare cercetări",
    "398": " Era încă la spital, dar nevastă-sa care-l văzuse spunea că el jură pe toţi Dumnezeii că-l ucide pe Strickland de îndată ce-i dau drumul din spital Trecu o săptămână — Asta e vorba mea dintotdeauna, reflectă căpitanul Nichols, dacă tot îl pocneşti pe un ins, loveşte-l cât mai zdravăn Asta îţi dă niscaiva timp să te uiţi în jur şi să te gândeşti care ar fi mişcarea următoare Apoi Strickland avu un pic de noroc Un vas cu destinaţia Australia se interesase la căminul marinarilor de un fochist care să-l înlocuiască pe cel care se aruncase peste bord la Gibraltar pradă unui acces de delirium tremens — Ei băiete! Ia, pas alergător până-n port, îi zise căpitanul lui Strickland, şi te şi angajezi Să-ţi iei actele Strickland porni imediat şi căpitanul Nichols nu-l mai văzu Vaporul nu stătea în port decât şase ore, şi seara căpitanul Nichols urmări cum îi dispare fumul coşurilor în timp ce nava despica spre est marea îngheţată de apropierea iernii",
    "399": " Am povestit toate acestea cât am putut mai bine întrucât îmi place contrastul acestor episoade cu viaţa pe care văzusem că o ducea Strickland la Ashley Gardens, când se ocupa de vânzarea şi cumpărarea acţiunilor la bursa; dar îmi dau seama că acest căpitan Nichols era un mincinos fără pereche şi presupun că nu e pic de adevăr în tot ce mi-a spus Nu m-ar mira să aflu că nici nu l-a văzut în viaţa lui pe Strickland şi că toate cunoştinţele lui despre Marsilia le datorează lecturii vreunei reviste ilustrate \n\nXLVIII \nAici îmi propusesem să-mi închei cartea Ideea mea iniţială fusese s-o încep cu relatarea ultimilor ani petrecuţi de Strickland în Tahiti şi cu moartea lui îngrozitoare, după care aveam să merg înapoi şi să povestesc ceea ce ştiam despre începuturile lui Acesta era planul meu nu atât din pricina vreunui capriciu, ci pentru că doream să-l părăsesc pe Strickland pornind către insulele necunoscute care-i aprindeau imaginaţia cu nu ştiu ce fantezii ale sufletului său însingurat",
    "400": " Îmi plăcea imaginea lui pornind către o lume nouă la vârsta de patruzeci şi şapte de ani, când majoritatea bărbaţilor s-au instalat confortabil într-un anumit făgaş Parcă-l şi vedeam pe marea cenuşie cu valurile înspumate şi în bătaia mistralului, urmărind cum dispare la orizont coasta Franţei, lipsit de şansa de a o mai vedea vreodată Şi m-am gândit că era ceva vitejesc în comportarea lui şi ceva neînfricat în sufletul lui Voiam să închei astfel pe o notă de speranţă Asta mi se părea că ar fi subliniat spiritul neînfrânt al omului Numai că n-am izbutit Nu ştiu cum se face, dar n-am putut să intru în miezul poveştii, şi după ce am încercat de vreo două ori a trebuit să renunţ Am pornit ca de obicei de la început şi m-am hotărât să nu spun decât ceea ce ştiu despre viaţa lui Strickland şi în ordinea în care aflasem eu faptele",
    "401": " Cele pe care le am acum sunt doar fragmentare Mă aflu în situaţia unui biolog care dintr-un singur oscior trebuie să reconstruiască nu numai înfăţişarea unui animal dispărut, ci şi deprinderile lui Strickland n-a făcut o impresie deosebită oamenilor care au venit în contact cu el în Tahiti Pentru ei nu era decât un tăietor de frunze la câini, veşnic fără bani, remarcabil doar prin particularitatea aceea că picta tablouri care lor li se păreau absurde Şi abia după ce murise de câţiva ani şi au venit reprezentanţi ai unor negustori de artă de la Paris şi Berlin să caute vreun tablou de-al lui care să mai fi rămas pe insulă, abia atunci înţeleseră că avuseseră printre ei un om important Îşi amintiră atunci că ar fi putut cumpăra pe nimic pânze care acum valorau sume imense şi nu-şi puteau ierta felul cum scăpaseră acest prilej",
    "402": " Era acolo un negustor evreu pe nume Cohen, care ajunsese într-un mod ciudat în posesia unuia dintre tablourile lui Strickland Era un franţuz vârstnic şi mic de statură, cu ochi blânzi şi un zâmbet plăcut; pe jumătate negustor, pe jumătate marinar, avea un cuter cu care se avânta îndrăzneţ printre insulele arhipelagurilor Paumotu şi Marchize ducând mărfuri manufacturiere şi aducând de acolo copra, scoici şi perle M-am dus la el pentru că mi s-a spus că are o perlă mare neagră pe care e dispus s-o vândă ieftin, dar când am descoperit că-mi depăşeşte mijloacele financiare am început să-i vorbesc despre Strickland Îl cunoscuse foarte bine — Vezi dumneata, pe mine m-a interesat pentru că era pictor, mi-a spus Aici pe insulele astea nu prea avem noi mulţi pictori şi-mi era milă de el pentru că era un pictor atât de prost Eu i-am dat prima slujbă",
    "403": " Aveam o plantaţie pe cuprinsul peninsulei şi aveam nevoie de un supraveghetor alb Pe băştinaşi nu-i poţi face să muncească dacă n-au un alb ca şef I-am zis: „O să ai destul timp pentru pictură şi poţi să şi câştigi nişte bani“ Ştiam că e muritor de foame, dar i-am oferit un salariu bun — Nu mi-l pot închipui ca supraveghetor bun, am comentat eu zâmbind — Eram destul de îngăduitor Întotdeauna am avut simpatie şi înţelegere pentru artişti Ştii dumneata, asta e în sângele nostru Dar n-a rămas în post decât vreo câteva luni Când a strâns destui bani ca să-şi cumpere vopsele şi pânze a plecat Între timp se îndrăgostise de locurile astea şi voia să se ascundă în ţinutul tufişurilor Dar l-am mai văzut şi după aceea din când în când La o lună-două apărea în oraşul Papeete şi stătea o vreme pe aici, făcea rost de bani de la unul sau de la altul şi apoi iar dispărea",
    "404": " Cu ocazia uneia dintre vizitele astea a venit la mine şi mi-a cerut să-i împrumut două sute de franci După cum arăta ziceai că n-a mai mâncat de o săptămână şi n-am avut inima să-l refuz Bineînţeles că nu mă aşteptam să mai văd vreodată banii Ei bine, peste un an a venit din nou la mine şi a adus un tablou N-a pomenit nimic de banii pe care mi-i datora, dar mi-a spus: „Uite, ţi-am pictat plantaţia“ M-am uitat la tablou Nici nu ştiam ce să spun, dar bineînţeles că i-am mulţumit Şi după ce a plecat i l-am arătat soţiei — Dar cum era tabloul? l-am întrebat — Să nu mă întrebi Nu înţelegeam nimic din el În viaţa mea n-am văzut aşa o chestie „Ce să facem noi cu el?“ am întrebat-o pe nevastă-mea",
    "405": " Ea a zis: „Nu putem să-l punem pe perete că o să râdă toţi de noi“ Aşadar l-am dus în pod şi l-am lăsat acolo cu tot soiul de gioarse, căci nevastă-mea nu e femeia care să arunce vreodată ceva Asta e mania ei Şi pe urmă – să vezi şi să nu crezi –, tocmai înainte de război, mi-a scris frate-meu de la Paris şi mi-a zis: „Ştii ceva despre un pictor englez care a trăit în Tahiti? S-ar părea că a fost un geniu şi se pot scoate bani buni pe tablourile lui Vezi dacă poţi găsi vreunul, şi trimite-mi-l Să vezi că o să iasă o grămadă de bani“ Aşa că i-am spus soţiei: „Ce-i cu tabloul ăla pe care ni l-a dat Strickland, o mai fi oare în pod?“ „Fără doar şi poate“, a răspuns ea „Tu ştii că eu nu arunc niciodată nimic, asta e mania mea",
    "406": "“ — Ne-am dus în pod şi acolo, printre tot felul de troace care se adunaseră în treizeci de ani de când stăm în casa asta, poftim tabloul M-am uitat iar la el şi am zis: „Cine ar fi crezut că supraveghetorul plantaţiei mele de pe peninsulă, căruia i-am împrumutat eu două sute de franci, era aşa un geniu? Tu vezi ceva în tabloul ăsta?“ „Nu văd Nu seamănă cu plantaţia şi nici nu am mai văzut vreodată cocotieri cu frunze albastre Dar ăştia de la Paris sunt nişte nebuni şi poate că frate-tău o să poată să-l vândă pe cei două sute de franci pe care i-ai împrumutat tu lui Strickland“ — Ei bine, am împachetat tabloul şi l-am trimis fratelui meu În cele din urmă am primit o scrisoare de la el Şi ce crezi că spunea? „Am primit tabloul tău şi mărturisesc că am crezut că mi-ai făcut o farsă",
    "407": " N-aş fi dat pe el nici măcar cât a costat transportul M-am şi temut să i-l arăt domnului care-mi vorbise despre el Ei bine, îţi închipui cât de mirat am fost când mi-a zis că e o capodoperă şi mi-a oferit treizeci de mii de franci pe el Bănuiesc că aş fi putut să scot şi mai mult dar, sincer să-ţi spun, am fost aşa de surprins că mi-am pierdut de tot capul Am acceptat oferta înainte să-mi pot aduna minţile“ Apoi Monsieur Cohen zise un lucru admirabil: — Ce păcat că nu mai trăieşte bietul Strickland! Mă întreb ce-ar fi zis dacă i-aş fi dat pentru tabloul acela douăzeci şi nouă de mii opt sute de franci? \n\nXLIX \nLocuiam la Hôtel de la Fleur şi proprietăreasa, dna Johnson, mi-a relatat şi ea o poveste a prilejului pe care îl pierduse După moartea lui Strickland o parte din lucrurile lui s-au vândut la mezat în piaţa din Papeete, iar ea s-a dus acolo pentru că printre altele se vindea şi o plită americană pe care o dorea şi pe care a cumpărat-o cu douăzeci şi şapte de franci",
    "408": " — Erau acolo o duzină de tablouri – mi-a povestit –, dar nu erau înrămate şi nu le voia nimeni Unele dintre ele s-au vândut cu vreo zece franci, iar cele mai multe s-au dus pe cinci sau cel mult şase Ia gândeşte-te numai că dacă le-aş fi cumpărat aş fi fost acum o bogătaşă! Dar Tiaré Johnson n-ar fi ajuns niciodată bogată Nu era în stare să păstreze banii Fiică a unei băştinaşe şi a unui căpitan de marină instalat în Tahiti, când am cunoscut-o eu avea cincizeci de ani, dar părea mai în vârstă Era uriaşă Înaltă şi extrem de corpolentă, ar fi fost o prezenţă impozantă dacă bonomia feţei ei nu i-ar fi tăiat orice posibilitate de a exprima altceva decât bunătatea Braţele ei erau mari ca nişte pulpe de berbec, iar sânii ca nişte verze uriaşe Faţa lătăreaţă şi cărnoasă făcea impresia unei nudităţi aproape indecente şi avea mai multe rânduri de bărbii, sau mai bine zis guşe",
    "409": " Nici nu ştiu câte erau, cădeau într-un fel de cascadă voluminoasă pe sânii ei ampli De obicei se îmbrăca într-o rochie roz foarte largă, fără talie, şi toată ziua purta pe cap o pălărie mare de pai Dar când îşi despletea părul – ceea ce făcea din când în când întrucât era foarte mândră de el – îl vedeai că este lung şi negru şi cârlionţat; iar ochii ei rămăseseră tineri şi plini de vioiciune Avea râsul cel mai molipsitor pe care l-am auzit vreodată Începea ca un fel de clinchet în gâtlej, apoi creştea în intensitate şi în rezonanţă până când îi zguduia tot trupul Iubea trei lucruri pe lume – glumele, un pahar de vin şi un bărbat frumos A fost un adevărat privilegiu s-o cunosc Gătea cel mai bine dintre toate femeile de pe insulă şi adora mâncărurile bune",
    "410": " De dimineaţa până seara o vedeai şezând pe un scăunel din bucătărie având în jurul ei un bucătar chinez şi vreo două-trei tinere băştinaşe pe care le trimitea de colo până colo, între timp conversând amabil cu toată lumea şi gustând din mâncărurile savuroase pe care le născocea Când dorea să-şi onoreze un prieten îi gătea cu mâinile ei Ospitalitatea era pentru ea o pasiune şi nimeni de pe insulă nu trebuia să se lipsească de o masă dacă era ceva de mâncat la Hôtel de la Fleur Nu-şi evacua niciodată clienţii în caz că nu izbuteau să-şi plătească notele de plată Întotdeauna spera că ei le vor achita când vor putea Era acolo un om care avusese parte de necazuri mari, şi acestuia îi oferise ea casă şi masă luni de zile Când chinezul de la spălătorie refuzase să se mai ocupe de rufăria clientului dacă nu-i plăteşte, ea îi trimisese lucrurile să i le spele împreună cu rufăria ei",
    "411": " Nu putea să-l lase pe bietul om să umble cu cămaşa murdară, spunea ea, şi întrucât era bărbat – şi bărbaţii trebuie să fumeze – îi dădea şi un franc pe zi pentru ţigări Îl trata cu aceeaşi afabilitate ca şi pe clienţii care-şi achitau săptămânal notele de plată Vârsta şi obezitatea o făcuseră inaptă pentru amor, dar nu-i stinseseră interesul puternic pentru aventurile amoroase ale tinerilor Socotea dragostea o ocupaţie firească a bărbaţilor şi femeilor şi era totdeauna gata să le ofere precepte şi exemple din propria ei experienţă vastă — Nici nu împlinisem cincisprezece ani, când m-a prins tata că am un amant Era ofiţer de rangul trei pe vasul Tropic Bird, un băiat tare chipeş Oftă puţin Se zice că o femeie îi păstrează totdeauna o amintire tandră primului amant, dar poate că nu totdeauna ţine minte cine era",
    "412": " — Tata era un om înţelept — Ce-a făcut? am întrebat-o — M-a stâlcit în bătaie şi apoi m-a pus să mă mărit cu căpitanul Johnson N-am avut nimic împotrivă Era, bineînţeles, mai în vârstă, dar destul de chipeş Tiaré (taică-său îi dăduse numele florii aceleia albe, parfumate, despre care se spune că dacă ai mirosit-o o dată te va atrage întotdeauna înapoi în Tahiti până la sfârşitul vieţii, oricât de departe vei rătăci) – Tiaré şi-l amintea perfect pe Strickland: — Venea pe aici uneori şi-l vedeam umblând prin Papeete Îmi era milă de el, că tare slab mai era şi niciodată n-avea un gologan în buzunar Când auzeam că e prin oraş trimiteam un băiat să-l găsească şi să-l poftească să cineze cu mine De vreo două ori i-am găsit câte o slujbă, dar nu era în stare să se ţină de treabă",
    "413": " După puţină vreme voia să se întoarcă în ţinutul tufişurilor şi într-o bună dimineaţă dispărea Strickland ajunsese în Tahiti cam la şase luni după ce părăsise Marsilia Reuşise să traverseze oceanul muncind pe un vapor care făcea drumul între Auckland şi San Francisco, şi sosise în Tahiti cu o cutie cu vopsele, un şevalet şi vreo douăsprezece pânze Avea vreo câteva lire în buzunar căci găsise de lucru la Sydney şi-şi închirie o cămăruţă în casa unui băştinaş de la marginea oraşului Cred că în clipa în care a ajuns în Tahiti a început să se simtă la el acasă Tiaré mi-a reprodus ce-i spusese el o dată: „Spălam şi frecam puntea şi deodată unul dintre băieţi mi-a zis: «Uite, acolo e», şi când am ridicat ochii am văzut silueta insulei Am ştiut încă de la început că este locul pe care îl căutam de o viaţă",
    "414": " Când ne-am apropiat mi s-a părut că-l recunosc Uneori, când mă plimb pe aici totul mi se pare familiar Aş putea să jur că am mai trăit cândva aici“ — Uneori aşa-i apucă, zise Tiaré Am cunoscut oameni care coboară pe ţărm doar pentru câteva ceasuri, cât li se încărcă vasul, şi pe urmă nu mai pleacă înapoi, şi am cunoscut oameni care au venit aici cu o slujbă pe un an de zile şi blestemau locul, şi când au plecat au jurat pe tot ce au ei mai scump că mai bine se spânzură decât să se întoarcă aici, şi când colo, peste şase luni îi vedeai debarcând din nou şi-ţi spuneau că nu pot trăi nicăieri în altă parte \n\nL \nAm eu ideea asta că unii oameni sunt născuţi unde nu trebuie O întâmplare i-a aruncat într-un anumit mediu, dar ei au întotdeauna nostalgia unui cămin pe care nu l-au cunoscut",
    "415": " Sunt ca nişte străini în mediul lor, şi aleile înfrunzite pe care le-au cunoscut în copilărie sau străzile aglomerate pe care s-au jucat rămân doar un loc de trecere S-ar putea ca ei să-şi petreacă întreaga viaţă ca nişte străini printre neamurile lor şi să rămână departe de singurele meleaguri pe care le-au cunoscut vreodată Poate că tocmai acest sentiment al înstrăinării îi trimite pe oameni hăt departe în căutarea unui lucru durabil de care să se poată ataşa Poate că vreun atavism înrădăcinat îl îndeamnă pe călător să se întoarcă spre ţări pe care strămoşii lui le-au părăsit în vremuri pierdute în negura istoriei Uneori un om dă peste un loc de care se simte în mod misterios legat Iată căminul pe care l-a căutat, şi el se va instala în mijlocul unor scene pe care nu le-a văzut niciodată, printre oameni pe care nu i-a cunoscut, ca şi cum totul i-ar fi fost familiar încă de la naştere",
    "416": " Aici în sfârşit îşi găseşte liniştea I-am spus lui Tiaré povestea unui om pe care-l cunoscusem la spitalul Sf Toma din Londra Era un evreu numit Abraham, un tânăr blond cam corpolent, timid şi foarte modest Dar avea daruri remarcabile A intrat la spital cu o bursă şi în cursul celor cinci ani de studii medicale a câştigat toate premiile pentru care a concurat A fost numit rezident întâi de medicină generală şi apoi de chirurgie Toată lumea recunoştea că este un student strălucit În cele din urmă a fost ales într-un post de conducere şi avea cariera asigurată În măsura în care se poate prezice cât de cât ceva în treburile oamenilor, era sigur că acesta se va ridica până la culmile cele mai înalte ale profesiei Îl aşteptau onorurile şi bogăţia Înainte de a-şi prelua noile îndatoriri a dorit să-şi ia o vacanţă şi întrucât nu avea mijloace financiare s-a angajat ca medic pe un cargobot care făcea curse în Levant",
    "417": " De obicei aceste vase nu prea au doctori, dar unul dintre chirurgii principali de la spital îl cunoştea pe directorul companiei de navigaţie şi acesta, ca o favoare, l-a angajat pe Abraham Peste câteva săptămâni autorităţile universitare de la spital au primit demisia lui din postul atât de râvnit Asta a stârnit o uimire puternică şi zvonuri de tot felul Ori de câte ori un om face un gest neaşteptat, cei din preajmă îl atribuie unor motive cum nu se poate mai ruşinoase Dar întrucât cineva era gata să-i ia locul lui Abraham, acesta a fost dat uitării Nimeni n-a mai auzit de el A dispărut pur şi simplu Poate cam la zece ani după aceea, într-o dimineaţă, pe bordul unui vas care se pregătea să lase ancora la Alexandria, am fost chemat să mă aliniez cu ceilalţi pasageri pentru a fi examinaţi de doctor",
    "418": " Doctorul era un bărbat corpolent cu haine proaste şi când şi-a scos pălăria am observat că e foarte chel Mi s-a părut că l-am mai văzut cândva Deodată mi-am amintit — Abraham! i-am zis S-a întors nedumerit spre mine, apoi, recunoscându-mă, mi-a strâns mâna cu căldură După care ne-am manifestat surprinderea de o parte şi de alta, aflând că am de gând să petrec noaptea la Alexandria m-a poftit să cinez cu el la Clubul Britanic Când ne-am reîntâlnit mi-am exprimat uimirea că-l găsesc acolo Avea o slujbă foarte modestă şi înfăţişarea lui îţi spunea că e tare strâmtorat Mi-a relatat povestea lui Când a pornit în vacanţa aceea pe Mediterana avea fireşte toate intenţiile de a reveni la Londra şi la postul în care fusese numit la spitalul Sf Toma Într-o dimineaţă vasul a intrat în portul Alexandria şi de pe punte s-a uitat la oraş – alb în lumina soarelui – şi la mulţimea de pe chei",
    "419": " I-a văzut pe localnici cu caftanele lor zdrenţuite – negri din Sudan, grămada gălăgioasă de greci, italieni, turci îmbrăcaţi în tarbuşuri, soarele strălucitor şi cerul albastru Şi atunci i s-a întâmplat ceva Un lucru pe care nu era în stare să-l descrie A fost ca o lovitură de trăsnet, spunea el, şi, nemulţumit de această etichetă, a zis că a fost ca o revelaţie Ceva i-a răsucit inima şi deodată a simţit un fel de bucurie nestăpânită, un sentiment de libertate minunată S-a simţit la el acasă şi s-a hotărât atunci, pe loc, să-şi petreacă restul vieţii la Alexandria Nu i-a venit foarte greu să părăsească vasul, şi peste douăzeci şi patru de ore se afla pe ţărm cu tot avutul lui — Căpitanul probabil te-a socotit nebun de legat, i-am zâmbit eu — Nu-mi păsa de părerea nimănui Nici nu acţionam eu de fapt, ci un element mai puternic dinlăuntrul meu",
    "420": " M-am gândit să mă duc la un mic hotel grecesc până mai văd cum stau lucrurile şi am simţit că ştiu unde-l pot găsi Ei bine, ce-ţi închipui, m-am dus direct acolo şi când l-am văzut l-am recunoscut într-o clipă! — Dar mai fuseseşi la Alexandria? — Nu, în viaţa mea nu ieşisem din Anglia Imediat a intrat în serviciul guvernului şi nu l-a mai părăsit de atunci încoace — Şi n-ai regretat niciodată? — Niciodată, nici măcar o clipă Câştig destul ca să-mi duc zilele şi sunt mulţumit Nu cer nimic altceva decât să rămân aşa cum sunt până în ziua morţii Duc o viaţă minunată A doua zi am părăsit Alexandria şi am uitat de Abraham până acum câteva luni, când cinam cu un alt vechi coleg de breaslă, Alex Carmichael, care se afla în Anglia într-un scurt concediu L-am întâlnit pe stradă şi l-am felicitat pentru rangul de cavaler cu care fusese răsplătit pentru serviciile deosebite pe care le adusese Angliei în timpul războiului",
    "421": " Am aranjat să petrecem o seară împreună ca să ne amintim de vremurile bune de altădată, şi când am convenit să cinez cu el mi-a propus să nu mai invite pe altcineva, ca să putem să trăncănim în linişte fără să ne întrerupă nimeni Avea o casă veche foarte frumoasă pe Queen Anne Street şi, fiind un om cu gust, o mobilase minunat Pe pereţii sufrageriei am văzut un fermecător Bellotto, şi mai erau două tablouri de Zoffany pe care i le-am invidiat După ce soţia lui – o fiinţă frumoasă şi înaltă, îmbrăcată într-o rochie aurie – ne-a lăsat singuri, am comentat râzând cât de diferită era situaţia lui actuală faţă de vremurile când studiam împreună medicina Pe atunci ni se părea un lux vecin cu risipa chiar şi să fi luat masa la un prăpădit de restaurant italienesc de pe Westminster Bridge Road",
    "422": " Iar acum Alex Carmichael era consultant la cinci sau şase spitale După câte cred, câştiga zece mii de lire pe an, iar rangul de cavaler era doar primul dintre onorurile care în mod inevitabil aveau să-i fie hărăzite — Da, m-am descurcat binişor, mi-a răspuns el Dar marea ciudăţenie este că toate acestea le datorez unei singure lovituri norocoase — Ce vrei să spui? — Ia zi, îţi mai aminteşti de Abraham? Era băiatul ăla care avea viitorul în faţă Când eram studenţi mă întrecea în toate privinţele El câştiga premiile şi bursele la care concuram amândoi Întotdeauna am fost al doilea după el Dacă o ţinea tot aşa ar fi avut el situaţia de care mă bucur eu Omul ăla avea un adevărat geniu pentru chirurgie Nimeni nu se putea măsura cu el Când a fost numit secretar la spitalul Sf",
    "423": " Toma eu nu mai aveam nici o şansă de a ajunge în conducerea spitalului Ar fi trebuit să mă fac medic generalist şi ştii ce puţine posibilităţi are un practician de a ieşi cât de cât de pe făgaşul obişnuit Dar Abraham s-a dat la o parte şi am primit eu slujba Asta a fost şansa mea în viaţă — Presupun că ai dreptate — A fost o simplă chestiune de noroc Bănuiesc că Abraham ăla avea o trăsnaie a lui Bietul de el s-a dus complet de râpă Are o slujbă de doi bani la Serviciul medical din Alexandria – un fel de oficiant sanitar sau ceva în genul ăsta Mi s-a spus că trăieşte cu o grecoaică bătrână şi urâtă şi că are vreo şase copii scrofuloşi Realitatea este, sau mai bine zis aşa presupun, că omul nu trebuie să aibă numai creier",
    "424": " Ceea ce contează este personalitatea, voinţa Abraham n-avea aşa ceva Personalitate? Caracter ferm? Eu credeam că e nevoie de foarte mult din ambele ca să dai cu piciorul unei cariere după doar jumătate de oră de gândire pentru că vezi în alt drum al vieţii o semnificaţie mai adâncă Şi era nevoie de şi mai multă personalitate şi tărie de caracter ca să nu regreţi niciodată pasul acela făcut brusc Dar n-am zis nimic, iar Alex Carmichael a continuat pe un ton meditativ: — Bineînţeles că ar fi o ipocrizie din partea mea să pretind că regret ce a făcut Abraham La urma urmei numai eu am avut de câştigat Şi pufăi alene din trabucul Corona pe care îl fuma Însă dacă n-aş fi fost implicat personal, mi-ar fi părut rău de această pierdere Eu cred că e o prostie ca omul să-şi rateze astfel viaţa",
    "425": " Mă întrebam dacă Abraham chiar şi-a ratat viaţa Oare a face ceea ce doreşti cel mai mult, a trăi în condiţiile care îţi plac, împăcat cu tine însuţi, înseamnă a-ţi rata viaţa? Şi oare a fi un chirurg eminent cu zece mii de lire pe an şi o nevastă frumoasă înseamnă a reuşi în viaţă? Presupun că totul depinde de sensul pe care-l dai vieţii, de cerinţele sociale pe care le recunoşti şi cărora li te supui şi de pretenţiile individului Dar din nou mi-am ţinut gura, căci cine sunt eu ca să mă pot lua la harţă cu un cavaler? \n\nLI \nCând i-am spus povestea asta, Tiaré mi-a lăudat prudenţa, şi câteva minute am lucrat împreună în tăcere: curăţam păstăi de mazăre Apoi ochii ei, mereu atenţi la treburile bucătăriei, descoperiră o greşeală pe care o făcuse bucătarul chinez şi care-i stârni o izbucnire violentă",
    "426": " Se năpusti asupra acestuia cu un şuvoi de insulte Chinezul nu se sfii deloc să se apere şi se porni o ceartă zgomotoasă Vorbeau limba locală din care eu nu învăţasem decât vreo cinci-şase cuvinte şi mi se păru că în curând va fi sfârşitul lumii, atât de vehement se certau Dar curând făcură pace şi Tiaré îi dădu bucătarului o ţigară Amândoi fumară liniştiţi — Ştii că eu i-am găsit nevastă? zise deodată Tiaré cu un zâmbet care i se lăţi pe toată faţa imensă — Cui? Bucătarului? — Nu, lui Strickland — Bine, dar avea deja una — Aşa zicea şi el, dar i-am spus că aia e în Anglia şi Anglia e la capătul lumii — Adevărat, i-am răspuns — Venea pe la Papeete cam la două-trei luni o dată, când avea nevoie de vopsele sau de tutun ori de bani, şi rătăcea prin oraş ca un câine de pripas",
    "427": " Îmi era milă de el Aveam aici o fată pe nume Ata care-mi făcea curăţenie Era oarecum rudă cu mine şi taică-său şi cu maică-sa muriseră, aşa că o luasem la mine Strickland dădea pe aici din când în când să ia o masă bună ori să joace un şah cu vreunul din băieţi Am observat că fata îl priveşte atent ori de câte ori vine şi am întrebat-o dacă-l place Mi-a zis că-l place destul de mult Ştii cum sunt fetele astea: întotdeauna se înhăitează cu un alb — Dar ce, era băştinaşă? am întrebat-o — Da Nu-i curgea în vine nici o picătură de sânge alb Ei bine, după ce am vorbit cu ea am trimis după Strickland şi i-am zis: — Strickland, e timpul să te aşezi şi tu la casa ta Un om de vârsta ta n-ar mai trebui să se joace cu fetişcanele din port",
    "428": " Alea sunt nişte stricate şi cu ele nu ajungi la nimic bun Tu n-ai bani şi nu eşti în stare să păstrezi nici o slujbă mai mult de o lună sau două Acum nimeni n-o să te mai angajeze Tu spui că poţi trăi în zona tufişurilor cu una sau alta dintre băştinaşe şi ele sunt bucuroase să te primească fiindcă eşti alb, dar pentru un alb nu e un lucru decent Acum ascultă-mă, Strickland! Tiaré amesteca franceza cu engleza în conversaţie căci folosea cu egală uşurinţă ambele limbi Le vorbea cu un accent cântător care nu era neplăcut Simţeai că dacă o pasăre ar putea vorbi englezeşte ar folosi exact aceste tonuri — Ei, ce-ar fi să te însori cu Ata? E fată bună şi n-are decât şaptesprezece ani Nu şi-a făcut de cap ca fetele alea – mă rog, cu un căpitan sau un şef de echipaj da, dar n-a pus mâna pe nici unul dintre băştinaşi",
    "429": " Elle se respecte, vois tu Casierul de pe vasul Oahu mi-a spus cu ocazia ultimei călătorii că n-a mai cunoscut o fată drăguţă pe toate insulele astea Şi pentru ea ar fi timpul să se aşeze la casa ei, şi pe urmă căpitanilor şi şefilor de echipaj le mai place din când în când câte o schimbare Eu nu ţin prea multă vreme fetele în serviciu Are şi ea o mică proprietate pe la Taravao, puţin înainte de a ajunge la peninsulă, şi cu preţul la care s-a ridicat acum copra aţi putea trăi destul de confortabil E şi o casă acolo şi ai găsi tot răgazul care-ţi trebuie pentru pictura ta Ei, ce zici? Şi Tiaré se opri ca să-şi tragă răsuflarea: — Atunci mi-a vorbit el despre nevastă-sa din Anglia „Bietul meu Strickland, i-am zis Toţi au câte o nevastă pe undeva",
    "430": " De obicei tocmai de-aia vin în insulele astea Ata e fată inteligentă şi nu se aşteaptă la nici un fel de ceremonie în faţa primarului Este protestantă şi ştii că ei privesc lucrurile astea altfel decât catolicii“ Şi atunci el m-a întrebat: „Dar ce zice Ata de povestea asta?“ „S-ar părea că are o slăbiciune pentru tine“, i-am răspuns „Ea e dornică, dacă eşti şi tu S-o chem?“ A chicotit într-un fel sec şi caraghios specific lui Am chemat-o pe fată Ştia despre ce vorbesc – căţeluşa naibii –, am văzut-o cu coada ochiului cum ascultă cu urechile ciulite în timp ce se prefăcea că ar călca o bluză pe care mi-o spălase A intrat Râdea, dar vedeam că e puţin intimidată şi Strickland a privit-o fără un cuvânt — Era frumuşică? am întrebat-o pe Tiaré — Destul de drăguţă",
    "431": " Dar trebuie să-i vezi portretele A pictat-o de nenumărate ori, uneori cu un pareo, iar alteori fără nimic pe ea Da, da, era destul de drăguţă Şi gătea foarte bine Chiar eu am învăţat-o Am văzut eu la ce se gândeşte Strickland, aşa că i-am spus: „I-am plătit un salariu bun şi ea l-a economisit, iar căpitanii şi şefii de echipaj pe care i-a cunoscut i-au dat din când în când câte ceva A economisit câteva sute de franci“ Strickland s-a tras de barba lui roşie şi a zâmbit: „Ei, Ata, ţi-ar plăcea să ai un soţ ca mine?“ Fata n-a zis nimic, dar a chicotit „Păi, bietul meu Strickland, doar ţi-am spus că fata are o slăbiciune pentru tine“, am intervenit „Am să te bat“, i-a zis el privind-o drept în ochi „Păi altfel cum aş putea şti că mă iubeşti?“ i-a răspuns ea",
    "432": " Tiaré şi-a întrerupt povestirea şi mi s-a adresat dusă pe gânduri: — Primul meu soţ, căpitanul Johnson, mă bătea regulat Era un adevărat bărbat Era înalt de aproape 1,90 m şi când se îmbăta nu-l mai puteai ţine în nici un fel Uneori umblam zile întregi cu vânătăi pe tot trupul Doamne, ce-am mai plâns când a murit! Am crezut că n-o să-mi mai revin niciodată Dar abia când m-am măritat cu George Rainey am ştiut ce am pierdut Niciodată nu poţi şti cum e un bărbat până când nu trăieşti cu el Nici unul nu m-a dezamăgit mai rău decât George Rainey Era şi el chipeş şi cu o ţinută frumoasă Aproape la fel de înalt ca Johnson, şi părea destul de voinic Dar totul era numai o chestie de suprafaţă Nu bea niciodată, niciodată n-a ridicat mâna asupra mea",
    "433": " Parcă ar fi fost misionar Mă culcam cu toţi ofiţerii de pe toate vasele care acostau în porturile insulei şi George Rainey nu vedea niciodată nimic Până la urmă am fost atât de dezgustată de el încât am divorţat La ce mai e bun un asemenea soţ? E îngrozitor cum tratează unii bărbaţi femeile Mi-am manifestat compasiunea faţă de Tiaré şi am remarcat cu multă emoţie că bărbaţii au fost întotdeauna nişte impostori, apoi am rugat-o să-şi reia povestirea despre Strickland — „Ei, i-am zis eu, nu e nici o grabă, gândeşte-te bine şi pe îndelete Ata are o cameră foarte drăguţă în atenanse Trăieşte cu ea o lună şi vezi dacă-ţi place Să iei masa aici După o lună, dacă te hotărăşti că vrei s-o iei de nevastă, poţi pur şi simplu să te duci şi să te instalezi pe proprietatea ei",
    "434": "“ — Ei bine, cu asta a fost de acord Ata a continuat să aibă grijă de gospodăria mea şi eu îl hrăneam, aşa cum îi promisesem Am învăţat-o pe Ata să-i facă vreo două dintre felurile de mâncare care ştiam eu că-i plac N-a pictat prea mult Umbla de colo până colo pe toate coclaurile şi se scălda în râu şi şedea pe malul lagunei şi o tot privea şi la apusul soarelui cobora să privească insula Murea Ba chiar ieşea la pescuit pe recifurile de corali Îi plăcea să piardă vremea prin port stând de vorbă cu băştinaşii Era un om drăguţ şi liniştit Şi în fiecare seară după cină se ducea în camera Atei Am văzut însă că tânjeşte să plece în zona tufişurilor, şi la sfârşitul lunii l-am întrebat ce intenţii are Mi-a spus că dacă Ata e dispusă să vină cu el, e gata s-o ia",
    "435": " Aşa că le-am dat un ospăţ de nuntă L-am pregătit cu mâinile mele Le-am făcut o supă de mazăre şi homar à la portugaise şi nişte orez cu curry şi o salată de cocos – n-ai mâncat niciodată salata mea de cocos, nu?, trebuie neapărat să-ţi fac una până nu pleci –, şi pe urmă le-am făcut şi o îngheţată Am băut după pofta inimii şampanie şi pe urmă lichioruri Doamne, mă străduisem să fac lucrurile cât mai bine Iar după aceea am dansat cu toţii în salon Pe atunci nu eram atât de grasă şi întotdeauna m-am dat în vânt după dans Salonul de la Hôtel de la Fleur era o încăpere nu prea mare, cu o pianină şi mobilă de mahon acoperită cu huse de catifea cu imprimeuri, aranjate frumos în jurul pereţilor Pe masa rotundă erau albume cu fotografii şi pe pereţi poze mărite ale lui Tiaré cu primul ei soţ, căpitanul Johnson",
    "436": " Şi totuşi, cu toate că ea era bătrână şi grasă, uneori rulam covorul de Bruxelles, aduceam servitoarele şi vreo două prietene de-ale lui Tiaré şi dansam, deşi acum foloseam muzica unui gramofon hârâit Pe verandă aerul era îmbălsămat de parfumul greu al florilor de tiaré, iar deasupra capului Crucea Sudului strălucea pe un cer fără nori Tiaré zâmbi indulgentă: — Am ţinut-o tot aşa până la trei dimineaţa şi când ne-am dus la culcare nu cred că vreunul din noi era prea treaz Le spusesem că pot să ia şareta mea ca să-i ducă atât cât ţine drumul, pentru că după aceea aveau de mers mult pe jos Proprietatea Atei era chiar acolo, într-un clin al muntelui Au pornit în zori şi băiatul pe care l-am trimis cu ei nu s-a mai întors până a doua zi Da, aşa s-a căsătorit Strickland \n\nLII \nPresupun că următorii trei ani au fost cei mai fericiţi din viaţa lui Strickland",
    "437": " Casa Atei se afla la vreo opt kilometri de drumul care înconjoară insula şi ajungeai la ea pe o potecă şerpuitoare umbrită de vegetaţia luxuriantă a tropicelor Era un bungalow de lemn nevopsit alcătuit din două cămăruţe, iar afară se găsea un mic şopron care slujea de bucătărie N-avea altă mobilă decât rogojinile pe care le foloseau drept paturi şi un balansoar pe verandă Bananierii cu frunzele lor mari şi zdrenţuite, ca veşmintele rufoase ale unei împărătese decăzute, creşteau de jur împrejurul casei Chiar în spatele ei era un avocado, peste tot erau cocotieri care aduceau venituri ţinutului Tatăl Atei plantase crotoni – odogaci – de jur împrejurul proprietăţii, şi aceştia creşteau într-o luxură de culori vesele şi strălucitoare Alcătuiau un adevărat gard de flăcări în jurul proprietăţii În faţa casei era un mango, iar la marginea luminişului – doi copaci poinciana îngemănaţi, care prin strălucirea florilor stacojii se luau la întrecere cu aurul cocotierilor",
    "438": " Aici a trăit Strickland din roadele pământului, venind prea rar la Papeete În apropiere era un pârâu în care se scălda, iar uneori mai avea şi ce pescui Când venea bancul de peşti, băştinaşii se îngrămădeau cu suliţele şi ţipând zgomotos, străpungeau vietăţile speriate în graba lor de a ajunge la mare Uneori Strickland cobora până la recifurile de corali şi se întorcea cu un coş de peştişori mici şi coloraţi, pe care Ata îi prăjea în unt de cocos, sau cu câte un homar Iar uneori ea făcea o mâncare picantă cu crabii mari ce se târau pe ţărm chiar pe sub picioarele tale Sus pe munte erau portocali sălbatici, şi din când în când Ata urca împreună cu două-trei femei din sat şi se întorcea încărcată cu fructe verzi, dulci şi savuroase Atunci se coceau nucile de cocos şi verişoarele şi verişorii ei (ca toţi băştinaşii, Ata avea o puzderie de rubedenii) se căţărau ca un roi pe copaci şi aruncau jos fructele coapte",
    "439": " Le desfăceau şi le puneau la soare să se usuce Apoi tăiau coaja numită copra şi o puneau în saci, iar femeile îi cărau pe la negustorii din satele de lângă lagună care le dădeau în schimb orez şi săpun şi conserve de carne şi ceva bani Uneori se încingea un ospăţ în vecinătate şi se tăia un porc pentru această ocazie Atunci se duceau şi mâncau până le venea rău şi dansau şi cântau imnuri religioase Dar casa era departe de sat şi tahitienii sunt leneşi Le place să călătorească, le place să bârfească, dar nu vor să meargă pe jos şi, săptămâni de-a rândul, Strickland şi cu Ata trăiau singuri El picta şi citea, iar seara când se lăsa întunericul şedeau împreună pe verandă fumând şi privind cerul înstelat Apoi Ata avu un copil şi bătrâna care veni s-o ajute la naştere rămase cu ea",
    "440": " Curând nepoata bătrânei veni şi ea acolo şi apoi şi un tânăr Nimeni nu ştia de unde şi nici al cui era, dar se instala la ei într-o atmosferă degajată – şi trăiră cu toţii împreună \n\nLIII — Tenez, voilà le capitaine Brunot, zise Tiaré într-o zi când încercam să înşir într-o ordine logică ceea ce mi-a putut ea spune despre Strickland El l-a cunoscut bine pe Strickland L-a vizitat la el acasă Am văzut un franţuz între două vârste, cu o barbă mare, neagră, cu şuviţe cărunte, faţa arsă de soare şi ochi mari strălucitori Era îmbrăcat într-un costum curat de doc Îl observasem la prânz, şi Ah Lin, servitorul chinez, mi-a spus că a venit din insulele Paumotu pe vasul sosit în ziua aceea Tiaré m-a prezentat şi el mi-a dat cartea sa de vizită de mari dimensiuni pe care erau tipărite cuvintele René Brunot, şi dedesubt, Capitaine au Long Cours",
    "441": " Eram aşezaţi pe mica verandă de lângă bucătărie şi Tiaré croia o rochie pentru una dintre fetele din casă S-a aşezat şi el cu noi — Da, într-adevăr l-am cunoscut bine pe Strickland, mi-a spus Sunt mort după jocul de şah şi el se bucura întotdeauna să facă o partidă Eu vin de trei-patru ori pe an în Tahiti când mă cheamă profesia, şi dacă se afla şi el la Papeete venea pe aici şi atunci jucam Când s-a însurat (căpitanul Brunot zâmbi şi dădu din umeri), enfin, când a început să trăiască cu fata pe care i-a dat-o Tiaré, m-a invitat să-l vizitez Am fost poftit şi la ospăţul de nuntă Se uită la Tiaré şi amândoi râseră Apoi continuă: După aceea n-a mai venit aşa des pe la Papeete şi cam un an mai târziu s-a întâmplat să mă duc după nu ştiu ce treburi în partea aceea a insulei, şi când am terminat ce aveam de făcut mi-am zis: „Voyons, de ce să nu merg să-l văd pe prăpăditul ăla de Strickland?“ I-am întrebat pe vreo doi băştinaşi dacă ştiu ceva despre el şi am descoperit că locuieşte la mai puţin de cinci kilometri de locul unde mă aflam",
    "442": " Aşadar m-am dus N-am să uit niciodată impresia pe care mi-a lăsat-o vizita aceea Eu, unul, trăiesc pe un atol de coral, o insulă joasă, o fâşie de uscat care înconjoară o lagună şi frumuseţea ei este frumuseţea mării şi a cerului şi culorile variate ale lagunei şi graţia cocotierilor Dar locul unde trăia Strickland avea frumuseţea grădinii Raiului Ah, ce n-aş da să puteţi vedea locul acela încântător, vrăjit, un colţ ascuns de restul lumii având deasupra azurul cerului şi de jur împrejur vegetaţia luxuriantă Era un adevărat ospăţ al culorilor Şi era înmiresmat şi răcoros Nici nu se pot găsi cuvinte pentru a descrie Paradisul acela Şi aici trăia el fără să bage în seamă lumea şi uitat de lume Presupun că pentru ochii europenilor ar fi părut uimitor de sordid Casa era dărăpănată şi nu prea curată",
    "443": " Când m-am apropiat, am văzut vreo trei-patru băştinaşi culcaţi pe verandă Ştiţi şi dumneavoastră cum le place băştinaşilor să stea unul lângă altul ca o turmă Era acolo un tânăr întins cât era de lung, fumând o ţigară, şi care n-avea nimic pe el decât un pareo Un pareo este o fâşie lungă de pânză de bumbac roşie sau albastră cu un model alb E purtat în jurul şoldurilor şi atârnă până la genunchi — O fetiţă de vreo cincisprezece ani, cred, împletea frunze de pandanus ca să facă o pălărie şi o bătrână şedea pe vine fumând o pipă Apoi am văzut-o pe Ata Alăpta un sugar, iar un alt copil, gol puşcă, se juca la picioarele ei Când m-a văzut l-a strigat pe Strickland, care a apărut în uşă Nici el nu avea alte haine decât un pareo",
    "444": " Era o siluetă extraordinară, cu barba roşie şi părul vâlvoi şi pieptul mare foarte păros Avea picioarele pline de bătături şi de cicatrici, aşa că am înţeles că nu mai umblă niciodată încălţat Deci se transformase pe de-a-ntregul în băştinaş Păru încântat să mă vadă şi-i spuse Atei să taie o pasăre pentru masa noastră Mă pofti înăuntru ca să-mi arate tabloul la care lucra când am venit Într-un colţ al încăperii era patul, iar în mijloc un şevalet cu o pânză pe el Pentru că mi se făcuse milă de el, îi cumpărasem vreo două tablouri pe sume foarte mici şi mai trimisesem altele prietenilor mei din Franţa Şi cu toate că le cumpărasem doar din filantropie, după ce trăisem cu ele în casă începuseră să-mi placă Ba chiar găseam în ele o frumuseţe stranie Toată lumea mă socotea nebun, însă s-a dovedit până la urmă că am avut dreptate",
    "445": " Am fost primul lui admirator de pe insulele acestea Îi zâmbi maliţios lui Tiaré şi ea, lamentându-se, ne spuse încă o dată povestea aceea cum la vânzarea prin licitaţie a bunurilor lui Strickland neglijase tablourile, dar cumpărase cu douăzeci şi şapte de franci o plită americană — Şi mai aveţi tablourile? l-am întrebat — Da, le păstrez până când ajunge fiică-mea de măritat şi atunci o să le vând Ele o să-i alcătuiască dota Şi apoi îşi continuă relatarea vizitei sale la Strickland: — N-am să uit niciodată seara pe care am petrecut-o împreună N-avusesem de gând să stau mai mult de un ceas, dar el a insistat să rămân peste noapte acolo Am ezitat, căci mărturisesc că nu-mi prea plăcea înfăţişarea rogojinilor pe care îmi propunea să dorm Dar până la urmă am dat nepăsător din umeri Când îmi construisem casa din arhipelagul Paumotu dormisem săptămâni întregi afară pe un pat încă şi mai tare decât acesta, fără alt adăpost decât nişte arbuşti sălbatici; cât despre insecte, pielea mea tăbăcită putea să le suporte toate răutăţile",
    "446": " Ne-am dus la râu să ne scăldăm în timp ce Ata pregătea cina, şi după ce am mâncat ne-am aşezat pe verandă Am fumat şi am sporovăit Tânărul avea o armonică şi cânta melodiile la modă prin music-hall-uri cu vreo zece-doisprezece ani în urmă Sunau ciudat în noaptea tropicală, la mii de mile de orice lume civilizată L-am întrebat pe Strickland dacă nu-l supără promiscuitatea în care trăieşte „Nu“, mi-a zis Îi plăcea să-şi aibă modelele în preajmă Curând, după câteva căscaturi răsunătoare, băştinaşii se duseră să se culce, aşa că Strickland şi cu mine rămaserăm singuri Nici nu v-aş putea descrie tăcerea intensă a nopţii În insula mea din arhipelagul Paumotu niciodată nu e linişte deplină cum era aici Se aud veşnic milioane de animale pe plajă, toţi crustaceii ăia care fojgăie de colo până colo şi mersul grăbit şi zgomotos al crabilor de uscat",
    "447": " Din când în când, pe lagună mai auzeai şi câte un peşte ţâşnind din apă, iar câteodată şi vreun plescăit înspăimântător când un rechin întunecat pune toţi ceilalţi peşti pe goană pentru a-şi salva viaţa Şi mai presus de toate, neîntrerupt ca şi timpul, este uruitul surd al valurilor care se sparg pe recifuri Dar aici nu era nici un sunet şi aerul era parfumat de florile albe care se deschid noaptea Era atât de frumoasă noaptea aceea, încât parcă sufletul nici nu mai izbutea să suporte temniţa trupului Simţeai că e gata să se lase purtat de vânt prin văzduhul imaterial, iar moartea avea înfăţişarea unui prieten drag Tiaré oftă: — O, ce n-aş da să mai am iar cincisprezece ani! Apoi zări o mâţă care încerca să se înfrupte din crevetele de pe masa din bucătărie, şi cu un gest îndemânatic şi o salvă foarte colorată de ocări aruncă o carte după animalul care fugea",
    "448": " — L-am întrebat dacă e fericit cu Ata, continuă căpitanul „Mă lasă în pace“, mi-a răspuns el „Îmi face de mâncare şi-şi îngrijeşte copiii Face ce-i spun Îmi oferă tot ce doresc eu de la o femeie“ „Şi nu regreţi niciodată Europa? Nu tânjeşti uneori după lumina străzilor Parisului ori Londrei? După tovărăşia prietenilor şi egalilor dumitale? Que sais-je?, după teatre, şi ziare, şi uruitul omnibuzelor pe macadamul străzilor?“ Multă vreme a rămas tăcut, apoi mi-a răspuns: „Aici am să stau până mor“ „Dar nu te plictiseşti niciodată de singurătate?“ l-am întrebat A ricanat: „Mon pauvre ami“, mi-a spus, „se vede bine că habar n-ai ce înseamnă să fii artist“ Căpitanul Brunot se întoarse către mine cu un zâmbet blând şi în ochii lui întunecaţi şi buni era o licărire minunată: — M-a nedreptăţit, căci şi eu ştiu ce înseamnă să visezi",
    "449": " Am şi eu viziunile mele În felul meu sunt şi eu artist Cu toţii am tăcut o vreme, iar Tiaré şi-a scotocit buzunarul încăpător şi a scos o mână de ţigări Ne-a dat câte una la fiecare şi am fumat tustrei În cele din urmă a zis: — Întrucât ce Monsieur se interesează de Strickland, de ce nu-l duci să-l vadă pe doctorul Coutras? El i-ar putea vorbi puţin de boala şi moartea lui Strickland — Volontiers, mi-a zis căpitanul, uitându-se la mine I-am mulţumit şi el şi-a scos ceasul: — E trecut de şase Dacă aţi avea chef să veniţi acum l-am găsi tocmai bine acasă Fără nici un comentariu m-am sculat şi am pornit împreună pe drumul care ducea la casa doctorului Locuia în afara oraşului, dar Hôtel de la Fleur era la marginea acestuia, aşa că am ajuns repede la ţară",
    "450": " Şoseaua lată era umbrită de arbori de piper, iar de o parte şi de alta erau plantaţiile de cocotieri şi arbori de vanilie Pescăruşii de pradă scoteau ţipete ciudate printre frunzele palmierilor Am ajuns la un pod de piatră arcuit peste un râuşor puţin adânc şi am zăbovit câteva minute ca să-i privim pe copilaşii băştinaşilor scăldându-se Se alergau între, ei cu ţipete şi râsete ascuţite, iar trupurile lor cafenii şi ude străluceau în lumina soarelui \n\nLIV \nÎn timp ce mergeam mai departe mă gândeam la o împrejurare asupra căreia îmi atrăsese atenţia tot ceea ce auzisem în ultima vreme despre Strickland Aici pe insula asta îndepărtată s-ar părea că nu stârnise antipatia şi dezgustul cu care era detestat în ţară, ci mai degrabă compătimire Iar ciudăţeniile lui erau acceptate cu îngăduinţă Pentru aceşti oameni – băştinaşi şi europeni deopotrivă – era un tip ciudat, dar ei erau deprinşi cu tot soiul de ciudăţenii aşa că nu se mirau câtuşi de puţin de ce făcea el",
    "451": " Lumea întreaga era populată de fiinţe ciudate care făceau lucruri ciudate şi poate că ei ştiau că omul nu este exact ceea ce voia el să fie, ci doar ceea ce este silit să fie În Anglia şi Franţa el era ţăruşul pătrat de băgat în gaura rotundă, dar aici găurile erau de toate formele şi nici un fel de ţăruş nu era întru totul nelalocul lui Nu cred că el s-a purtat aici cu mai multă blândeţe, cu mai puţin egoism sau mai puţină brutalitate, însă împrejurările îi erau mai favorabile Dacă şi-ar fi petrecut toată viaţa în aceste locuri, poate că nimeni nu l-ar fi socotit mai rău decât alţii Primea aici ceea ce nici nu aştepta nici nu cerea de la proprii lui semeni – şi anume, înţelegere şi compătimire Am încercat să-i vorbesc căpitanului Brunot despre uimirea care mă cuprindea auzind ce povesteşte, şi o vreme nu mi-a răspuns",
    "452": " — Nu este chiar aşa de ciudat că eu cel puţin am avut înţelegere şi simpatie pentru Strickland, mi-a spus el în cele din urmă, căci deşi poate nici unul din noi n-o ştiam, de fapt amândoi aveam acelaşi ţel — Cum ar fi putut doi oameni atât de diferiţi ca dumneavoastră şi Strickland să aibă acelaşi ţel? l-am întrebat zâmbind — Frumuseţea — Grea treabă, am murmurat — Dumneavoastră ştiţi cum pot fi oamenii atât de obsedaţi de dragoste, încât sunt surzi şi orbi la orice altceva de pe lume? Sunt la fel de puţin stăpâni pe ei ca şi sclavii legaţi de băncile unei galere Pasiunea care-l robea pe Strickland nu era mai puţin tiranică decât dragostea — Vai, ce ciudat că-mi spuneţi una ca asta! i-am răspuns Cu multă vreme în urmă am avut ideea că e posedat de un diavol",
    "453": " — Era pasiunea care-l ţinea în puterea ei pe Strickland, pasiunea de a crea frumuseţe Asta nu-i dădea pace Îl mâna încolo şi încoace Era un fel de pelerin etern urmărit de nostalgia divină, şi demonul din sânul lui era necruţător Există oameni a căror dorinţă de adevăr e atât de mare, încât pentru a-l dobândi sunt în stare să zdruncine înseşi temeliile lumii lor Aşa era şi Strickland, numai că în cazul lui frumuseţea lua locul adevărului Nu puteam simţi pentru el altceva decât o profundă compătimire — Şi asta e foarte ciudat Un om căruia el i-a făcut un mare rău mi-a spus că simte o milă profundă pentru Strickland Am tăcut un moment, apoi am reluat: Mă întreb dacă aici aţi găsit explicaţia unui caracter care întotdeauna mi s-a părut inexplicabil? Cum de aţi nimerit direct la ţintă? S-a întors zâmbind către mine: — Dar nu v-am spus că şi eu sunt artist în felul meu? Am găsit în mine aceeaşi dorinţă care-l anima şi pe el",
    "454": " Dar în timp ce mijlocul lui de exprimare era pictura, al meu a fost întotdeauna viaţa Şi atunci, căpitanul Brunot mi-a spus o poveste pe care trebuie neapărat s-o repet întrucât măcar prin contrast adaugă ceva la impresia mea despre Strickland După părerea mea, are frumuseţea ei proprie Căpitanul Brunot era breton şi slujise în marina franceză A părăsit-o când s-a căsătorit şi s-a instalat pe o mică proprietate pe care o avea lângă Quimper ca să-şi petreacă în tihnă restul zilelor; dar în urma unei greşeli a avocatului său, s-a trezit deodată fără un ban, şi nici el, nici soţia lui nu doreau să trăiască în mizerie într-un loc unde nu se bucurau cât de cât de consideraţie În vremurile când călătorise, străbătuse şi mările sudului şi acum era hotărât să-şi caute acolo norocul A petrecut câţiva ani la Papeete ca să-şi alcătuiască planurile şi să câştige experienţă",
    "455": " Apoi, cu bani împrumutaţi de la un prieten din Franţa, şi-a cumpărat o insulă în arhipelagul Paumotu Era un inel de pământ care înconjura o lagună adâncă, pământ nelocuit şi acoperit doar de tufăriş şi guava sălbatice Cu femeia plină de iniţiativă care era nevastă-sa şi cu câţiva băştinaşi a debarcat acolo şi s-a apucat să clădească o casă şi a curăţat terenul de buruieni ca să poată să planteze cocotieri Asta se întâmplase cu douăzeci de ani în urmă şi acum ceea ce fusese o insulă stearpă era o adevărată grădină — La început a fost o treabă grea şi plină de emoţii, şi amândoi trudeam pe rupte În fiecare zi mă sculam odată cu revărsatul zorilor, curăţam terenul, plantam, lucram la casă, iar seara când mă trânteam pe pat dormeam buştean până dimineaţa Nevastă-mea lucra la fel de mult ca şi mine",
    "456": " Apoi ni s-au născut copiii, mai întâi un băiat şi apoi o fată Nevastă-mea şi cu mine i-am învăţat tot ceea ce ştiu Am comandat un pian din Franţa şi soţia i-a învăţat să cânte la pian şi să vorbească englezeşte, iar eu le-am predat latina şi matematica şi am citit cu ei istorie Acum amândoi ştiu să manevreze o corabie cu pânze, ştiu să înoate la fel de bine ca şi băştinaşii Nimic din ceea ce e pe insulă nu le e străin Copacilor noştri le-a mers bine şi pe recifurile mele sunt scoici Am venit acum în Tahiti ca să cumpăr o goeletă Sunt acolo destule stridii ca să merite să le pescuieşti şi, cine ştie, poate găsesc şi vreo perlă Am făcut ceva acolo unde nu era nimic Şi eu am creat frumuseţe A, dumneavoastră nu ştiţi ce înseamnă să te uiţi la toţi copacii aceia înalţi şi sănătoşi şi să te gândeşti că pe toţi i-ai sădit cu mâna ta",
    "457": " — Daţi-mi voie să vă pun aceeaşi întrebare pe care i-aţi pus-o şi dumneavoastră lui Strickland: Nu regretaţi niciodată Franţa şi vechiul dumneavoastră cămin din Bretagne? — Într-o bună zi când s-o mărita fiică-mea, iar fiul meu şi-o lua şi el nevastă şi vor putea să mă înlocuiască pe insulă, o să ne întoarcem în ţară şi o să ne sfârşim zilele în casa veche în care m-am născut — O să puteţi privi înapoi la o viaţă fericită, i-am zis — Évidemment, pe insula mea viaţa nu e deloc palpitantă şi sunt foarte departe de lume – închipuiţi-vă că-mi trebuie patru zile ca să ajung aici în Tahiti –, dar acolo suntem foarte fericiţi Sunt prea puţini oamenii cărora le e dat să încerce să realizeze ceva şi chiar să şi izbutească Viaţa noastră este simplă şi inocentă Nu e întinată de ambiţii şi toată mândria pe care o avem se datorează doar contemplării muncii realizate cu mâinile noastre",
    "458": " Maliţia nu ne poate răni şi nici invidia nu ne poate ataca Ah, mon cher Monsieur, se vorbeşte de binecuvântarea muncii şi poate că e o sintagmă fără sens, dar pentru mine ea are semnificaţia cea mai puternică Sunt un om fericit — Sunt convins că şi meritaţi să fiţi, i-am spus zâmbind — Tare aş vrea să pot gândi astfel Nu ştiu cum am meritat eu să am o nevastă care a fost desăvârşită ca prietenă şi tovarăşă de viaţă, ca amantă şi ca mamă Am reflectat o vreme la viaţa pe care o sugera imaginaţiei mele căpitanul — Este evident că pentru a duce o asemenea existenţă şi pentru a o împinge până la succes trebuie să fi avut amândoi o voinţă puternică şi un caracter hotărât — Poate Dar fără încă un alt factor n-am fi realizat nimic",
    "459": " — Care anume? S-a oprit locului şi cu un gest puţin dramatic a întins braţele în lături: — Credinţa în Dumnezeu Fără asta am fi fost pierduţi Atunci am ajuns la casa doctorului Coutras \n\nLV \nDoctorul Coutras era un franţuz bătrân, de statură înaltă şi mai mult decât corpolent Trupul îi semăna cu un uriaş ou de raţă, iar ochii lui pătrunzători, albaştri şi binevoitori, se opreau din când în când cu mulţumire pe pântecul lui enorm Avea tenul roşcovan şi părul alb Era genul de om care-ţi stârneşte pe loc simpatia Ne-a primit imediat într-o cameră pe care ai fi putut foarte bine s-o găseşti într-o casă din Franţa, şi vreo două dintre curiozităţile polineziene expuse acolo aveau într-adevăr o înfăţişare ciudată Mi-a apucat mâna în mâinile lui imense şi m-a privit cordial, deşi în ochii lui se citea o mare viclenie",
    "460": " Când i-a strâns mâna căpitanului Brunot s-a interesat politicos despre madame et les enfants Câteva minute a urmat un schimb de politeţuri şi bârfe locale despre insulă, perspectivele recoltei de copra şi ale celei de vanilie Apoi am ajuns şi la scopul vizitei mele Nu vă voi repeta cu propriile lui cuvinte ce mi-a spus doctorul Coutras, ci cu ale mele, căci n-aş avea nici o şansă să reproduc la mâna a doua impresia pe care o crea rostirea lui vivace Avea un glas profund şi răsunător, întru totul potrivit cu trupul său masiv, şi un acut simţ al dramaticului Conversaţia lui era la fel de plăcută ca o piesă de teatru, după cum se spune Şi era de fapt mai bună decât majoritatea pieselor S-ar părea că într-o bună zi doctorul Coutras se dusese la Taravao pentru a-i da consultaţii unei bătrâne neveste de şef de trib care se îmbolnăvise, şi ne-a descris de o manieră foarte vie înfăţişarea bătrânei obeze întinse pe un pat uriaş, fumând ţigări, şi înconjurată de o droaie de servitori cu pielea neagră",
    "461": " După ce a văzut-o pe bolnavă a fost dus în altă cameră şi i s-a dat o masă – peşte crud, banane fripte şi pui – que sais-je, masa tipică a indigenilor –, şi în timp ce mânca a văzut o fetiţă care era alungată de la uşă deşi plângea amarnic Nu i-a dat atenţie, dar când a ieşit să-şi ia şareta să pornească spre casă a văzut-o din nou pe fetiţă ţinându-se puţin de-o parte; îl privea cu un aer jalnic şi lacrimile îi şiroiau în continuare pe obraji A întrebat pe cineva ce a păţit fetiţa şi i s-a spus că a venit din zona colinelor ca să-l roage să vadă un bărbat alb care era bolnav I se spusese că doctorul nu poate fi deranjat O strigă şi o întrebă chiar el ce doreşte Fetiţa îi spuse că a trimis-o Ata, aceea care era pe vremuri la Hôtel de la Fleur, şi că Roşcatul e bolnav",
    "462": " Îi puse în mână o hârtiuţă mototolită şi când o desfăcu doctorul găsi în ea o bancnotă de o sută de franci — Dar cine e Roşcatul? îl întrebă el pe unul dintre numeroşii gură-cască de acolo I se spuse că aşa îl numeau ei pe englezul – pictorul – care trăia cu Ata în sus pe vale la vreo şapte kilometri de locul unde se aflau După descriere doctorul îl recunoscu pe Strickland Însă trebuia să meargă pe jos, iar lui îi era imposibil să bată atâta drum şi tocmai de aceea ei o îndepărtaseră pe fetiţă — Trebuie să vă mărturisesc, spuse doctorul întorcându-se către mine, că am avut o ezitare Nu mă prea încântau paisprezece kilometri parcurşi pe o potecă proastă şi n-aş fi avut nici o şansă de a mă întoarce în aceeaşi seară până la Papeete Şi pe urmă Strickland nu era deloc simpatic",
    "463": " Era un ticălos leneş şi inutil care prefera să trăiască cu o băştinaşă decât să muncească pentru a-şi câştiga existenţa ca noi ceilalţi Mon Dieu, de unde era să ştiu eu că într-o bună zi lumea avea să ajungă la concluzia că omul este un geniu? Am întrebat-o pe fată dacă e chiar atât de bolnav încât nu poate veni el la mine Am întrebat-o de ce crede că suferă N-a vrut să-mi răspundă Am insistat, poate chiar cu severitate, dar ea a rămas cu ochii în pământ şi a început să plângă Atunci am dat din umeri La urma urmei poate că era de datoria mea să mă duc, aşa că, destul de ţâfnos, i-am spus să mă conducă Fără doar şi poate nu era într-o dispoziţie mai bună când sosi acolo năduşind din greu şi mort de sete Ata îl aştepta şi coborî puţin poteca pentru a-i ieşi în întâmpinare",
    "464": " — Înainte de a vedea vreun bolnav dă-mi te rog ceva să beau, că altfel o să mor de sete Pour l’amour de Dieu, dă-mi te rog o nucă de cocos Ata strigă şi un băiat veni fuga într-acolo Se căţără într-un copac şi imediat aruncă o nucă de cocos coaptă Ata îi dădu o gaură şi doctorul trase o sorbitură lungă şi înviorătoare Apoi îşi răsuci o ţigară şi se simţi mai bine dispus — Ei, unde e roşcatul? întrebă el — E în casă, pictează Nu i-am spus că aţi venit Duceţi-vă să-l vedeţi — Dar ce-l supără? Dacă e destul de sănătos ca să picteze înseamnă că ar fi putut perfect să vină până la Taravao şi să mă cruţe de excursia asta blestemată Presupun că timpul meu nu-i mai puţin preţios decât al lui",
    "465": " Ata nu vorbi, dar împreună cu băiatul îl urmară până în casă Fetiţa care-l adusese se aşezase între timp pe verandă, unde o bătrână zăcea întinsă cu spinarea la perete şi-şi răsucea ţigări de-ale băştinaşilor Ata făcu un semn către uşă Doctorul, întrebându-se furios de ce se poartă, toţi atât de ciudat, intră şi-l găsi acolo pe Strickland curăţându-şi paleta Pe şevalet era un tablou Strickland, îmbrăcat doar într-un pareo, şedea cu spatele la uşă, dar se întoarse când auzi tropăitul ghetelor Se uită speriat la doctor Fu surprins să-l vadă şi bodogăni împotriva întreruperii de către intrus Însă doctorul tresări, rămase ţeapăn şi se holbă la el Nu, la asta nu se aşteptase Îl cuprinse groaza — Aţi intrat fără protocol, zise Strickland Cu ce vă pot fi de folos? Doctorul îşi reveni, dar îi trebui un mare efort ca să-şi regăsească glasul",
    "466": " Toată iritarea îi dispăruse şi simţi – eh, bien, oui, je ne le nie pas – simţi o milă copleşitoare — Sunt doctorul Coutras Venisem la Taravao s-o văd pe nevasta şefului de trib şi Ata a trimis după mine să vin la dumneavoastră — E o proastă fără pereche Am avut în ultima vreme câteva junghiuri şi dureri şi puţină febră, dar nu contează O să-mi treacă Când mai merge cineva până în Papeete aveam de gând să cer nişte chinină — Omule, dar priveşte-te în oglindă! Strickland se uită la el, zâmbi şi se duse până la o oglindă ieftină cu ramă de lemn atârnată pe perete — Ei? — Nu vezi o schimbare ciudată pe faţa dumitale? Nu vezi cum ţi s-au îngroşat trăsăturile şi un aspect – cum să-l descriu? – în cărţi spune „chip de leu“",
    "467": " Mon pauvre ami, oare trebuie să-ţi spun că suferi de o boală îngrozitoare? — Cine, eu? — Când te priveşti în oglindă vezi înfăţişarea tipică a leprosului — Glumiţi, zise Strickland — Ce n-aş da să pot glumi! — Adică vreţi să-mi spuneţi că am lepră? — Din nefericire nu încape nici cea mai mică îndoială Doctorul Contras le pronunţase multor oameni sentinţa de condamnare la moarte, şi niciodată nu-i fusese uşor să învingă oroarea de care-l umplea această necesitate Întotdeauna simţea ura furioasă care cu siguranţă îl cuprinde pe un om condamnat să se compare cu doctorul zdravăn şi sănătos care avea privilegiul inestimabil al vieţii Strickland îl privi în tăcere Nu se putea citi nici un semn de emoţie pe faţa lui deja desfigurată de boala aceea scârboasă — Şi ei ştiu? întrebă într-un târziu Strickland arătând către cei de pe verandă, care şedeau într-o tăcere neobişnuită, inexplicabilă",
    "468": " — Băştinaşii cunosc prea bine semnele, spuse doctorul Le-a fost frică să-ţi spună şi dumitale Strickland păşi spre uşă şi se uită afară Trebuie să fi fost ceva înfiorător pe chipul lui căci deodată cu toţii izbucniră în strigăte puternice şi văicăreli Îşi ridicară glasurile şi plânseră Strickland nu vorbi După ce-i privi o clipă reveni în încăpere — Câtă vreme credeţi că mai am de trăit? — Cine ştie? Uneori boala durează şi douăzeci de ani E o adevărată binecuvântare dacă îşi parcurge drumul mai repede Strickland se duse la şevalet şi se uită îngândurat la tabloul aşezat pe el — Aţi făcut o călătorie lungă Se cuvine, să îl răsplătim pe purtătorul unor veşti importante Luaţi asta Pentru dumneavoastră, acum, nu înseamnă mare lucru Dar se prea poate ca într-o bună zi să vă bucuraţi că-l aveţi",
    "469": " Doctorul Contras insistă că n-are nevoie de nici o plată pentru drumul lui Deja îi înapoiase Atei bancnota de o sută de franci, însă Strickland insistă că trebuie să ia neapărat tabloul Apoi ieşiră împreună pe verandă Băştinaşii suspinau cumplit — Linişteşte-te, femeie Şterge-ţi lacrimile, îi spuse Strickland Atei Nu e nici o nenorocire O să te părăsesc foarte curând — Nu cumva au să te ia de aici? strigă ea Pe vremea aceea nu erau pe insulă dispoziţii stricte cu privire la carantină şi, deci, dacă aveau chef, leproşii puteau să umble slobozi — Am să mă duc sus pe munte, spuse Strickland Atunci Ata se ridică în picioare şi îl privi drept în ochi: — N-au decât să se ducă alţii dacă aşa vor, dar pe tine n-am să te las Eşti bărbatul meu şi sunt femeia ta",
    "470": " Dacă mă părăseşti mă spânzur de copacul dindărătul casei Îţi jur pe Dumnezeu! Era o forţă imensă în felul ei apăsat de a vorbi Nu mai era nici pe departe tânăra băştinaşă blândă şi supusă, ci o femeie hotărâtă Suferise o prefacere extraordinară — Dar de ce să stai tu cu mine? Tu poţi foarte bine să te întorci la Papeete şi ai să găseşti un alt bărbat alb Bătrâna îţi poate îngriji copiii, iar Tiaré se va bucura să te primească — Eşti bărbatul meu şi sunt femeia ta Unde mergi tu acolo voi merge şi eu O clipă dârzenia lui Strickland fu zdruncinată şi în ochi i se iviră lacrimi care i se prelinseră încet pe obraji Dar apoi reveni la zâmbetul sardonic tipic pentru el — Femeile sunt nişte mici animale stranii, îi spuse el doctorului Coutras",
    "471": " Poţi să le tratezi ca pe nişte câini, poţi să le baţi până te doare pe tine braţul şi ele tot te iubesc Dădu din umeri: Bineînţeles, este una din cele mai absurde iluzii ale creştinismului că au şi ele suflet — Ce-i tot spui doctorului? întrebă bănuitoare Ata N-ai să mai pleci, nu? — Dacă e plăcerea ta să rămân, aşa voi face, biata mea copilă Ata căzu în genunchi în faţa lui şi-i apucă picioarele cu braţele şi i le sărută Strickland se uită la Dr Coutras cu un zâmbet firav: — Până la urmă ele izbutesc să te prindă şi eşti neputincios în mâinile lor Albe sau negre, toate-s la fel Dr Coutras simţi că ar fi fost absurd să-şi exprime regretul în faţa unui dezastru atât de îngrozitor şi-şi luă rămas-bun Strickland îi spuse lui Tané, băiatul, să-l conducă până în sat",
    "472": " Dr Coutras se opri o clipă şi apoi mi se adresă: — Nu mi-a plăcut, ţi-am spus că nu-mi era simpatic, dar în timp ce mă întorceam încet spre Taravao nu mi-am putut stăpâni o admiraţie fără voie pentru curajul stoic care-i dădea putinţa să suporte poate cea mai îngrozitoare dintre toate afecţiunile umane Când m-am despărţit de Tané i-am spus că am să-i trimit nişte doctorii care i-ar putea fi de folos Dar aveam prea puţine speranţe ca Strickland să consimtă să le ia şi încă şi mai slabe că dacă le-ar lua i-ar face şi bine I-am trimis Atei un mesaj prin băiat că am să vin ori de câte ori va trimite după mine Viaţa e grea şi uneori natura are o plăcere cumplită de a-şi chinui copiii Cu inima grea am mânat şareta înapoi către căminul meu confortabil din Papeete",
    "473": " Multă vreme nici unul dintre noi nu scoase nici un cuvânt — Dar Ata n-a mai trimis după mine, reluă într-un târziu doctorul, şi întâmplarea a făcut să nu mai merg multă vreme în partea aceea a insulei Nu mai aveam veşti despre Strickland De vreo două ori am auzit că Ata a venit la Papeete să cumpere materiale pentru pictură, dar nu s-a întâmplat s-o întâlnesc Au trecut mai bine de doi ani până să revin la Taravao şi atunci din nou ca s-o văd pe bătrâna nevastă a şefului de trib Am întrebat oamenii dacă au mai auzit ceva de Strickland Între timp se ştia peste tot că are lepră Mai întâi Tané, băiatul, părăsise casa, iar apoi, ceva mai târziu, şi bătrâna cu nepotul Strickland şi cu Ata rămăseseră singuri cu copiii lor Nimeni nu se mai apropia de plantaţie căci, după cum ştiţi, oroarea băştinaşilor de boală este foarte puternică şi, pe vremuri, când se descopereau urmele ei, bolnavul era ucis",
    "474": " Totuşi, uneori, când băieţii din sat se urcau pe dealuri, îl mai zăreau pe albul acela cu barba lui mare, roşie rătăcind pe acolo Fugeau înspăimântaţi Uneori Ata cobora noaptea până în sat şi-l trezea pe negustor ca să cumpere diverse lucruri de care avea mare nevoie Ştia că băştinaşii o privesc cu aceeaşi aversiune înspăimântată ca şi pe Strickland, aşa că-i evita O dată, nişte femei aventurîndu-se mai aproape decât de obicei de plantaţie o văzură spălând rufele la pârâu şi o bătură cu pietre După aceea negustorului i se spuse să-i transmită mesajul că dacă mai foloseşte vreodată pârâul o să vină bărbaţii şi o să-i ardă casa — Nişte brute, i-am zis eu doctorului — Mais non, non, cher Monsieur, oamenii sunt peste tot la tel Spaima îi face să fie cruzi Am hotărât să-l văd pe Strickland şi de îndată ce am terminat cu şefa de trib am cerut să mi se dea un băiat care să-mi arate drumul",
    "475": " Dar nimeni n-a vrut să mă însoţească, aşa că a trebuit să mi-l găsesc singur Când sosise Dr Coutras la plantaţie avusese un sentiment tulbure Cu toate că se încălzise mergând, începu acum să tremure înfiorat Era în aer ceva ostil care-l făcea să şovăie Simţea că i se pun în cale nişte forţe invizibile Erau mâini nevăzute care parcă-l trăgeau înapoi Nimeni nu se mai apropia acum ca să culeagă nucile de cocos care zăceau şi putrezeau pe pământ Pretutindeni, un aer de dezolare Tufişurile se întindeau peste tot şi ai fi zis că foarte curând pădurea din epoca primitivă o să reintre în stăpânirea acestei fâşii de pământ care-i fusese smulsă cu atâta şi atâta trudă Aveai senzaţia că aici va fi un sălaş al durerii În timp ce se apropia de casă îl izbi tăcerea nepământeană şi la început crezu că e părăsită",
    "476": " Apoi o văzu pe Ata Şedea pe vine în şopronul care-i slujea de bucătărie, având grijă de o supă care fierbea într-o oală Lângă ea un băieţel se juca fără zgomot în noroi Ata nu-i zâmbi doctorului — Am venit să-l văd pe Strickland — Am să mă duc să-i spun Se duse până la casă, urcă cele câteva trepte care duceau la verandă şi intră Dr Coutras o urmă, dar aşteptă afara gata să se supună gestului ei Când ea deschise uşa doctorul simţi mirosul acela dulce şi greţos care face atât de neplăcută atmosfera din preajma leproşilor O auzi vorbind şi auzi şi răspunsul lui Strickland, dar nu-i recunoscu glasul, era răguşit şi nedesluşit Dr Coutras ridică din sprâncene Simţi că boala i-a atacat deja coardele vocale Apoi Ata reveni afară: — Nu vrea să vă primească",
    "477": " Trebuie să plecaţi Dr Coutras insistă, dar ea nu-l lăsă să treacă Doctorul dădu din umeri şi după o clipă de reflecţie se îndepărtă Ata îl însoţi Simţea că şi ea vrea să scape de el — Şi chiar nu pot fi de folos cu nimic? întrebă el — Puteţi să-i trimiteţi nişte vopsele, zise ea Altceva nu mai vrea — Da’ ce, mai poate picta? — Pictează pereţii casei — Trebuie să fie o viaţă îngrozitoare pentru tine, copila mea Atunci ea zâmbi în sfârşit şi în ochii ei putu citi o dragoste supraomenească Pe Dr Coutras asta îl surprinse şi-l uimi Şi era şi înspăimântat Nu găsi nici o vorbă pe care s-o poată spune — E bărbatul meu, zise ea — Unde ţi-e celălalt copii? întrebă doctorul Când am fost aici aveai doi",
    "478": " — Da, a murit L-am îngropat sub mango Când Ata îi spuse că trebuie să se întoarcă, după ce mersese o bucată de drum cu el, Dr Coutras presupuse că se teme să se îndepărteze ca nu cumva să întâlnească vreun sătean Doctorul îi repetă că dacă are nevoie de el e suficient să-i trimită vorbă şi o să vină imediat \n\nLVI \nApoi trecură doi ani – sau poate chiar trei, căci în Tahiti timpul se scurge pe nesimţite şi e greu să nu-i pierzi şirul Dar într-un târziu i se aduse doctorului Coutras mesajul că Strickland e pe moarte Ata aţinuse calea şaretei care ducea poşta la Papeete şi-l implorase pe vizitiu să se ducă imediat la doctor Însă când sosi chemarea, doctorul era plecat şi află vestea abia seara Era imposibil să mai pornească la o oră atât de târzie aşa că abia a doua zi se aşternu la drum, îndată după revărsatul zorilor",
    "479": " Sosi la Taravao şi pentru ultima dată luă în piept cei şapte kilometri de mers pe jos până la casa Atei Cărarea era năpădită de buruieni şi se vedea bine că de ani şi ani de zile nu mai fusese călcată de picior de om Nici nu era uşor s-o mai găseşti Uneori trebui să meargă împleticindu-se pe lângă pârâu, iar alteori să-şi croiască drum printre arbuştii deşi şi ţepoşi Adeseori fu obligat să se caţăre pe stânci pentru a evita cuiburile de viespi şi tăuni atârnând în pomii de deasupra capului Tăcerea era intensă Cu un oftat de uşurare ajunse în sfârşit la căsuţa nevopsită, acum într-un hal îngrozitor de dărăpănare şi neîngrijire Dar şi aici era aceeaşi tăcere insuportabilă Urcă până în prag, şi la vederea lui un băieţel care se juca nepăsător la soare tresări şi se îndepărtă în fugă",
    "480": " Pentru el orice străin era un duşman Dr Coutras avu senzaţia că băieţelul îl iscodeşte pe furiş dindărătul unui copac Uşa era larg deschisă Strigă, dar nu-i răspunse nimeni Păşi înăuntru Bătu la o uşă, dar din nou nici un răspuns Răsuci clanţa şi intră Mirosul care-l întâmpină agresiv îi întoarse stomacul pe dos Îşi duse batista la nas, îşi luă inima-n dinţi şi intră Lumina era slabă şi după ce umblase atâta vreme prin soare un timp nu izbuti să mai desluşească nimic Apoi tresări Întâi nu-şi dădu seama I se păru că a intrat deodată într-o lume magică Avea impresia vagă a unei mari păduri primitive unde se plimbă oameni goi pe sub copaci Apoi văzu că erau picturi pe pereţi — Mon Dieu, sper că arşiţa soarelui nu mi-a topit minţile, mormăi el",
    "481": " Îi atrase atenţia o mişcare uşoară şi văzu că Ata e întinsă pe jos şi suspină aproape fără zgomot — Ata! strigă el Ata! Ea nu-l băgă în seamă Din nou duhoarea aceea înfiorătoare îl făcu aproape să leşine şi trebui să-şi aprindă un trabuc Ochii i se deprinseră cu întunericul, şi acum îl cuprinse o senzaţie copleşitoare privind pereţii pictaţi Nu se pricepea deloc la picturi, dar în astea era ceva care-l impresionă extraordinar Din duşumea până-n tavan pereţii erau acoperiţi cu o compoziţie stranie şi foarte complicată Era indescriptibil de minunată şi de misterioasă Îi tăia pur şi simplu respiraţia Îi provocă o emoţie pe care n-o putea înţelege ori analiza Simţi spaima şi încântarea pe care ar fi putut-o avea un muritor la începuturile lumii Totul era copleşitor, senzual, pasionant Şi totuşi era ceva oribil acolo, ceva care-l umplea de frică",
    "482": " Era opera unui om care a săpat până în adâncurile ascunse ale naturii şi a descoperit taina care era deopotrivă frumoasă şi înspăimântătoare Era opera unui om conştient de lucruri pe care oamenii nici nu au voie să le ştie Era acolo ceva primitiv şi îngrozitor Nu era lucru omenesc Asta îi aduse în minte nişte reminiscenţe despre magia neagră Era frumos şi obscen — Mon Dieu, dar aici e vorba de un geniu! Cuvintele îi ieşiră din gură fără voia lui şi nici nu-şi dădu seama că le-a rostit Apoi ochii îi căzură pe patul de rogojini din colţ şi când se apropie văzu că obiectul acela îngrozitor, mutilat, de pe altă lume, era Strickland Murise Dr Coutras făcu un efort de voinţă şi se aplecă peste oroarea aceea zdrobită Apoi tresări cumplit şi spaima îi fulgeră inima căci simţi pe cineva în spate",
    "483": " Era Ata N-o auzise când se ridicase de jos Acum stătea lângă el şi se uita la ce se uita şi el — Dumnezeule mare, mi-au slăbit de tot nervii! zise el Era cât pe-aci să mă sperii de moarte Se uită din nou la bietul obiect care fusese cândva un om şi apoi se trase îngrozit înapoi — Dar era orb! — Da Orbise de aproape un an \n\nLVII \nÎn acel moment al naraţiunii ne-a întrerupt apariţia dnei Coutras care fusese în nişte vizite Intră, ca o corabie cu pânzele umflate de vânt, o fiinţă impozantă, înaltă şi bine făcută, cu un bust amplu şi un început de obezitate, strânsă alarmant în chingi de corsetul rigid Avea un nas îndrăzneţ şi coroiat şi vreo trei rânduri bărbii Se ţinea foarte dreaptă Nu cedase nici măcar o clipă farmecului moleşitor al tropicelor, dimpotrivă, era mai activă, mai mondenă, mai hotărâtă decât ar fi putut socoti posibil orice persoană deprinsă cu clima temperată",
    "484": " În mod evident era o persoană foarte volubilă şi acum dintr-o suflare dădea drumul la un întreg şuvoi de anecdote şi comentarii Făcu toată conversaţia pe care o avusesem până atunci să pară ceva îndepărtat şi ireal Curând Dr Coutras se întoarse către mine: — Mai am încă în birou tabloul pe care mi l-a dat Strickland N-ai vrea să-l vezi? — Cu plăcere Ne-am ridicat şi m-a condus spre veranda care înconjura casa Ne-am oprit să privim florile viu colorate care se răsfăţau în grădina lui — Multă vreme nu mi-am putut scoate din cap amintirea felului extraordinar în care îşi decorase Strickland pereţii casei! spuse dus doctorul pe gânduri Şi eu mă tot gândisem la asta Mi se părea că aici izbutise în fine Strickland să-şi exprime pe deplin personalitatea Muncind în tăcere, ştiind că este ultima lui şansă, îmi închipui că aici va fi spus tot ceea ce ştia el despre viaţă şi tot ceea ce ghicea",
    "485": " Şi mi-am mai închipuit că poate aici îşi găsise în fine pacea Demonul care-l poseda fusese în sfârşit scos la iveală prin exorcism şi odată cu desăvârşirea operei pentru care întreaga lui viaţă fusese doar o pregătire chinuitoare, odihna se va fi coborât asupra sufletului său chinuit, desprins de trup Nu mai avea nimic împotriva morţii, căci îşi atinsese scopul — Dar care era subiectul? am întrebat eu — Nu prea ştiu Era straniu şi fantastic Era o viziune a începuturilor lumii Grădina Paradisului cu Adam şi Eva – ştiu şi eu? –, era un imn închinat frumuseţii trupului omenesc, masculin şi feminin, şi o laudă Naturii sublime – indiferentă, frumoasă şi crudă Îţi dădea un sentiment îngrozitor al nemărginirii spaţiului şi al nesfârşirii timpului Pentru că pictase pomi pe care îi văd în fiecare zi în jurul meu, cocotieri, smochini indieni, poinciane cu florile stacojii, cei ce dau perele avocado",
    "486": " De atunci încoace i-am văzut altfel, de parcă ar fi existat în ei un spirit şi un mister pe care sunt mereu pe punctul de a-l prinde şi care îmi scapă de-a pururi Culorile erau cele familiare mie şi totuşi erau diferite Aveau o semnificaţie aparte şi nudurile de bărbaţi şi femei erau foarte pământene, din lutul din care fuseseră create, dar pe de altă parte, aveau în acelaşi timp ceva divin Vedeai omul în toată goliciunea instinctelor sale primare şi te temeai, căci te vedeai pe tine însuţi Dr Coutras dădu din umeri şi zâmbi: — O să râdeţi de mine Sunt materialist şi sunt un bărbat grosolan şi gras – un Falstaff, nu? Eh, şi lirismul nu-mi sade bine Mă fac de râs Dar n-am văzut niciodată vreo pictură care să mă impresioneze atât de mult Tenez, am avut exact, acelaşi sentiment ca atunci când am intrat în Capela Sixtină de la Roma",
    "487": " Şi acolo am fost copleşit şi înspăimântat de măreţia omului care pictase plafonul acela Era vorba de un geniu şi era uluitor şi copleşitor M-am simţit mărunt şi insignifiant Dar pentru măreţia lui Michelangelo eşti pregătit Nimic însă nu mă pregătise pentru surpriza imensă produsă de prezenţa acestor picturi într-o colibă a băştinaşilor atât de departe de civilizaţie, în sânul vegetaţiei de pe un munte de lângă Taravao Iar Michelangelo era sănătos la minte şi la trup Operele acelea măreţe ale lui au calmul sublimului Aici însă, în pofida frumuseţii, exista ceva tulburător Nu ştiu exact ce Îmi dădea aceeaşi senzaţie de nelinişte şi aceeaşi impresie ca atunci când şezi lângă o cameră pe care o ştii goală, dar în care – fără să-ţi dai seama de ce – ai conştiinţa înspăimântătoare că e totuşi cineva Te ocărăşti singur că e vorba doar de nervii tăi – şi cu toate acestea, peste puţin timp nu vei mai putea să te împotriveşti spaimei care te cuprinde şi vei fi neputincios, în ghearele unei groaze nevăzute",
    "488": " Da: mărturisesc că n-am fost chiar atât de trist – că nu mi-a părut chiar atât de rău când am auzit că acele capodopere stranii au fost distruse — Distruse?! — Mais oui N-aţi ştiut? — De unde să ştiu? E adevărat că n-am auzit niciodată de această lucrare Dar am crezut că poate a căzut în mâinile unui proprietar particular Nici acum nu există o listă certă a picturilor lui Strickland — Când a orbit, şedea ceasuri întregi în cele două încăperi pe care le pictase privindu-şi cu ochi nevăzători operele şi văzând poate mai mult decât văzuse vreodată în toată viaţa lui Ata mi-a spus că nu se văita niciodată de soarta lui şi nu-şi pierdea nici o clipă curajul Până la sfârşitul vieţii, mintea i-a rămas senină şi netulburată Dar i-a smuls Atei făgăduiala că după ce-l va îngropa – v-am spus că i-am săpat cu mâinile mele mormântul",
    "489": " Nici unul dintre băştinaşi n-a vrut să se apropie de casa infectată, şi l-am îngropat Ata şi cu mine într-un sac făcut din trei pareo cusute împreună, l-am îngropat sub arborele de mango – ei bine, îi smulsese făgăduiala că o să dea foc casei şi n-o s-o părăsească înainte de a o vedea arsă până-n temelii Să nu mai rămână nici măcar o bucată de lemn din ea N-am vorbit o vreme Stăteam şi meditam Pe urmă am spus: — Va să zică a rămas acelaşi până la urmă — Dumneata înţelegi? Trebuie să-ţi spun, mi s-a părut de datoria mea s-o conving să nu facă asta — Chiar după toate lucrurile pe care le-aţi spus? — Da, căci am ştiut că aici e vorba de o operă genială şi nu credeam că avem dreptul să privăm omenirea de ea Însă Ata n-a vrut să mă asculte",
    "490": " Îi făgăduise N-am vrut să rămân să asist la fapta aceea barbară şi abia mai târziu am auzit ce a făcut A turnat gaz lampant pe duşumelele uscate şi pe rogojinile de pandan şi apoi i-a dat foc Peste puţin timp n-a mai rămas nimic din casă decât nişte tăciuni care ardeau mocnit O mare capodoperă încetase să mai existe — Eu zic că Strickland ştia că e o capodoperă Realizase ceea ce-şi dorise Viaţa lui era acum desăvârşită Făcuse o lume, şi văzuse că e bună Apoi, cu mândrie şi dispreţ, o distrusese — Dar trebuie să-ţi arăt tabloul pe care-l am, îmi spuse Dr Coutras luând-o înainte — Şi ce s-a întâmplat cu Ata şi cu copilul? — Au plecat în insulele Marchize! Avea nişte neamuri pe acolo Am auzit că băiatul lucrează pe o goeletă de-a lui Cameron",
    "491": " Cică seamănă foarte bine cu taică-său La uşa care dădea din verandă în cabinet, doctorul se opri şi zâmbi: — E o natură moartă cu fructe Probabil o să ţi se pară că nu e tabloul cel mai potrivit pentru un cabinet medical, dar nevastă-mea nu l-a suportat în salon Zice că e pur şi simplu obscen — Obscenă, o natură moartă cu fructe? am exclamat surprins Am intrat în cameră şi ochii mi-au căzut imediat pe tablou L-am privit îndelung Era o grămadă de banane, mango, portocale şi nu mai ştiu ce fructe La prima vedere părea o pictură destul de nevinovată Ar fi putut fi acceptată de către o persoană neatentă la o expoziţie a postimpresioniştilor drept un exemplu excelent, dar nu întru totul remarcabil, al tendinţelor acestei şcoli; dar poate că ulterior avea să îi stăruie în amintire persoanei care avea să se întrebe „De ce?“",
    "492": " N-am impresia că ar putea să-l uite complet Culorile erau atât de stranii, încât e greu să descrii în cuvinte ce emoţie tulburătoare îţi provocau Erau nuanţe sumbre de albastru, opace ca un bol sculptat cu multă fineţe în lapis lazuli şi totuşi cu un lustru fremătător care sugera palpitaţiile unei vieţi misterioase; şi erau nuanţe vineţii, oribile, ca pielea crudă şi intrată în putrefacţie, şi totuşi cu o pasiune strălucitoare şi senzuală care amintea vag de imperiul roman al lui Elagabal; erau şi nuanţe roşii stridente ca fructele de ilice – îţi aminteau de Crăciunul din Anglia şi de zăpadă, de veselia, de bucuriile copiilor – şi totuşi îndulcite printr-un fel de vrajă până căpătau delicateţea moale a unui piept de porumbel; erau şi nuanţe galbene profunde care se topeau cu o pasiune nefirească într-un verde la fel de înmiresmat ca primăvara şi la fel de pur ca apa sclipitoare a unui pârâiaş de munte",
    "493": " Cine ar putea spune ce fantezie chinuită dăduse naştere acestor fructe? Ele îşi aveau locul într-o grădină a Hesperidelor din Polinezia Era ceva ciudat de viu în ele, de parcă ar fi fost create într-un stadiu al istoriei înnegurate a Pământului, când lucrurile nu erau încă fixate într-o formă irevocabilă Erau luxuriante într-un mod ameţitor Erau încărcate de aromele grele ale tropicelor Păreau să posede o patimă sumbră numai şi numai a lor Erau fructe vrăjite pe care dacă le gustai îţi puteau deschide poarta către cine ştie ce taine ale sufletului, precum şi către palatele misterioase ale imaginaţiei Erau întunecate de nişte primejdii neaşteptate, iar dacă le mâncai te puteai preface din om în fiară ori în zeu Tot ce era sănătos şi firesc, tot ce ţinea strâns de relaţiile fericite şi de bucuriile simple ale oamenilor simpli se retrăgea speriat din ele",
    "494": " Şi totuşi aveau o atracţie înspăimântătoare şi, ca şi fructele din Pomul Cunoaşterii, binele şi răul erau înspăimântătoare, cuprinzând posibilităţile Necunoscutului Într-un târziu mi-am luat privirea de la tablou Simţeam că Strickland şi-a păstrat taina, ducând-o cu el în mormânt — Voyons, René, mon ami, se auzi vocea răsunătoare şi veselă a dnei Coutras, ce tot faceţi acolo? Iată aperitivele Întreabă-l pe Monsieur dacă nu vrea să bea un păhărel de Dubonnet Quinquina — Volontiers, Madame, i-am zis, ieşind pe verandă Vraja se rupsese \n\nLVIII \nVeni şi vremea să plec din Tahiti Conform datinelor agreabile de pe insulă, mi s-au făcut daruri de către persoanele pe care le cunoscusem – coşuleţe din frunze de cocotier, rogojini de pandan, evantaie; iar Tiaré îmi dărui trei perle mici şi trei borcane de peltea de guava făcută cu propriile ei mâini grăsulii Când vaporul de poştă care făcuse o escală de douăzeci şi patru de ore în drumul din Noua Zeelandă către San Francisco sună sirena care-i avertiza pe pasageri să se îmbarce, Tiaré mă strânse la pieptul ei generos, aşa că am avut senzaţia că mă afund în valurile mării, şi-şi apăsă buzele roşii pe gura mea",
    "495": " În ochi îi străluceau lacrimi Şi când vaporul ieşi încetişor din lagună croindu-şi cu grijă drumul prin deschizătura dintre recifuri, iar apoi despică marea largă, mă cuprinse o oarecare melancolie Briza era şi acum încărcată de aromele plăcute ale uscatului Tahiti se afla la mare depărtare şi ştiam că n-o să mai văd niciodată insula Se închisese un capitol din viaţa mea şi mă simţeam ceva mai aproape de moartea inevitabilă Peste vreo lună mă aflam la Londra şi după ce mi-am rezolvat nişte treburi care îmi reclamaseră urgent atenţia, gândindu-mă că poate dnei Strickland i-ar face plăcere să audă ce ştiam despre ultimii ani ai soţului ei, i-am scris Nu ne mai văzuserăm de dinaintea războiului şi a trebuit să-i caut adresa în cartea de telefon Mi-a fixat o oră şi m-am dus la căsuţa cochetă din cartierul Campden Hill în care locuia acum",
    "496": " Se apropia de şaizeci de ani, dar se ţinea destul de bine şi nimeni nu i-ar fi dat mai mult de cincizeci Faţa ei slabă şi nu prea zbârcită era genul acela care îmbătrâneşte fără să se urâţească şi ca atare socoteai că în tinereţe trebuie să fi fost mult mai frumoasă decât fusese de fapt Părul nu-i încărunţise complet şi era frumos aranjat; purta o rochie neagră aproape în pas cu moda Mi-am amintit că auzisem despre soră-sa, dna MacAndrew, că i-a supravieţuit doar doi ani soţului ei şi i-a lăsat toată averea dnei Strickland; după înfăţişarea casei şi după eleganţa servitoarei care mi-a deschis uşa am judecat că această sumă fusese suficientă pentru a-i oferi văduvei Strickland un confort modest Când m-a poftit în salon am constatat că dna Strickland are un musafir şi, după ce am descoperit cine e, am ghicit că nu fără o anumită intenţie mă invitase exact la ora aceea",
    "497": " Vizitatorul era un american, dl Van Busche Taylor, iar dna Strickland îmi oferi amănunte cerându-i scuze cu un zâmbet fermecător: — Ştiţi, noi englezii suntem înspăimântători de ignoranţi Trebuie să mă iertaţi dacă va fi necesar să-i dau explicaţii Şi apoi se întoarse către mine: dl Van Busche Taylor este distinsul critic american Dacă nu i-ai citit cartea, educaţia dumitale a suferit foarte mult şi trebuie să-ţi repari de îndată greşeala Acum scrie despre scumpul de Charlie şi a venit să mă întrebe dacă-l pot ajuta Dl Van Busche Taylor era un bărbat foarte slab, cu un cap mare şi chel, cu oasele proeminente şi strălucitoare; iar sub cupola imensă a craniului său faţa, cu zbârciturile adânci, părea tare mică Era un om liniştit şi excesiv de politicos Vorbea cu accentul din Noua Anglie şi în comportarea lui era un fel de frigiditate de reptilă care mă făcea să mă întreb de ce naiba se ocupa de Charles Strickland",
    "498": " Fusesem uşor surprins de drăgălăşenia pe care o folosise dna Strickland când pomenise numele soţului ei şi în timp ce, conversau cei doi, eu evaluam camera în care ne aflam Dna Strickland ţinuse pasul cu vremurile Dispăruseră tapetele gen William Morris şi cretoanele severe, dispăruseră şi gravurile vechi care împodobiseră pereţii salonului ei din cartierul Ashley Gardens; camera aceasta strălucea de culori fantastice, orbitoare, şi mă întrebam dacă ea ştie că nuanţele variate pe care i le impusese moda se datorau visurilor unui pictor sărac dintr-o insulă din Mările Sudului Răspunsul mi-l dădu chiar ea — Vai, ce perne minunate aveţi! spuse dl Van Busche Taylor — Vă plac? întrebă ea încântată Ştiţi, sunt de Bakst  Şi totuşi, pe pereţi erau reproduceri în culori după multe tablouri celebre ale lui Strickland, distribuite de un editor berlinez cu multă iniţiativă — Văd că te uiţi la tablourile mele, zise ea urmărindu-mi privirea",
    "499": " N-am posibilitatea să pun mâna pe originale, dar e o mare consolare că le am măcar pe acestea Mi le-a trimis chiar editorul Sunt o mare mângâiere pentru mine — Trebuie să fie o încântare să trăieşti în mijlocul lor, zise dl Van Busche Taylor — Da, sunt fundamental decorative! — Asta e şi una din convingerile mele cele mai profunde, spuse dl Taylor Marea artă e întotdeauna decorativă Ochii lor se opriră asupra unei femei despuiate care îşi alăpta copilul în timp ce lângă ea îngenunchea o fetiţă arătându-i sugarului indiferent o floare Stând într-o poziţie dominantă deasupra lor era o babă zbârcită şi ciolănoasă Aceasta era Sfânta Familie în versiunea lui Strickland Am bănuit că pentru figurile din fundal îi pozaseră băştinaşii din gospodăria lui de lângă Taravao, iar femeia cu pruncul era Ata cu primul lui fiu",
    "500": " Mă întrebam dacă dna Strickland are habar de realitatea acestei situaţii Conversaţia merse înainte şi eu nu puteam decât să mă minunez de tactul cu care dl Taylor evita orice subiect care ar fi putut fi cât de cât stânjenitor, precum şi de felul ingenuu în care dna Strickland, fără să spună măcar o vorbă neadevărată, insinua că relaţiile ei cu soţul fuseseră întotdeauna perfecte În cele din urmă dl Van Busche Taylor se ridică, dând să plece Ţinându-i multă vreme mâna gazdei, îi adresă un discurs de mulţumire graţioasă – deşi cam prea lung – şi ne părăsi — Trag nădejde că nu te-a plictisit, îmi zise ea după ce închisese uşa în urma lui Bineînţeles că uneori e o pacoste, dar simt că aşa se cuvine, să le ofer oamenilor toate informaţiile pe care le am despre Charlie E o oarecare răspundere să fi fost soţia unui geniu",
    "501": " Mă privi cu ochii aceia plăcuţi ai ei care rămăseseră la fel de candizi şi înţelegători ca şi cu douăzeci de ani în urmă Mă întrebam dacă-şi bate joc de mine — Fireşte că ai renunţat la firma dumitale? am întrebat-o — O, desigur, mi-a răspuns ea foarte degajat, am ţinut-o mai mult ca pe un hobby decât pentru vreun, alt motiv, iar copiii m-au convins s-o vând Li se părea că-mi consum în prea mare măsură puterile Am constatat că dna Strickland uitase că a făcut vreodată un lucru atât de ruşinos ca acela de a-ţi câştiga existenţa prin muncă Avea instinctul veritabil al femeii bine educate după care este mult mai decent să trăieşti din banii altora — Sunt şi ei aici, îmi spuse ea M-am gândit că poate le-ar plăcea să audă ce le poţi povesti despre tatăl lor",
    "502": " Îl mai ţii minte pe Robert, nu? Mă bucur să-ţi pot spune că a fost recomandat pentru Crucea Militară Se duse la uşă şi-i strigă Intră un bărbat în uniformă kaki, dar cu guleraş de preot militar Era frumos deşi puţin cam greoi, dar cu aceiaşi ochi plini de francheţe pe care ţineam minte că-i avusese încă de pe când era copil Era urmat de sora lui Trebuie să fi avut cam vârsta pe care o avusese maică-sa atunci când am cunoscut-o prima oară, şi-i semăna foarte bine Şi ea mi-a făcut impresia că pe când era fată trebuie să fi fost mai drăguţă decât fusese de fapt — Mă tem că nu-i mai ţii deloc minte, îmi spuse mândră şi zâmbitoare dna Strickland Fiica mea este acum Doamna Ronaldson Soţul ei este maior în Regimentul regal de tunari — Ştiţi, e militar din cap până-n picioare, zise veselă dna Ronaldson",
    "503": " De aceea a ajuns doar maior Mi-am amintit de previziunea mea făcută cu multă vreme în urmă că o să se mărite cu un militar Era inevitabil Avea toate harurile soţiei de ofiţer Era politicoasă şi afabilă, dar nu-şi putea ascunde convingerea intimă, că nu e exact ca ceilalţi Robert era extrem de degajat: — Ce noroc chior să fiu la Londra tocmai când aţi apărut dumneavoastră, îmi spuse el N-am decât trei zile de permisie — Moare de nerăbdare să se întoarcă pe front, zise maică-sa — Mă rog, n-am nimic împotrivă să mărturisesc că pe front mă distrez de minune Am o mulţime de prieteni la cataramă E o viaţă straşnică Bineînţeles că războiul e îngrozitor şi toate chestiile astea, dar el scoate cel mai bine în evidenţă calităţile omului În privinţa asta nu încape îndoială",
    "504": " Apoi le-am relatat ce aflasem despre Charles Strickland în Tahiti Nu mi s-a părut necesar să pomenesc de Ata şi de băiatul ei, dar în rest am fost cât mai exact cu putinţă După ce le-am povestit şi moartea lui lamentabilă, m-am oprit Vreo două minute am tăcut cu toţii Apoi Robert Strickland şi-a aprins o ţigară — Morile Domnului macină încet, dar macină foarte mărunt, zise el pe un ton destul de impresionant Dna Strickland şi cu dna Ronaldson rămaseră cu ochii în pământ, cu o expresie uşor evlavioasă care, eram sigur, arăta că după părerea lor citatul ar fi fost din Sfânta Scriptură Ba chiar nu eram întru totul convins că Robert Strickland nu le împărtăşeşte iluzia Nu ştiu de ce mi-am amintit deodată de fiul lui Strickland şi al Atei Aftalsem că e un tânăr vesel şi nepăsător",
    "505": " Cu ochii minţii îl vedeam pe goeleta pe care muncea îmbrăcat doar cu o pereche de pantaloni de doc Iar noaptea, când corabia înainta lin, mânată de o briză uşoară, iar matrozii se strângeau pe puntea superioară în timp ce căpitanul şi călătorii se lăfăiau în şezlonguri fumându-şi pipele, parcă-l vedeam dansând cu alţi tineri, dansând nebuneşte în sunetele gâjâite ale armonicii Deasupra erau cerul azuriu şi stelele, iar de jur împrejur deşertul Oceanului Pacific Mi-a venit pe limbă un citat din Biblie, dar mi-am ţinut gura, căci ştiu că clericilor li se pare aproape o blasfemie dacă mirenii le încalcă domeniul Unchiul meu Henry – vreme de douăzeci şi şapte de ani paroh la Whitstable – avea obiceiul să spună în asemenea împrejurări că diavolul e întotdeauna în stare să citeze Sfânta Scriptură în folosul lui Îşi amintea încă zilele când mai puteai căpăta gratis un timbru în plus ori de câte ori cumpărai de un şiling o duzină întreagă",
    "506": " \n\nA Modern Artist: Notes on the Work of Charles Strickland (Un artist modern: note asupra operei lui Charles Strickland) de Edward Leggatt, ARHA, Martin Seckcr, 1917 (n a) Karl Strickland: Sein Leben und seine Kunst (Karl Strickland: Viaţa şi arta lui) de Hugo Weitbrecht-Rotholz, Ph D, Schwingel und Hanisch, Leipzig, 1914 (na) Sir Walter Rale(i)gh (1552-1618), poet al curţii elisabetane, politician, explorator, amiral, a adus tutunul în Anglia A fost executat de Carol I Stuart Strickland: The Man and His Work (Strickland: Omul şi opera) de fiul său, Robert Strickland, Ed Heinemann, 1913 (n a) În catalogul licitaţiei tabloul era descris astfel: Nud de femeie din Insulele Societăţii, întinsă pe pământ lângă un pârâu Fundalul e un peisaj tropical cu palmieri, bananieri etc 150 cm × 120 cm (n",
    "507": " a) George Crabbe (1754-1832), poet englez minor din perioada de tranziţie de la neoclasicism la romantism Alexander Pope (1688-1744), poet şi scriitor satiric englez, protagonist şi teoretician al clasicismului englez James McNeill Whistler (1834-1903), pictor, gravor şi umorist american A trăit mai mult în Franţa şi în Anglia Duelurile sale verbale cu Wilde, Shaw şi alţi contemporani au generat lucrarea Arta rafinata de a-ţi face duşmani William Morris (1834-1896), personalitate multilaterală a sfârşitului de secol – pictor, gravor, desenator, tipograf, poet, prozator şi militant socialist Doamna e acolo? (fr) Domnul e singur (fr) Domnul nu-i politicos (fr) Inima are raţiunile sale, pe care raţiunea nu le cunoaşte (Blaise Pascal) Maestrul cutiei cu bomboane de ciocolată (fr) Drăguţa mea (fr) Biata fată! (fr) În plus, pe deasupra (fr) Acest tablou, aflat anterior în posesia unui industriaş bogat din Lille, care a fugit din oraş la apropierea trupelor germane, este astăzi expus la Galeria Naţională din Stockholm",
    "508": " Suedezii sunt adevăraţi specialişti în ocupaţia plăcută a pescuitului în ape tulburi (na) Într-adevăr (fr) Grăsan ridiculizat de Shakespeare în A douăsprezecea noapte Lillie Langtry (Emily de Breton, (1852-1929), actriţă, directoare de trupe teatrale în Anglia şi America Mary (Antoinette) Anderson (1859-1940), actriţă americană de teatru Franz Xaver Winterhalter (1805-1873), portretist şi pictor de curte german, a trăit la Paris între 1834 şi 1870 Felia de pâine (fr) Lingura de supă (fr) Bernardo Bel(l)otto (1720-1780), pictor italian, elev, nepot şi tiz al lui Antonio Canaletto John (Johann) Zoffany sau Zaffanij (1733-1810), pictor englez născut în Germania Vezi tu, se respectă (fr) Poftim! Uite-l pe căpitanul Brunot (fr) Ce ştiu eu? (fr) Bietul meu prieten (fr) Cu multă plăcere (fr) Doamna şi copiii (fr)",
    "509": " Pentru numele lui Dumnezeu (fr) Ei, mă rog, chiar aşa, n-o neg (fr) Poftim (fr) Elagabal sau Heliogabal, împărat roman desfrânat, născut în Siria, a domnit sub numele de Antoninus (218-222) Leon Nikolaevici Rosenberg (1866-1924), pictor, decorator şi scenograf rus, cunoscut la Paris (sub numele de Bakst) mai ales pentru scenografia baletelor lui Diaghilev şi a multor opere Citat din Sinngedichte, III, II, 24 a poetului german Friedrich von Logan (1605-1655) \n\nFILENAME \\p D:\\Carti operare\\Luna si doi bani jumate\\Luna si doi bani jumatedoc\t PAGE 1 \n"
}