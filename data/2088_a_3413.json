{
    "1": "Nopţi albe O fiinţă de genul neutru tc \"O fiinþã de genul neutru\" Adeseori se întîmplă ca, la pătrunderea sa în literatură, un scriitor să fie desemnat ca un „nou“ altcineva Prin această situaţie a trecut și Dostoievski, care a fost pus de către poetul Nekrasov sub semnul lui Gogol Mai tîrziu și Dostoievski va spune aproximativ același lucru, cînd va recunoaște: „Noi toţi am ieșit din Mantaua lui Gogol“ De aceea orice exegeză începe de regulă cu raporturile dintre cei doi scriitori, cu influenţa pe care Gogol a exercitat‑o asupra tînărului Dostoievski La noi, tema este tratată amănunţit și original într‑o carte mai veche, din care cităm o observaţie care ni se pare esenţială: „Se poate afirma că acesta [Dostoievski – nn] a suferit de un complex Gogol în toată puterea cuvîntului Se știe că Dostoievski participa cu însufleţire la lecturile în grup din Gogol și la discuţiile care le însoţeau [",
    "2": "] Acestei sincere adeziuni de suprafaţă îi corespunde în interior o surdă împotrivire; un instinct al competiţiei, dorinţa de a rivaliza cu maestrul se fac tot mai mult simţite ca expresie a voinţei de eliberare de sub tutela maestrului; neputîndu‑se sustrage acestei influenţe, singura soluţie e de a‑l învinge pe cel care o exercită pe propriul său teren O șansă pentru epigon de a deveni emul“1 „Propriul teren“ al lui Gogol este, firește, Petersburgul, despre care Dostoievski scria că este cel mai „premeditat“ oraș din lume, iar Gogol ne asigură că „minte“, mai ales cînd este scăldat în lumina tremurătoare a felinarelor Din acest punct de vedere, ne‑am aștepta la consonanţe numeroase între nuvela Nopţi albe și povestea pictorului Piskariov din Nevski Prospekt Ei bine, reminiscenţele sînt aproape inexistente, poate tocmai datorită unei mize conștiente a lui Dostoievski pe îndepărtarea de model, deși mai tîrziu va reveni, polemic și creator, asupra unor motive gogoliene",
    "3": " Poate doar personajul anonim să aibă ceva din aerul străin de lume al lui Piskariov și din nostalgia acestuia după cerul însorit al Italiei Mai evidentă este trimiterea la Pușkin, la Dama de pică, și la situaţia orfanei, care trebuie smulsă de sub dominaţia tiranică a mamei adoptive, iniţiativă care va veni, firește, de la un „eliberator“ Nu mai este nevoie să spunem că acesta este unul dintre motivele cu numeroase variaţii de‑a lungul întregii opere dostoievskiene, unde „înșelatele și abandonatele“ poartă, de regulă, numele Liza, amintind astfel de prototipul galeriei, sărmana Liza din nuvela cu același nume a lui Karamzin Că Dostoievski se va fi gîndit și la această filiaţie – dovadă stă titlul complet al nuvelei: Nopţi albe Roman sentimental Din amintirile unui visător Atributul de „sentimental“ trimite la Karamzin (principalul reprezentant al sentimentalismului rusĂ, dar, în același timp, este și parodic: prea romantică este atmosfera în care se încheagă idila‑chin și, nu în ultimul rînd, prea romantice sînt preferinţele de lectură ale celui care se autodesemnează „visător“",
    "4": " Din comentariile la una din ediţiile rusești, aflăm că „lista de lecturi“ a eroului a fost adăugată de‑abia în 1860, cînd fostul ocnaș găsește cu cale și să elimine o frază: „Se zice că apropierea pedepsei produce în sufletul criminalului o adevărată căinţă și, uneori, dă naștere remușcărilor în inima lui împietrită Se zice că aceasta este acţiunea spaimei“2 Crima care are loc nu este, deocamdată, cea a lui Raskolnikov Este vorba doar de faptul că, după iluminare, eroul conștientizează faptul că viaţa de visător este „o crimă și un păcat“ Curios lucru, acesta este modul de viaţă pe care scriitorul și‑l divulgă într‑un foileton scris mai tîrziu (în 1860Ă: „M‑am lăsat atît de mult în voia visurilor, că n‑am observat cum mi s‑a scurs tinereţea și, cînd viaţa mi‑a făcut vînt deodată în tagma slujbașilor, eu… eu… eram un funcţionar model, dar de îndată ce‑mi terminam orele de serviciu, dădeam fuga în podul meu, mă înfășuram în halatul ferfeniţit, îl deschideam pe Schiller și visam, și mă îmbătam, și sufeream de niște dureri, care erau mai dulci decît toate desfătările din lume, și iubeam, iubeam… și‑n Elveţia voiam să fug, și‑n Italia, și mi le imaginam dinaintea mea pe Elisabeta, Luiza, Amalia“3",
    "5": " Desigur, nu putem să nu înţelegem că și în postura de foiletonist scriitorul se autostilizează, își modifică identitatea, nu este cel ce pare a fi Și totuși, se pare că în memoria lui Dostoievski însuși cuvîntul „slujbaș“ este legat prin fire nevăzute de Akaki Akakievici sau de Poprișcin Modelul funcţionează și în foiletonul Cronică petersburgheză, scris în 1847, unde Gogol este iar o prezenţă notabilă Se pare că a face presă la Petersburg fără a‑l pomeni pe Gogol este imposibil În schimb, literatură se poate face Revenind însă la pomenita Cronică petersburgheză, să remarcăm că, dincolo de „condiţiile materiale“ și de Gogol, aceasta conţine pasaje care au trecut aproape compact (uneori chiar compactĂ în nuvelă Cităm unul: „În sfîrșit, mulţi dintre noi, și‑au găsit activitatea? Iar cîte una din activităţi necesită mijloace prealabile, îndestulare, în timp ce pentru o anumită îndeletnicire omul nu are înclinaţie – a dat a lehamite din mînă și numai ce vezi că n‑are spor deloc",
    "6": " Atunci în aceste caractere însetate de activitate, dar slabe, feminine, gingașe, încetul cu încetul ia naștere ceea ce se numește înclinare spre visare și omul, pînă la urmă, nu mai este om, ci un fel de fiinţă ciudată de genul neutru – un visător“4 Evident, avem a face cu una dintre „ideile fixe“ dostoievskiene, dacă meditaţia asupra ei are limitele temporale atît de largi (1847‑1860Ă Problema care se pune este aceea a permeabilităţii genurilor Din jurnalistică, Dostoievski face literatură, de vreme ce fragmente de foileton sînt transpuse cuvînt cu cuvînt în autodescrierea celui ce se declară el însuși „tip“ Cel puţin în teoria literară se insistă pe ideea că literatura este altceva, calitativ vorbind, decît jurnalistica Aceasta din urmă poate fi definită drept una dintre formele de activitate practico‑intelectuală: activitatea de translare în conștiinţa de masă (opinia publicăĂ a aprecierilor asupra evenimentelor curente, care sînt (considerate, recunoscuteĂ actuale din punct de vedere social",
    "7": " Or, „translarea“ în literatură a unor fragmente de jurnalistică, în cazul lui Dostoievski, vrea să însemne adresarea către un public de masă și miza pe actualitate Dacă nu pe o actualitate reală, cel puţin pe una jurnalistică Problema e că, pentru jurnalistica rusă a momentului, dominată de Belinski și Dobroliubov, calul de bătaie era de fapt unul literar, „omul de prisos“ Acest tip al inadaptatului, provenind din literatura lui Pușkin și Lermontov, a fost abuziv utilizat în jurnalistică cu rolul de mediator între literatură și ideologie „N‑ai unde trăi, așa că‑ţi frămînţi gîndurile în cap“, rezumă Andrei Platonov, în alt context, esenţa paradigmei sale artistice În foileton, dînd vina pe „mediu“, Dostoievski se află în apropierea lui Belinski, de care se despărţise între timp Înstrăinarea de cotidian este aici o vină faţă de societate În nuvelă însă motivaţia socială dispare, „crima și păcatul“ fiind mai ales faţă de sine, faţă de propria viaţă",
    "8": " Prin această omisiune, autorul scoate nuvela din contextul imediatului și multiplică posibilităţile de interpretare Motivul „omului de prisos“ este tratat astfel nu à la Belinski și Dobroliubov, ci à la Dostoievski Da, personajul face parte din galeria predecesorilor, este înzestrat cu aceeași înclinaţie excesivă spre visare, este aproape lipsit, ca și „confraţii“ săi, de impulsuri sexuale, comportamentul său este dominat de ezitare și timiditate, ceea ce aproape că duce la anihilarea voinţei Însă dedublarea sa este mult mai accentuată, mult mai frenetică decît la Oneghin sau Peciorin Pînă în prima dintre nopţile sale „albe“, corpul și sentimentele sale par amplasate în spaţii diferite, punerea lor în relaţie se face cu dificultate Corpul umblă prin lume, imaginaţia o ia razna, omul nu‑și dorește nimic, pentru că e „saturat, pentru că este artistul vieţii sale și și‑o creează în fiecare ceas după bunul său plac“ În acest joc al imaginaţiei realul nu are ce căuta, personajul este precum poetul din Nopţile egiptene ale lui Pușkin: „Poetul merge: pleoapele‑i sînt deschise,/ Dar el nu vede pe nimeni“",
    "9": " Să ne amintim că acestea sînt versurile alcătuite pe loc de Improvizator la tema care i s‑a dat: „Poetul își alege singur subiectele pentru cîntecele sale; mulţimea nu are dreptul să‑i dirijeze inspiraţia“5 Analogia nu este forţată și se justifică prin „lista de lecturi“ la care ne‑am mai referit: „Cleopatra e i suoi amanti“ este încă o temă din Nopţi egiptene Eroul anonim din Nopţi albe (să remarcăm și paralelismul titlurilor!Ă este acel Improvizator care nu știe nici el cum o idee străină, ajungîndu‑i la ureche, devine dintr‑o dată a lui, de parcă ar fi purtat‑o necontenit în sine De fapt, personajul este chiar ideea, incarnată într‑o foarte bizară fiinţă narativă, despre care, la drept vorbind, nu știm decît că are douăzeci și șase de ani Știm mai mult despre locuinţa lui – aceeași cameră izolată, atît de specific dostoievskiană, menită să ascundă, să izoleze, în contrast absolut cu vastitatea ideii: „În general, el se aciuiază undeva, într‑un ungher izolat, de parcă s‑ar ascunde acolo și de lumina zilei, iar o dată instalat astfel, e tot așa de nedezlipit de bîrlogul său ca și un melc sau semănînd cel puţin în această privinţă cu acel interesant soi de vietate care este și făptură, și casă la un loc, și care se numește broască‑ţestoasă“",
    "10": " Sîntem mult mai aproape de Omul din subterană decît de romanticii eroi ai lui Pușkin și Lermontov Celălalt topos, locuinţa Nastenkăi, este împrumutat totalmente din Pușkin, din poemul Căsuţa din Kolomna, trecut și el la „bibliografie“ Regăsim aici o tînăra fată, o mamă bătrînă, cu ocupaţia predilectă de a împleti ciorapi, precum și o bucătăreasă, tot Fiokla și tot surdă! În sfîrșit, regăsim și un iubit (la Pușkin, deghizat în femeie și tocmit ca bucătăreasă în locul decedatei FioklaĂ sub același acoperiș Iar visările Nastenkăi nu mai sînt atît de hieratice, ele avînd, de fapt, un singur final posibil: căsătoria (mai întîi cu un prinţ chinez și apoi cu tînărul chiriaș de la mansardăĂ Peste toate acestea plutește aburul destul de frivol al Bărbierului din Sevilla (primul spectacol pe care îl vizionează NastenkaĂ, care, după cum se știe, mai cuprinde în titlu și precizarea: „sau prevederea zadarnică“",
    "11": " Prevederea, aici, este felul cum este ţinută în „prizonierat“ Nastenka: prinzîndu‑i‑se rochia cu un bold de cea a bunicii Această „cătușă“ nu este prea greu de înlăturat și, de fapt, ea nici nu reprezintă decît un obstacol simbolic, diurn Noaptea este la dispoziţia eroinei și încercarea ei de evadare se produce anume în acest interval de timp Remarcăm că, dincolo de timiditatea aproape maladivă, eroina este cea care are iniţiativa Ea se oferă Starea pe care și‑o descrie este aproape clinică: „În culmea disperării, i‑am spus pînă la urmă că nu mai pot trăi lîngă bunica și că am s‑o părăsesc, fiindcă nu vreau să stau toată viaţa agăţată cu boldul de poala ei, așa că, indiferent dacă vrea sau nu, am să‑l însoţesc la Moscova, deoarece nu mai pot trăi fără el Și rușinea, și dragostea, și mîndria – toate vorbeau dintr‑o dată în mine și, aproape zgîlţîită de spasme, m‑am prăbușit pe pat“",
    "12": " Nici aici nu sîntem departe de viitoarele femei mîndre și posesive din opera de mai tîrziu a lui Dostoievski Chiriașul este de‑acum prins în mreje, precum Rogojin este înnebunit de frumuseţea Nastasiei Filippovna El nu mai are scăpare, pentru că frumuseţea, vorba lui Dostoievski, este ceva „teribil“ Fragila femeie face ce vrea cu victimele sale, după ce le‑a paralizat Efectul psihometric al tentaculelor feminine este total, deși și aici, ca peste tot la Dostoievski, există un tabu al privirii Propriu‑zis, noi nu le vedem pe aceste personaje Corpurile lor sînt necesare doar ca recipiente ale pasiunii De aici, lipsa de stabilitate a personajelor, insuficienta lor conturare corporală Cu aceste corpuri se poate juca orice rol Inclusiv cel al demasculinizării Surplusul de agresivitate (chiar în postura de victimăĂ feminină apare pregnant alături de această pasivitate masculină Aparent timida Nastenka nu este în stare să‑și controleze prea‑plinul de emoţionalitate și are nevoie de un bărbat‑proteză, în care să‑și investească energia libidoului",
    "13": " Atunci de unde impresia de castitate care degajă din paginile nuvelei? Din faptul că între eroi aproape nu există atingere fizică Este încă un element specific scrisului dostoievskian: absenţa vizualizării contactului fizic Funcţia haptică a privirii este imposibilă fără sprijinul pe imaginea lăuntrică a corporalităţii, care se formează tocmai din firele nevăzute ale atingerilor anterioare6 Noi nu vedem cu adevărat ceea ce nu am atins cu mîna (mîna fiind luată aici în sensul foarte larg de posibilitate a oricărei atingeri prin intermediul oricăror mijloace, fizice și mentale, necesareĂ Pentru o intensitate atît de mare a sentimentului, sugerată de „istoria Nastenkăi“, cele cîteva atingeri de mînă sînt în mod clar insuficiente Textul își refuză gestica obligatorie în cadrul unui „scenariu“ comun, prezent în conștiinţa noastră de cititori Așa că și noi devenim, din voinţa scriitorului, un fel de fiinţe de genul neutru7 \n \n"
}