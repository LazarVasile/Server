{
    "1": "Mic tratat de management culinar: pentru toţi foştii mei iubiţi: îmi pare rău că aţi făcut foamea când am trăit împreună, dar cred că a meritat; nimic nu depăşeşte în intensitate dragostea pe burta goală Obiectivele lucrării: zâmbetul cititoarelor (e cam devreme, dar gospodina care râde la urmă râde mai bine), un bun venit şi un îndrumar pentru extraterestrele cu MBA în management care vor să se apuce de gătit, pace şi armonie în Univers 00 preambultc \"00 preambul\" \nDragă extraterestră, \nTe felicit pentru decizia de a renunţa la mesele insipide de care aveai parte la cantina multinaţionalei, în localurile fast-food ori prin restaurante şi de a te ocupa tu însăţi de hrana zilnică Este un act de mare curaj, de-a dreptul eroic în unele cazuri În numele tuturor extraterestrelor care au făcut acest pas, dar şi al celor care au suferit alături de ele, îţi urez din tot sufletul succes! Ai luat hotărârea să înveţi să găteşti şi te asigur că peste câţiva ani, sper că nu foarte mulţi, vei fi mândră de asta",
    "2": " Până atunci însă ai nevoie de ajutor În calitate de fostă extraterestră, acum gospodină mare, eu îţi promit că voi fi alături de tine pe acest drum anevoios; voi încerca să te feresc de greşeli şi, atunci când vei călca pe bec, te voi învăţa cum să salvezi situaţia Cu backgroundul meu în bucătărie am devenit cea mai credibilă sursă de know-how casnic, nu există necaz peste care să nu putem trece împreună Mi-am făcut ucenicia la coada cratiţei şi tot ce am scris aici are la bază experienţa directă; pe toate le-am încercat pe pielea mea şi (se putea altfel?) pe papilele gustative ale extratereştrilor cu care am trăit; fiecare sfat enunţat mai jos are în spate lacrimi, sudoare şi durere; te poţi baza pe acest manual, crede-mă, am descris aici numai operaţiuni pe care le-am repetat de zeci, de sute de ori chiar, până am atins perfecţiunea",
    "3": " Până să ajung cu picioarele pe Pământ, am trăit şi eu aceeaşi poveste pe care o trăieşti tu, alături de mii şi mii de extraterestre: mai întâi a fost meniul standard, pe care o bună perioadă l-am savurat fără nazuri şi fără frustrări gospodăreşti; apoi a apărut îndoiala: „Iar ne dau ăştia piure cu viţel la tavă şi salată bulgărească o fi bine, o fi rău?“; intuiţia mea gospodărească, ieşită pe nesimţite din starea de letargie şi cuprinsă de o nelinişte creatoare, a adulmecat dincolo de cortina de fier a meniurilor fixe şi a desluşit terra incognita pe care s-ar putea afla comori minunate După o perioadă de zbucium intens am hotărât: gata, de acum preiau frâiele domeniului culinar! Intru în bucătăria mea şi devin stăpână acolo! Aş putea spune că viaţa mi-a condus paşii spre acea încăpere; aş putea da vina pe extratereştrii mei, care m-au împins, fiecare în felul său, către bucătărie; trebuie să recunosc însă cu toată sinceritatea că a fost şi o chestiune de orgoliu: printre femeile din generaţia mea am fost dintotdeauna undeva în top 10, în business aveam cea mai înaltă calificare (am urmat MBA la Paris), la multinaţionala unde lucram ajunsesem manager regional, conduceam peste o sută de oameni, semnam contracte de milioane de euro, cum să nu mă pot descurca la mine în bucătărie? N-am bănuit niciun moment ce încercări supraomeneşti mă aşteaptă, dar nu am cedat, oricât de greu a fost şi oricât de tare i-am chinuit pe ceilalţi",
    "4": " Am strâns din dinţi şi am mers mai departe, iar cei din jurul meu n-au avut încotro, au strâns din dinţi şi au mâncat mai departe Unii nu au trecut testul, s-au dat bătuţi şi m-au pierdut; alţii au rezistat şi au cules roadele luni la rând Cel mai înţelegător a fost extraterestrul numărul unu, săracul, căruia îi mulţumesc pe această cale: alături de el am făcut primii paşi în bucătărie Cel mai rezistent a fost numărul trei (Iepuraş scump, dacă citeşti aceste rânduri, sună-mă! Să nu-ţi mai fie frică de mine! Căprioara ta este acum o adevărată gospodină!) \nDraga mea, te avertizez încă de la început că vei avea de depăşit numeroase momente de slăbiciune Ţin minte că în primele luni de training răbdam de foame zile întregi şi deseori cădeam în păcat Mă ambiţionasem să nu mai mănânc la restaurant, dar la şedinţe dădeam iama ca disperata prin platourile cu fursecuri, alune şi covrigei, iar în hipermarket – mă apucă şi râsul când îmi amintesc – devenisem spaima promoterilor de produse food: îi pândeam când veneau cu mostrele şi le înfulecam toată oferta până nu apăreau şi alţi clienţi",
    "5": " Forţa interioară a fost însă cea care m-a ajutat să nu capitulez în faţa foamei şi totodată să nu mai apelez la surse alternative de hrană, să mănânc doar ce gătesc Şi sunt mândră că nu m-am dat bătută: iată-mă acum în postura de gospodină mare, gata oricând să intru în bucătărie fără nicio emoţie, expertă în meniuri oricât de complexe şi autorizată să aştern pe această foaie un ghid pentru tine, începătoarea Voi menţiona aici toate problemele de care m-am lovit şi voi enunţa toate sfaturile necesare unei extraterestre pentru a se smulge de sub jugul apăsător al bucătarilor din marile restaurante sau micile fast-fooduri şi a-şi dobândi independenţa culinară Acum, când presupun că până şi o cafea solubilă gătită de tine are un gust groaznic, te poţi întreba cu naivitate: „Merit eu sacrificiul lor? Merit eu suferinţa celorlalţi până dobândesc pricepere în arta culinară?“ Să nu cazi în această greşeală, nu aşa se pune problema; pentru ei vrei să ajungi gospodină, cumva trebuie să participe la această metamorfoză",
    "6": " Întrebarea trebuie reformulată corect: „Merită ei sacrificiul din partea mea? Merită ei toată munca şi apoi amărăciunea de a-i vedea înfometaţi, slăbiţi şi în pragul depresiei?“ (am pomenit depresia; crede-mă, până acolo se poate ajunge, dar au şi momentele de criză avantajul lor: te ajută să-ţi dai seama dacă trăieşti sau nu cu un bărbat adevărat) Aşadar, merită ei? Răspunsul este întotdeauna acelaşi: nu merită acest sacrificiu Nu ne merită Dar ăştia-s bărbaţii, fie ei extratereştri ori nu: can’t live with, can’t live without Scriu această lucrare cu speranţa că vei avea mai mult noroc decât mine, că-ţi vei lua mai uşor masteratul în bucătărie Eu am plătit un preţ foarte mare: 1, 2, 3 10 extratereştri (shit! abia acum i-am numărat, nici nu mi-am dat seama că au fost atât de mulţi) Băieţi unul şi unul, calificaţi în patul meu după un atent proces de selecţie: arătoşi, drăgăstoşi, câţiva erau amanţi neobosiţi (numărul trei, de exemplu",
    "7": " Iubi, pe orice meridian al lumii ai fi, insist cu rugămintea să mă suni dimineaţa, când sunt singură acasă; am atâtea să-ţi spun), alţii foarte bine plasaţi social sau economic Am făcut nişte cupluri chiar reuşite Na, că mi-au dat lacrimile Sper că vei avea noroc de extratereştri mai rezistenţi la încercările vieţii Nu mai lungesc vorba Spor la treabă şi, dacă eşti norocoasă, poftă bună! un PS pentru binele tău şi al extratereştrilor cu care împarţi patul şi mai ales cina \nMirajul gloriei în bucătărie nu trebuie să ne întunece raţiunea Pentru că în acea încăpere shit happens, la început ar fi de preferat să laşi loc de „poftă bună“ măcar în restaurantul tău de suflet! Nu încurajez încălcarea normelor pe care ni le autoimpunem, dar aici avem de-a face cu situaţii extreme, în care miza este însăşi supravieţuirea noastră ca specie",
    "8": " Degeaba devii gospodină mare, dacă după două minute de la reuşită mori de foame Aşadar, chiar dacă ai talent cu carul şi eşti mânată de cele mai alese gânduri, după ore în şir de trudă la coada cratiţei ţi-ai putea dori şi tu, ca toată extraterestra, să mănânci ceva bun Te sfătuiesc să nu rupi de la început chiar toate punţile către locurile ori localurile unde te-ai hrănit civilizat până acum Aşa îţi vei putea satisface această dorinţă firească 01 eu? în bucătărie? never ever!tc \"01 eu? în bucãtãrie? never ever!\" Până mai ieri, probabil, ai făcut parte din categoria extraterestrelor care, într-o formă sau alta, afirmă cu tărie ceea ce stă scris în subtitlul 01 Ei bine, ştiţi cum e viaţa, are prostul obicei să ne dea peste cap exact credinţele pe care le considerăm de neclintit",
    "9": " Cel mai bun exemplu: zice lumea că locul femeii ar fi în bucătărie Nimic mai fals, am crezut şi eu multă vreme Despre bărbaţi, da, se poate face o astfel de afirmaţie: locul lor e în dormitor, unde altundeva să-i foloseşti mai bine? Dar să exilezi femeia în bucătărie? Ei bine, eu nu acceptam aşa ceva nici în ruptul capului Asta până când viaţa m-a convins că situaţia e un pic altfel Acum ai depăşit şi tu această etapă şi te pregăteşti să intri în rândul gospodinelor mari Nu ştiu cum ai ajuns aici, nu ştiu ce resorturi ascunse ţi-au fost acţionate şi cine a făcut-o, dar presupun că a fost aproape la fel ca la mine \n\nTotul a început într-o seară de octombrie Extraterestrul cu care trăiam pe atunci venea de la serviciu şi, ca de obicei, în drum mă luase şi pe mine de la birou",
    "10": " (Pentru a nu încărca lucrarea cu amănunte inutile, îi voi spune simplu „numărul unu“ Nu este nici pe departe primul bărbat din viaţa mea, dar în cariera de gospodină a fost cu certitudine bărbatul de referinţă) Am ajuns acasă chiar veseli, timpul pierdut prin blocajele interminabile din intersecţii îl foloseam de regulă ca să ne povestim reciproc tâmpeniile făcute de colegi pe la birou Şi, slavă Domnului, în acea seară avusesem ce povesti Când ne-am văzut în sfârşit în dormitorul nostru, am trecut la şedinţa de seară ca să ne stabilim programul Duceam o viaţă obişnuită, cu nimic diferită de a altor cupluri din zona top şi middle management: peste zi eram preocupaţi exclusiv de carierele noastre, iar serile erau dedicate vieţii personale De regulă, socializam intens şi zgomotos, mergeam în oraş prin cluburi (numărul unu era un dansator de primă mână), săli de cinema ori pe unde le mai trecea prin cap prietenilor să organizeze ieşiri; iar când ne plictiseam, ne refugiam pe teritoriul casnic, liniştit, care avea ca centru de greutate patul*",
    "11": " \n* La capitolul ăsta pot afirma că soarta mi-a fost dintotdeauna mai degrabă favorabilă; cu numărul unu, de exemplu, a fost o dragoste la prima vedere şi eu l-aş fi iubit indiferent de priceperea sa în acest domeniu; eram însă norocoasă pentru că în dormitor se dovedea un adevărat gentleman Credeţi-mă, am cunoscut destui bărbaţi la viaţa mea, dar puţini păreau să fi citit Codul manierelor elegante în pat El rareori admitea o derogare de la regula de aur: „un domn nu termină niciodată înaintea doamnei“ Câteodată glumeam şi-i spuneam că dacă se lasă de avocatură poate îmbrăţişa cu succes meseria de gigolo \n\nRevenind la seara cu pricina, aveam de luat nişte decizii Nu aveam programată nicio ieşire în oraş, prin urmare numărul unu a pus în discuţie lista lui de activităţi standard pentru serile de toamnă târzie: sex, mâncare, televizor, eventual din nou sex, dacă el nu adormea şi pe mine nu mă durea capul (şi cu el nu prea mă durea)",
    "12": " Vă întrebaţi probabil ce preferam eu Îmi era indiferent, pe atunci era de ajuns să fim împreună ca să mă simt fericită Totuşi, am pus pe masa tratativelor un set de contrapropuneri doar aşa, pentru frumuseţea dezbaterii: studiem un album de pictură impresionistă, mergem la o piesă de teatru sau măcar la un film de artă la mall (concertele la Filarmonică nu intrau în discuţie, orchestra era în grevă) Ca de obicei, propunerile mele au căzut una după alta: ce album de artă, ce piesă de teatru, ce film la mall, ne e foame! Nu l-am contrazis, mai ales că devenise brusc tandru O oră mai târziu, obosiţi şi fericiţi, interesul meu pentru şedinţă se redusese la zero, aşa că el şi-a aprobat în unanimitate propunerile rămase Ei bine, aici au început problemele: în casă n-aveam absolut nimic de mâncare Eu crezusem că a luat el ceva pentru acasă, cum făcea de obicei, el sperase că m-am ocupat eu de asta",
    "13": " Ce era de făcut? De comandat ceva ne-ar fi fost imposibil, singura firmă care livra mâncare la noi în cartier ne trecuse pe lista neagră după ce refuzaserăm plata a două porţii de pui cu muguri de bambus reci ca gheaţa; cei cu mâncarea chinezească ne-ar fi trântit telefonul în nas în secunda în care le-am fi dat adresa Îi păcăliserăm noi de câteva ori comandând pe numele vecinilor, dar se prinseseră şi trecuseră tot blocul la index Vremea era naşpa rău de tot: ploua mocăneşte, bătea un vânt îngheţat şi frigul îţi pătrundea până la oase; aşadar, şi ieşirea la un restaurant pica Din setul lui de propuneri ne rămăsese doar televizorul Cu cât se apropia miezul nopţii, cu atât nevoia de hrană devenea mai presantă şi mai sonoră Eu aspiram la o nouă repriză de tandreţe, dar maţele noastre chiorăiau la unison şi îşi împleteau chinul într-un duet sfâşietor, aşa că numărul unu mi-a tot respins avansurile",
    "14": " Întâi delicat, în cele din urmă tranşant: a zis că nu se poate concentra Dar nici nu dădea semne că s-ar clinti din casă măcar până la colţ, pentru un hamburger sleit Trăiam de ceva vreme împreună şi trecuserăm fără probleme peste destule momente de foame, dar acesta era altfel şi prevestea o criză majoră Deşi sufeream amândoi, tot eu eram cea pedepsită: pironise ochii în televizor şi ridicase între noi zidul înspăimântător al tăcerii Recunoşteam o situaţie tipică de criză, dar calităţile mele de manager nu-mi erau de niciun folos: oricât mă frământam, nu găseam o soluţie Întâmplarea, soarta, habar n-am ce-a fost, dar în acele clipe de cumpănă ştiu că am aruncat privirea pe fereastră şi ochii mi-au căzut pe blocul vecin Trei etaje mai jos şi circa 15 metri mai la dreapta vedeam o încăpere luminată şi animată, în ciuda orei târzii",
    "15": " Era o bucătărie O gospodină mare (credeţi-mă pe cuvânt, numai mică nu era) trebăluia de zor, iar extraterestrul ei se învârtea pofticios prin zonă Că-şi făcea de lucru pe lângă ea ori doar pe lângă mâncare nu pot spune cu exactitate, dar eram gata să pariez banii mei de pantofi pe şase luni că, dacă gospodina n-ar fi stat în faţa aragazului, el ar fi aterizat rapid în faţa televizorului, ca numărul unu Cred că acela a fost momentul revelaţiei Aburii jucăuşi care ieşeau din oala de vizavi dansau hipnotic şi aproape că am simţit gustul delicios al bunătăţilor preparate acolo M-am simţit străbătută de un val de căldură şi o forţă interioară irezistibilă m-a luat pe sus şi m-a condus spre bucătăria* proprie \n* Apartamentul în care locuiam atunci era alcătuit din mai multe încăperi, printre care şi o bucătărie, dar la acea vreme încă nu puteam să o identific cu precizie",
    "16": " Ştiam că există pentru că o văzusem figurată pe schiţa casei: un dreptunghi micuţ, cu o linie îngroşată la geam şi o alta la uşă În acea seară ţin minte că am avut o clipă de ezitare când am ieşit din dormitor, dar m-am lăsat condusă de instinct şi n-am greşit, am nimerit exact unde trebuia Dacă aveţi aceeaşi problemă, vă pot oferi un indiciu preţios: bucătăria este încăperea cu multe electrocasnice; dacă în locuinţă aveţi mai multe asemenea încăperi, căutaţi-o pe cea fără WC \n\nAm simţit atunci cu toată fiinţa că desluşesc un adevăr fundamental al vieţii: în formula magică a cuplului, liantul de bază este totuşi ciorba L-am privit peste umăr, i-am spus că mă duc să fac ceva de mâncare şi, fără ezitare, am pornit la luptă Că l-am lăsat fără grai mai mult ca de obicei ori pur şi simplu m-am mişcat eu foarte repede, nu ştiu",
    "17": " Cert e că replica lui sarcastică, „Pentru mine să ceri porţie dublă“, m-a ajuns din urmă când eram deja cu mâna pe frigider 02 şi totuşi, se poatetc \"02 ºi totuºi, se poate\" În acea noapte de octombrie m-am dus degeaba până la bucătărie Am analizat milimetru cu milimetru tot ce-am găsit pe acolo şi nici urmă de proteine, glucide, lipide, vitamine sau orice altă substanţă hrănitoare Ce să pregătesc de mâncare într-o încăpere unde singura materie organică eram eu? Pe atunci nu eram doar disperată, ci şi tânără şi nepricepută*, de unde să ştiu că greşesc? Acum mă pricep şi vă spun şi vouă: primul pas în bucătărie trebuie precedat de un drum până la piaţă, la supermagazin sau măcar la buticul din colţ \n* Cât om fi de self-made women, avem şi noi mame; şi pun pariu pe ce vreţi că seamănă între ele de parcă ar fi surori",
    "18": " A mea – pusi dulci, mami! – m-a ţinut toată viaţa în puf şi m-a crescut astfel încât să devin extraterestra totală în bucătărie Am părăsit OZN-ul natal încă din timpul şcolii şi de atunci tot printre străini am mâncat: întâi la cantina liceului, apoi în cea studenţească şi în cele din urmă pe la restaurante de tot mai multe stele; în vacanţe, când mai treceam şi eu pe acasă, nimic nu mă lăsa să fac; încercam să intru în bucătărie ca să-mi gătesc o banală limonadă, să zicem, dar îmi trântea imediat uşa-n nas; mi-o prepara, mi-o servea pe tavă cu un şerveţel sub pahar şi-mi spunea să învăţ, că de gospodărie vede ea Un număr de ani tot asta am făcut, dar parcă te poţi feri din calea destinului Când mi-a venit sorocul, am răspuns „Prezentă!“ la chemarea bucătăriei",
    "19": " E o lege nescrisă a vieţii, una pe care o desluşim treptat, odată cu trecerea timpului Mă chestionau iubiţii mei din liceu dacă ştiu să fac sarmale? Nici gând! Pe atunci întrebarea de bază era: „La tine sau la mine?“ Acum, cu experienţa celor aproape 30 şi ceva de ani de viaţă, am identificat tiparul după care evoluează specia noastră; trece vremea, schimbăm partenerii, cresc şi pretenţiile: totul începe cu aluzii voalate la mâncare, apoi în conversaţiile pe teme aparent neutre îşi fac apariţia tot mai des glumele cu tangenţe suspecte la domeniul culinar şi în cele din urmă ne trântesc pe ton ultimativ întrebarea directă: gătim şi noi ceva? (Nici nu ştiu de ce vă spun toate acestea; din moment ce vreţi să deveniţi gospodine şi-mi răsfoiţi lucrarea, e clar că aţi trăit deja cel puţin o asemenea experienţă) \nNe întoarcem la discuţia de fond şi formulăm o primă axiomă fundamentală: indiferent de meniul la care te gândeşti, unul de începătoare (alcătuit din pâine şi apă*) sau unul profi (care cuprinde – aleg la întâmplare câteva preparate –, să zicem, ciorbă de burtă, raţă cu portocale şi tort de fructe de pădure glasate cu toping de caramel şi garnitură de îngheţată de casă), primul lucru pe care trebuie să-l faci este să-ţi procuri ingredientele",
    "20": " În cazul începătoarelor, e nevoie măcar de o pâine şi de o sticlă cu apă \n* Meniul menţionat pare întruchiparea frugalităţii; de fapt, chiar asta e, dar nu e cazul să-l eviţi; modestia culinară are şi o latură pozitivă: conservă legăturile cu extratereştrii; din proprie experienţă, îţi spun să nu grăbeşti trecerea de la meniurile simple la cele complexe; înfrânează-ţi ambiţia şi trage de timp cât mai mult, chiar dacă dovedeşti un talent gospodăresc ieşit din comun şi înveţi într-o zi cât alte extraterestre în zece; nu forţa nota, ţine cont de faptul că rezistenţa la foame a unui extraterestru de nivel mediu este relativ ridicată (mai ales dacă trişează şi mănâncă pe ascuns la restaurant); însă, în cazul unei ciorbe nereuşite, chiar şi cei mai neînfricaţi masculi pot da bir cu fugiţii \n\nAcest lucru fiind stabilit, e clar ca lumina zilei cât de important e să învăţăm întâi să ne facem cumpărăturile",
    "21": " 1 la cumpărăturitc \"1 la cumpãrãturi\" 11 generalităţitc \"11 generalitãþi\" mare grijă la piaţă! nu tot ce-i verde e verdeaţă Îţi spun încă de la începutul acestui capitol ceea ce am învăţat pe propria piele: nu merge la piaţă, la supermarket sau la buticul din colţ în nopţile reci şi ploioase de octombrie Eficienţa acestui demers este zero şi, mai mult, te expui lucrului într-un mediu de afaceri ostil, cu un potenţial de risc ridicat Pe de o parte, poţi înregistra pierderi în contul de mijloace fixe şi preţioase (poşeta, laptopul, ceasul – art 252 CP), dar se poate şi mai rău: ajungi victima unei agresiuni (verbale – art 225 CP sau, Doamne fereşte, fizice – art 217 CP; mă pricep la încadrări juridice, aproape jumătate dintre extratereştrii mei erau avocaţi) Doar cluburile de noapte au un orar cool, adaptat vieţii noastre profesionale",
    "22": " Pieţele sunt deschise ziua, adică exact când suntem mai ocupate, şi se golesc fix când începem noi să avem un pic de timp liber Mai am de adăugat un sfat important: dacă vrei să cumperi leuştean ori pulpă de porc, evită mallurile* \n* Ţin minte una dintre primele mele erori tactice în managementul cumpărăturilor; extraterestrul numărul unu se întorcea dintr-o delegaţie şi-i promisesem că-l aştept cu masa pusă şi cu mâncare preparată de mine; aflându-mă la începutul carierei de gospodină, vă imaginaţi că nu i-am gătit o tocană din măruntaie de miel; am întocmit şi eu un meniu frugal, numai bun pentru o cină la oră târzie Apă aveam, îmi mai lipsea doar pâinea proaspătă Am sunat rapid o fătucă de la serviciu şi am chemat-o să mă ajute la cumpărături; locuia în cealaltă parte a oraşului, aşa că, până să apară, m-am aranjat şi eu un pic; parcă mă văd ieşind din bloc şi pornind-o în pas vioi spre magazin alături de subalterna mea; ea – cam fără tragere de inimă, dar n-avea încotro, mai ales că în ziua aceea intrase la mine în birou şi-mi ceruse o mărire de salariu; eu – pusă pe fapte mari, mai ales că numărul unu tocmai mă sunase şi-mi spusese că e rupt de foame, dar din respect pentru gospodina din mine nu va opri pe drum la niciun restaurant, va veni direct acasă",
    "23": " Eram frumoasă, aranjată cât de cât, extrem de motivată, nimic nu-mi stătea în cale; colega, în schimb, parcă abia se dăduse jos din pat: nemachiată, cu hainele vraişte pe ea La fel venea şi la birou, nu-i de mirare că nu avansase deloc; era simpatică în felul ei, deşi nu avea nici măcar o postuniversitară şi era foarte bătrână (la vremea aceea cred că avea deja peste 35 de ani; fetele de la birou, mai toate de-o vârstă cu mine, îi spuneau „mamaie“) Vă întrebaţi probabil ce căutam împreună pe stradă din moment ce aveam atât de puţine lucruri în comun O luasem cu mine pentru că se ocupa de achiziţii şi avea un background solid în negocieri de produse food Nu mai lungesc povestea: am vizitat peste 30 de magazine degeaba (de fapt, eu mi-am luat două poşete, iar colega mea – nişte carioci), ne-am certat cu toate vânzătoarele de la mall (ştiţi povestea, e conflictul clasic dintre reprezentanţii de vânzări, wholesale vs retail), dar pâine proaspătă tot n-am găsit, aşa că seara a fost un fiasco total; când a văzut că-l aştept cu masa goală, nici măcar n-a ascultat minciuna pe care o pregătisem: a ronţăit nişte pâine uscată găsită prin bucătărie (de iaurtul din congelator, rezerva mea strategică, nu s-a putut atinge, era beton), m-a iubit pe fugă şi s-a culcat îmbufnat",
    "24": " Nu se cade să intru în detaliile din pat, dar să ştiţi că asta m-a durut foarte tare; lipsise de acasă o săptămână întreagă şi toată seara mă gândisem doar la cât va fi de plăcută revederea Nu prea îi stătea în obicei, dar în acea seară plăcerea fusese doar a lui În sfârşit, a adormit rapid şi toată noaptea a vorbit în somn Comanda mâncare, săracul Aşa am aflat şi cât de mult îi place ciorba \n\nRevenim la abc-ul cumpărătoarei şi inventariem pentru început conceptele noi Piaţa despre care spuneam că trebuie vizitată înainte de a intra în bucătărie nu este ceea ce credeţi Uitaţi definiţia învăţată pe la şcolile înalte de management, cea cu „totalitatea relaţiilor de schimb de mărfuri bla bla bla“ Piaţa unde mergem ca stagiare şi apoi ca gospodine mari este un spaţiu comercial vast, amenajat de obicei sub cerul liber, unde afacerişti din domeniul agricol sau comercial – retaileri sau angrosişti – vând în general roadele pământului; acestea sunt clasificate în legume, fructe, seminţe şi flori; produsele din primele două categorii se consumă, în timp ce florile sunt produse ornamentale (necomestibile); la capitolul seminţe nu vă pot oferi detalii, nu mă pricep nici măcar acum, după atâţia ani de trudă printre tarabe*; e un domeniu pentru gospodine înalt calificate, nu vă sfătuiesc să-l abordaţi",
    "25": " \n* Sedii temporare ale unor entităţi comerciale distincte, care distribuie unul sau mai multe tipuri de produse comestibile sau nu; nu vă lăsaţi păcălite de aspectul asemănător unor birouri lăsate în paragină; plantele acelea care par să fi crescut vraişte pe tarabe sunt marfă şi totodată obiectul vizitei voastre în acel areal; am apostrofat eu odată un negustor că nu-şi face curăţenie pe birou (mă tot întrebam pe unde şi-o ţine dosarele) şi nu-mi permit să vă spun ce mi-au auzit urechile \n\nTot la piaţă puteţi găsi carne, mezeluri, brânzeturi şi bunuri de uz casnic (mături, vase de lut, curse de şoareci, cazmale etc); de asemenea, produsele din primele trei categorii sunt pentru consum, iar celelalte, reţineţi, doar pentru uz În anumite pieţe se vând şi animale vii, cum ar fi păsările şi peştii; oricât ar fi de funny, atenţie mare la aceste produse, mai cu seamă dacă sunt prezentate cu titlul de „exotice“; par ele apetisante, dar nu se includ sub nici o formă* în meniu",
    "26": " \n* Aici trebuie să vă povestesc prima mea eroare gravă din cariera de gospodină; trăiam de câteva luni cu numărul unu, îmi mai rafinasem şi eu un pic meniurile şi cumpărasem d-ale gurii ca pentru o masă regească – roşii, salam şi pâine Pe atunci simţeam însă o permanentă nevoie de schimbare şi, dacă tot mă aflam în piaţă, artista din mine a hotărât că e momentul unei cine mai speciale Lumânări aveam acasă, dar tot lipsea acel quelque chose care să-i taie respiraţia extraterestrului numărul unu El nu depăşise încă stadiul aluziilor voalate, dar intuiţia îmi spunea că asta aşteaptă de la mine: să-l uimesc în bucătărie În timp ce căutam ca bezmetica prin piaţă, mă gândeam la toate cinele memorabile văzute prin filme, dar nu reuşeam să identific nicio variantă accesibilă; într-un târziu mi-a picat fisa: era pescar înrăit, surpriza mea trebuia legată de acest hobby",
    "27": " Am aruncat în primul tomberon roşiile şi salamul şi am luat din nou piaţa la scanat Ar fi fost de o banalitate ucigătoare să-i cumpăr o conservă de stavrid în sos tomat, aşa că am ales să-i prepar eu ceva bun: o ciorbiţă de peşte Şi nu orice peşte: am mers la taraba cu specialităţi exotice şi i-am ales pe cei mai cool Când am cerut două kilograme, în jurul meu s-a lăsat o linişte mormântală Clar că nu era un meniu ordinar, aşa ceva se gătea probabil doar de Revelion sau în ocazii speciale Vânzătorul s-a fâstâcit tot când a auzit comanda; fraierul, nici măcar n-avea cântar A adunat peşti de pe la toţi colegii, a strâns cu chiu cu vai un kilogram şi 300 de grame şi mi-a cerut în schimb o sumă astronomică N-am dat înapoi: îmi doream o specialitate care să-l impresioneze pe al meu, nu mai conta cât costă",
    "28": " La atâţia bani, sigur era o ciorbă pe care nu şi-o permiteau multe gospodine Lângă tarabă se strânsese lumea ca la urs şi oamenii începuseră să vocifereze M-au şi certat câţiva gură-cască atunci când am răsturnat punga şi i-am stropit pe picioare Dacă vă puteţi imagina, stupidul de vânzător îmi dăduse peştii cu tot cu apă Trec peste chinul de a curăţa vietăţile minuscule exact după indicaţiile manualului Piscicultura pentru toţi, Anexa II – „Preparate din peşte“, ori de a găti ciorba după o carte de bucate foarte veche Cel mai rău a fost când a ajuns acasă A adulmecat nedumerit aroma din bucătărie şi nici măcar nu m-a sărutat: s-a dus glonţ la aragaz, a ridicat capacul şi a plimbat polonicul prin oală Cearta a fost cumplită: nu m-a crezut pe cuvânt când i-am zis că am cumpărat ciorba gata preparată, m-a făcut sălbatică şi în acea seară a tăiat din program şi cina, şi sexul, şi televizorul",
    "29": " A ţinut totul în el până dimineaţă, când şi-a strâns bagajele şi dus a fost Îl iubeam din tot sufletul, ratasem o programare la hair-stylist ca să ajung în piaţă, îmi sacrificasem o după-amiază întreagă numai pentru el şi uite care îmi era răsplata \n\nNu e cazul să insist cu morala: canarii şi caraşii aurii sunt ca florile, doar pentru decor E bine de ştiut încă un lucru foarte important: nu tot ce este viu colorat se păstrează în apă; numai florile şi peştii exotici se ţin în apă în glastre, respectiv acvarii; canarii* nu \n* La fel de urât a păţit-o o fostă prietenă, manager şi ea; tocmai pregătea inaugurarea unei investiţii preţioase în viaţa de cuplu, un implant mamar care-i rotunjise bustul de la o biată măsură A, cu care fusese pedepsită de natură, la un remarcabil D; medicul, acelaşi care mă reparase şi pe mine, îi spusese să mai aştepte o săptămână, dar ea nu mai avea răbdare",
    "30": " Îi înţelegeam impacienţa, trecusem şi eu prin asta Pentru tăierea panglicii îi preparase extraterestrului său o cină surpriză; comandase ceva bun de mâncare (încă n-avea curaj să gătească), dar de aranjarea mesei s-a ocupat ea După ce şi-a revenit din şocul despărţirii, mi-a povestit ce se întâmplase; seara, beneficiarul implantului o găsise fugărind cu mătura pe tavane unul dintre cei trei canari cumpăraţi din piaţă; doi pluteau cuminţi în vază, dar al treilea, mai viguros, se zbătuse ca nebunul atunci când a dat să-l pună în apă şi reuşise să evadeze; toată casa era plină de fulgi Nu ştiu de ce s-a complicat; era oricum destul de snoabă şi crezuse că un aranjament floral nu e suficient, se gândise la o variantă decorativă mai deosebită Extraterestrul ei i-a făcut o scenă teribilă şi a doua zi a părăsit-o fără drept de apel",
    "31": " Vă daţi seama că înainte de asta a inaugurat şi noul bust, măgarul Şi ea, săraca, i se dăruise cu gândul la împăcare Cât despre vinovatul principal, vânzătorul din piaţă, a scăpat fără pedeapsă, la fel ca în cazul meu Îl durea gura s-o întrebe ce face cu un buchet de canari? \n\nTot la piaţă* puteţi întâlni vânzători de produse industriale – metalice, din mase plastice sau de altă natură; dacă nu vă pricepeţi, ar fi bine să evitaţi acest perimetru; fierul este hrănitor, dar nutriţioniştii se referă la cel provenit din plante \n* La început, folosirea substantivului piaţă cu sens gospodăresc vă poate induce o senzaţie de disconfort; asta se întâmplă mai ales în cazul extraterestrelor care au urmat MBA la Paris, ca mine; cunosc prea bine atmosfera de acolo, ştiu că pentru noi cuvântul piaţă e urmat în mod natural de particula „de la Concorde“ şi evocă şampanie, bărbaţi galanţi, clipe fierbinţi pe vreo terasă şic inundată de vegetaţie ori în vreo garsonieră cochetă, mă rog, în funcţie de anotimp şi de posibilităţi",
    "32": " Ei bine, de la aşa ceva şi până la aglomerarea de tarabe unde facem cel mai dificil shopping cu putinţă e o distanţă ca de la cer la pământ, dar nu vă lăsaţi copleşite, cu timpul vă veţi obişnui Şi, dacă stau să mă gândesc un pic, nu e nici dracul chiar atât de negru; pentru mine, mersul la piaţă în calitate de gospodină a avut conotaţii sexuale pozitive: pe mai toţi extratereştrii i-am cunoscut acolo, întreaga mea viaţă amoroasă a ajuns să graviteze în jurul acestui aşezământ comercial Ar fi deplasat să intru în amănunte atât de intime, dar, dacă aţi şti ce poveste minunată am trăit eu cu numărul şase, pe care l-am întâlnit printre tarabe, aţi azvârli cartea cât colo şi aţi porni chiar acum la cumpărături 12 human resourcestc \"12 human resources\" Să vă spun câte ceva şi despre negustorii din spatele tarabelor, cu care, vă asigur, veţi avea multe de tras",
    "33": " Aceştia sunt fiinţe simple, cu CV modest* şi fără pregătire în business Nu au nicio noţiune de managementul vânzărilor, habar n-au cu ce se mănâncă un cash flow, n-au în echipă măcar un merchandiser profesionist şi nu sunt în stare să trimită o amărâtă de ofertă pe e-mail Sunt negociatori inflexibili, care iau decizii fără să se consulte cu boardul şi nu ţin cont de principiile elementare ale PR-ului Pe scurt, se află cu toţii în preistoria comerţului Singura apropiere de standardele internaţionale de profil este un rudiment de sampling, pe care îl organizează în mod intuitiv, desigur * Am întâlnit o singură dată un vânzător de verdeaţă cu MBA (obţinut tot în Paris, dar la doi ani după mine); încă eram ucenică în ale gospodăriei, iar el, am înţeles asta mai târziu, era de fapt client, extraterestru de-al meu; îl rugase mama lui să facă piaţa şi în acel moment îl aştepta pe adevăratul comerciant; acesta nu avusese să-i dea restul la o bancnotă de 500 de lei noi şi plecase cu banii ca să-i schimbe; dimineaţa îi lăsase în grijă taraba cu cele câteva legături de verdeaţă şi îi spusese că vine imediat cu restul, dar nu se mai întorsese",
    "34": " MBA-istul meu – un brunet cu ochii verzi, bine făcut, lipicios ca un sales-trainer de top şi manager la o firmă de distribuţie – îl subestimase pe preistoric, fusese păcălit şi acum încerca să-şi recupereze din pierderi: rămăsese toată ziua în piaţă (îşi coordonase echipa prin telefon) şi vindea verdeaţa la un preţ exorbitant; m-a electrizat cu privirea, aşa că am cumpărat şi eu vreo trei legături Nu mă întrebaţi ce era, că nu ştiu, oricum, am aruncat-o la gunoi un pic mai târziu, când am intrat în restaurant Cu ochii ţintă la poşeta mea, din care ieşeau nişte firişoare verzi, garderobiera ne tot întreba ce miroase aşa ciudat În cele zece ore cât stătuse la tarabă fusesem prima lui clientă şi m-a invitat să sărbătorim evenimentul; numărul unu fugise de vreo lună, eu eram atât de singură, mă prinsesem în privirea lui ca într-o pânză de păianjen, cum să-l refuz? \n\nDiscutam despre negustorii din piaţă",
    "35": " Deşi ar putea părea o pradă uşoară pentru manageri ca noi, şcolite pe afară şi căutate de head-hunteri, aceştia trebuie trataţi cu maximum de atenţie Primitivi cum sunt (dacă vă puteţi imagina, nici măcar de Kotler n-au auzit), au ca atu un soi de viclenie ancestrală şi sunt mereu dispuşi să manipuleze nepriceperea clienţilor Negustorii bărbaţi sunt cei mai periculoşi: abordează problematica gătitului într-o manieră insidioasă şi persuasivă şi, indiferent ce vând, sunt în stare să convingă o extraterestră să le cumpere toată marfa* Mai de încredere sunt negustoresele, în special cele în vârstă: fiecare a fost măcar o secundă în viaţă extraterestră, aşa că, din solidaritate, ne pot ajuta cu sfaturi bune * Prima oară mi s-a întâmplat când am golit o tarabă de boia de ardei iute, mai exact 13 kilograme şi 320 de grame; cred că-mi ajunge până mor, abia dacă am folosit câteva sute de grame ca să dreg primele mele ciorbiţe",
    "36": " 13 politica de produstc \"13 politica de produs\" Să vorbim un pic şi despre modul în care faceţi o achiziţie în piaţă Procedura seamănă oarecum cu ce se întâmplă la mall, dar identificarea brandurilor este mai dificilă şi necesită un studiu aprofundat Vă ofer nişte exemple ca să vă familiarizaţi cu terminologia În prima piaţă unde mi-am făcut eu stagiatura* cei mai buni cartofi erau de la nea Zoli, leuşteanul mai proaspăt era de la tanti Maria (n-am cumpărat niciodată, dar aşa se spunea), iar ceapa cea mai dulce era de la Nelu din Coşereni \n* Multe erori am mai făcut până să înţeleg cum decurg tranzacţiile acolo; odată ştiu că m-am lăsat antrenată într-o licitaţie spontană la o tarabă cu ceapă verde Nu vă gândiţi că o foloseam la ceva; era târziu, precupeţii strângeau marfa şi pur şi simplu nu voiam să mă duc acasă cu mâna goală",
    "37": " Pe o tarabă mai erau trei legături şi am decis să le cumpăr Le-am cerut femeii de la tarabă, dar un moş murdar şi nebărbierit, care venise în fugă spre noi, s-a băgat în faţă: cică era ceapa lui Văzuse şi el probabil că erau ultimele trei legături disponibile Oricât de grăbit ar fi fost, eu venisem prima, a mea era Nu o spun eu, e o lege nescrisă a comerţului Plin de tupeu, bătrânul a ridicat tonul şi mi-a zis din nou că e a lui Ca să ajung în piaţă, eu fugisem de la o şedinţă cu CEO-ul pe Europa şi Asia Mă uitam la bătrân, mă uitam la ceapă şi simţeam cum mi se ridică tensiunea Precupeaţa nu zicea nimic, dar îi citeam în priviri că ţine cu el M-am ambiţionat şi i-am oferit dublul preţului",
    "38": " Contraoferta dură l-a clătinat rău pe tataie, aşa că a încercat să ne blocheze negocierea: „Domnişorico, las-o pe femeia asta, n-auzi că ceapa e a mea?“; se crampona de ceapa aia de parcă ar fi murit fără ea Banii erau punctul lui slab, aici trebuia să lovesc I-am oferit femeii de trei ori preţul; bătrânul dădea deja din colţ în colţ, dar tot nu se lăsa, a crezut că mă poate intimida; mi-a măsurat cu privirea toţi cei 178 de centimetri înălţime şi mi-a zis tare, să-l audă toată lumea: „Frumoasa moşului, mama şi cu tata ştie ce faci tu aci?“ Am închis licitaţia punând pe tarabă de zece ori preţul de strigare, ca să fie clar că nu mă joc Bătrânul mi-a luat banii, mi-a dat ceapa, apoi s-a răstit la femeie: „Du-te, bre, mai încoloşa, acilea nu-i sală de aşteptare",
    "39": "“ \nVă spuneam mai devreme că procedura unei achiziţii din piaţă este asemănătoare cu cea de la mall, dar ar fi bine să ne concentrăm un pic şi asupra diferenţelor Negustorii de la tarabe nu poartă uniformă ori ecusoane, ca să poată fi identificaţi Nici nu-şi personalizează marfa cu o etichetă, o siglă, un logo, ceva, acolo, să te ajute să o distingi între celelalte oferte de câte ori mergi la piaţă Pentru ei comerţul n-are legi, e mai degrabă un joc improvizat, cu reguli diferite pentru fiecare client, o activitate lăsată să evolueze la voia întâmplării Pentru tine, cel mai important e să stabileşti care dintre persoanele aflate în zona tarabei are ca job înstrăinarea mărfii, ca să ştii cui să te adresezi De asemenea, e important să afli dacă acea persoană chiar deţine marfa ori doar o administrează cu împuternicire de la acţionarii tarabei, ca să ştii dacă şi cât are mandat să negocieze",
    "40": " În lipsa acestor informaţii rişti să ratezi achiziţia* Am negociat eu odată cartofi de la nea Zoli, dar vânzătorul m-a dus cinci tarabe mai încolo şi mi-a dat marfă piratată: cartofi de Giurgiu, nu de Covasna, mici, stricaţi şi plini de pete negre \n* Când am înţeles asta, l-am cunoscut şi pe numărul trei; era tot avocat şi am dat de el în birou la managerul pieţei, discutau aprins; eu mă dusesem acolo ca să reclam un vânzător de roşii care lipsea de la tarabă în timpul orelor de program; eram teribil de nervoasă: pe lângă că mă grăbeam la o şedinţă, mă prinsese şi ploaia fără umbrelă; bluza de mătase era leoarcă, mi se lipea de piele şi mă irita îngrozitor Noroc că n-aveam sutien, să mă mai jeneze şi bretelele Roşiile erau tare frumoase, dar negustorul nu mai apărea; toţi comercianţii bărbaţi din zonă se strânseseră lângă mine şi insistau să-l aştept la tarabă; se jurau că „e p-aci, umblă de nebun pân piaţă, azi l-a angajat patronu’… da’ vine imediat, domniţă“; după o jumătate de oră mi-am dat seama că nu făceau decât să-l acopere pe chiulangiu: cu toţii îmi evitau privirea, stăteau cu ochii uşor plecaţi, de parcă n-ar fi îndrăznit să mă mintă în faţă",
    "41": " Managerul pieţei a bâiguit nişte explicaţii penibile – alt mincinos, şi el îmi evita privirea –, dar a intervenit numărul trei, care a fost un domn: nu s-a holbat prea mult la sânii mei şi m-a invitat la o cafenea din apropiere ca să-i expun cazul Invitaţia, formulată pe un ton cald, dar ferm, nu m-a prins nepregătită; eram din nou singură şi prietenele îmi tot aranjau întâlniri de gradul trei cu manageri din cercul lor de cunoştinţe, doar-doar mi-oi găsi şi eu sufletul-pereche; nu îl găsisem, dar de la atâtea blind date-uri învăţasem să-mi evaluez rapid interlocutorii; numărului trei i-am dat imediat un FB, a fost de ajuns să văd cât de elegant s-a ridicat de pe scaun, s-a încheiat la sacoul impecabil (la nasturele din mijloc, ca la carte) şi mi s-a prezentat ceremonios 14 politica de preţtc \"1",
    "42": "4 politica de preþ\" Preţurile din piaţă nu constituie o problemă pentru o extraterestră adevărată Faţă de cât lăsăm într-un local de patru stele la o cină în doi, de exemplu, banii cheltuiţi la tarabă ca să cumpărăm alimente pentru o săptămână abia se ridică la nivelul bacşişului Fiţi pregătite aşadar să înfruntaţi o realitate aparent inexplicabilă: alimentele de la piaţă costă incredibil de puţin (nu vă gândiţi că preistoricii ar avea preţuri de dumping; pur şi simplu aşa sunt în realitate materiile prime alimentare: foarte ieftine) Eu văzusem multe la viaţa mea, dar tot am avut un şoc teribil când am calculat că preţul plătit la restaurant pentru o salată de fructe mi-ar fi ajuns în piaţă pentru trei saci de mere* \n* Am avut revelaţia pe când îmi făceam cumpărăturile şi acest şoc mi-a întunecat abilităţile de negociatoare; am făcut atunci o gafă monumentală: l-am lăsat pe preistoricul de la tarabă să-mi citească în ochi surpriza",
    "43": " Credeţi că teoria subiectivă a valorii e vorbă goală? Piaţa s-a transformat instantaneu în bursă şi, din pricina stângăciei mele, preţul de referinţă al fructelor a crescut cu vreo 20 de puncte procentuale În bani a fost nesemnificativ, dar psihic m-a doborât Să câştige în faţa mea, şcolită la Paris, un nimeni-lume din Comuna Primitivă În semn de răzbunare faţă de victoria tarabagiului, două săptămâni m-am pedepsit şi am mâncat numai la restaurant Când mi-am revenit şi am mers din nou la cumpărături – de data asta purtam ochelari profesionali, din aceia pentru campionatul mondial de poker –, ecourile gafei tot nu se stinseseră: eram vedeta pieţei, cum apăream printre tarabe, cum se inflamau preţurile Celelalte cliente, multe dintre ele gospodine mari, începuseră să se uite urât la mine N-am avut încotro, a trebuit să schimb piaţa \n\nE momentul să abordăm şi problematica plăţii, ca să putem încheia discuţiile premergătoare şi să trecem la cumpărăturile propriu-zise",
    "44": " Formulele comerciale moderne, de genul achiziţii online, decontare prin factoring, tranzacţii pe credit etc nu sunt folosite în piaţă Nici formularistica nu e aceeaşi ca la vânzările normale Nu insistaţi să primiţi factură pentru mărar (explicaţii cu privire la această plantă puţin mai târziu); de asemenea, nu puteţi cumpăra carnea în leasing, nu solicitaţi contract notarial pentru legume, certificat de garanţie la găina moartă ori pedigree autentificat pentru cea vie, instrucţiuni în limba română pentru pepenii greceşti* şamd La piaţă se achită cash, iar componenta birocratică lipseşte cu desăvârşire \n* De la o asemenea poveste m-am împăcat cu extraterestrul numărul unu; trecuseră câteva luni de când mă părăsise şi timpul îi vindecase rănile sufleteşti provocate de ciorba mea; între timp mă despărţisem şi eu de numărul doi, cel cu MBA făcut la Paris Împăcarea a avut loc într-o seară, când l-am sunat de la piaţă; negociam o nucă de cocos pentru care vânzătorul n-avea certificat de conformitate; în plus, marfa nu era ţinută la rece şi părea degradată, iar omul avea o figură suspectă (văzusem de curând la televizor o ştire despre mafia falsificatorilor de oţet şi comerciantul semăna leit cu una dintre persoanele amendate de OPC)",
    "45": " Nu prea ştiam eu ce să fac cu nuca, dar mi se părea interesantă şi hotărâsem să o cumpăr, aşa că aveam nevoie urgentă de un avocat; pe atunci, doar în numărul unu aveam încredere şi n-am ezitat să-l sun Cred că şi el era singur pentru că a venit într-un suflet L-a desfiinţat imediat pe preistoric cu vreo zece articole din Codul Comercial şi Codul Penal Când a ajuns la Constituţie, situaţia s-a deteriorat, dar am reuşit să plecăm de acolo fără să luăm bătaie de la sălbaticii care vindeau fructe M-a invitat la un club cool din apropiere, dar l-am refuzat (Devenisem fată cuminte şi, oricum, aceste localuri începuseră să-mi dea frisoane Peste tot vedeam numai puştoaice de 15 ani dornice de afirmare Mă făceau să mă simt bătrână) Am sărbătorit reîntâlnirea la un restaurant, iar împăcarea s-a consumat la mine acasă",
    "46": " Nu vă pot spune decât atât: parcă am asistat la o erupţie vulcanică de proporţii, cred că nu mai văzuse de mult o extraterestră Ar fi deplasat să intru în detalii, dar prietenele mele, cărora le-am povestit totul cu lux de amănunte, au căzut pe spate de uimire Buna-cuviinţă mă lasă să vă spun doar atât: imaginaţi-vă o noapte perfectă petrecută în compania unui campion la sexatlon Nuca o am şi acum pe undeva prin bibliotecă \n\nRevenind la plăţi, vă mai recomand ca la piaţă să aveţi în portofel bancnote româneşti cu valoare mică şi chiar monede – cilindri metalici cu diametru de 1,2-2,4 cm şi grosime de 1-2 mm (piesele acelea metalice pe care le introduc subalternii noştri în automatul de cafea proastă de la birou) Citiţi cu atenţie valorile înscrise pe bancnote/monede şi nu încercaţi să achitaţi salata verde cu cecuri de călătorie ori cu bancnote de 500 RON, sigur n-are să vă dea restul",
    "47": " 15 promovaretc \"15 promovare\" După cum vă spuneam, negustorii de la piaţă folosesc preceptele comerţului civilizat în mod involuntar sau, în cazurile fericite, copiază modele comerciale occidentale de succes, văzute pe la televizor În privinţa promovării, ei folosesc exclusiv mesajele strigate şi sampling-ul: –\tstrigături – sunt de cele mai multe ori mincinoase, iar argumentele folosite, puerile „Luaţi, coniţă, că-i ultimele două legături, să plec şi io acasă“ e un exemplu pe care-l veţi întâlni frecvent Mi s-a făcut mie odată milă de un bătrân, vindea nişte chestii lunguieţe şi albicioase, şi l-am trimis acasă de trei ori în jumătate de oră Cum mă întorceam cu spatele, cum scotea pe tarabă alte două „ultime“ legături; –\tsampling – vă recomand să-l folosiţi ori de câte ori e posibil, dar atenţie la ce şi cât gustaţi Faceţi-o numai în cazurile potrivite; ca multe alte legume, cartofii nu se gustă, se iau pe încredere",
    "48": " Reţineţi o altă regulă simplă: acest tip de apreciere a mărfii se foloseşte cu moderaţie; oricât v-ar fi de foame, nu gustaţi mai mult de 0,025% din ce are omul pe tarabă 16 particularităţitc \"16 particularitãþi\" Pentru început, aş vrea să lămuresc aspectul vestimentar al shopping-ului la piaţă Chiar dacă e un eveniment în viaţa voastră, pentru mersul la cumpărături nu trebuie să vă îmbrăcaţi în rochie de seară O ţinută casual e tocmai potrivită Vă mai recomand să evitaţi încărcarea mâinilor* cu accesorii/bagaje inutile \n* I s-a întâmplat unei bune prietene – o extraterestră cu care am fost colegă la Paris Ţin minte că pe vremea aceea o consideram un exemplar perfect al speciei noastre; avea tot ce-i trebuia ca să fie fericită: o minte demnă de Silicon Valley, cu ajutorul căreia făcuse carieră, şi un bust de tipul Silicon Hills, care-i garanta o viaţă amoroasă împlinită",
    "49": " Şi, cum ziceam, a plecat ea la cumpărături de parcă s-ar fi dus la mall: cu poşeta, laptopul de manager (tocmai şi-l schimbase cu unul mai deştept, cu diagonală de 19 inch şi cu multe codec-uri instalate, putea să vadă orice film), în mână avea sticla de apă plată şi lesa lui Lady (o femelă cocker superbă, în călduri, în spatele căreia se aliniaseră toţi maidanezii din cartier); mai ducea rucsacul cu dosarele firmei şi o îngheţată cumpărată pe drum, că-i era cald Încărcată cu toate acestea, a cumpărat şi ea, ca gospodina, un sac de sfeclă roşie O săptămână a trebuit să aştept ca să-mi explice de ce: îi plăcuse mult preistoricul de la tarabă (un exemplar splendid: tinerel, musculos, cu pielea arsă de soare, bălai şi cu o privire cam tâmpă, dar azurie; după descriere, orice ar fi vândut aş fi cumpărat şi eu angro)",
    "50": " Revenim la sfeclă: acum, că o luase, ce să facă cu ea? A târât sacul prin piaţă câţiva metri, apoi l-a abandonat L-a vrăjit ea pe managerul de la poliţie (şi Lady s-a implicat şi realmente l-a înnebunit pe câinele poliţist care-l însoţea), dar tot a luat amendă pentru – şi aici citez din procesul-verbal – „nerespectarea normelor privind aruncarea gunoiului în locuri special amenajate“ A şi nimerit într-un moment nepotrivit; poliţistul i-a spus că în mod normal ar fi iertat-o, dar că atunci erau comandanţii cu ochii pe el: îl aşteptau pe şeful statului în vizită de lucru printre tarabe şi toată lumea era extrem de agitată \n\nDintre accesoriile care nu trebuie să vă lipsească atunci când mergeţi la piaţă, cea mai importantă este sacoşa* Noţiunea de sacoşă poate fi dezvoltată pe un spaţiu amplu, însă la început de drum e bine să reţineţi doar esenţa: priviţi acest obiect ca pe o poşetă mai specială; una de dimensiuni sensibil mai mari, care este goală la intrarea în piaţă şi plină cu alimente la ieşire",
    "51": " \n* Apropo de sacoşe, vreau să vă scutesc încă de pe acum de o agitaţie inutilă: nu e cazul să căutaţi produse de firmă; marile case de modă nu s-au implicat în realizarea acestor accesorii gospodăreşti; dacă vedeţi sacoşe D & G ori YSL, să ştiţi că sunt falsuri ordinare \n\nCâteva precizări mai trebuie făcute pentru a vă înarma cu toate informaţiile necesare cumpărăturilor de calitate: •\tla intrarea în piaţă nu există un boy care să vă parcheze maşina; nu lăsaţi cheile automobilului pe mâna necunoscuţilor; orice tip de casco aţi avea şi oricât de iscusit ar fi avocatul care vă apără interesele, tot nu recuperaţi paguba; •\tla intrarea în piaţă nu există garderobă; nu vă lăsaţi mantoul la prima tarabă ori pe mâna primei persoane care vă zâmbeşte, riscaţi să rămâneţi fără; •\tcând intraţi în piaţă, nu e cazul să căutaţi un scaun liber pe care să vă aşezaţi; de asemenea, nu e cazul să căutaţi o tarabă liberă; dacă toate tarabele sunt libere înseamnă că piaţa e închisă; trebuie să reveniţi într-un moment mai prielnic cumpărăturilor; •\tdeşi puteţi auzi muzică, în piaţă nu se dansează şi nu se plătesc dedicaţii; •\tsistemul „Păstrează restul“ este înlocuit de „Vă mai pun, coniţă, ca să fie de toţi banii?“; atenţie mare la această ofertă a negustorului, o acceptaţi doar dacă surplusul este în cantitate rezonabilă; •\tde la piaţă puteţi cumpăra doar materia primă pentru mâncăruri, nu şi preparatele în sine; nu pierdeţi timpul căutând taraba cu ciorbe; •\tîn piaţă nu vă întâmpină nicio hostess, care să vă plimbe printre tarabe şi să vă recomande produse şi specialităţi; dacă cineva vă recomandă totuşi ceva, ar fi bine să verificaţi informaţia din alte două surse*",
    "52": " * Pe asta am învăţat-o pe la începutul relaţiei cu numărul doi Era el arătos, îngrijit, lipicios, amuzant, dar în dormitor lăsa mult de dorit Îi explicasem încă de la început ce orizont de aşteptare îmi creează relaţia noastră, avusesem răbdare o săptămână, două, nouă, dar el tot ca un novice se purta: dădea buzna în atac pe nepregătite, se agita ca un apucat şi murea lipsit de glorie, repede şi fără nici o cucerire Îmi tot spunea că-n pat îl intimidez, dar nu acceptam scuza asta, numai eu ştiu ce făceam ca să-l încurajez Ca şi la oamenii de rând, comportamentul extraterestrei cu MBA în management e condiţionat strict de suma propriilor frustrări Ei bine, în acea perioadă suma mea creştea de la o zi la alta şi tindea spre valoarea critică! Eram o nucă prea tare pentru el şi nu mai puteam duce povara, chiar mă bătea gândul despărţirii",
    "53": " De dragul lui am decis totuşi să fac ceva ca să-l pun pe picioare Aflasem despre existenţa câtorva plante cu efecte afrodiziace miraculoase şi am zis că încercarea moarte n-are Odată ajunsă la piaţă m-am consultat şi eu discret cu o precupeaţă bătrână, care părea mai pricepută N-a respectat ea confidenţialitatea relaţiei cu clientul, dar măcar m-a ajutat; de fapt, nu ea, ci un bătrân căruia îi povestise totul în gura mare Cu un zâmbet binevoitor, omul mi-a recomandat călduros ceaiul de valeriană combinată cu tei: cât mai concentrat şi administrat cât mai des, în special seara După o săptămână de post negru în pat am aflat din altă piaţă, de la o altă precupeaţă, că moşul îşi bătuse joc de mine şi mi-am învăţat lecţia Aici trebuie să admit că a fost şi vina mea: după facultate o lăsasem mai moale cu cititul şi carenţele la capitolul cultură generală n-au întârziat să apară; m-am abonat rapid la toate revistele glossy de pe piaţă şi în scurt timp am recuperat",
    "54": " Cât despre numărul doi, cu el am scos-o la capăt altfel Am descoperit soluţia cu totul întâmplător: după ce şi-a revenit din moleşeală, i-am servit într-un mod mai special nişte sendvişuri şi a intrat pe drumul cel bun Păcat că nu ne cunoaştem mai bine, ca să vorbim pe şleau despre satisfacţiile nebune aduse în dormitor de un banal sendviş Pentru a putea pleca în sfârşit la cumpărături, trebuie să vă mai ofer câteva informaţii legate de modul de prezentare a mărfii Extraterestrele sunt familiarizate cu produse ambalate ori îmbuteliate, împerecheate, combinate, înseriate, imprimate, etichetate etc Gospodinele ştiu însă că la piaţă e altfel Produsele se vând la bucată ori fracţiuni de bucată (jumătăţi, felii), legătură, snop, sac sau vrac; tipologia este cu siguranţă mai vastă, însă totul depinde de specificul mărfii şi de obiceiul locului; fiţi flexibile, nu învăţaţi lecţia de acasă pentru că de cele mai multe ori nu se potriveşte cu cea din târg",
    "55": " Recomand o abordare open-mind, cu ajutorul căreia puteţi face faţă oricărei situaţii Indiferent de piaţa în care intraţi, e de-ajuns să fiţi atente la ce vorbesc şi fac ceilalţi şi veţi descoperi regulile locului \n\nSă clarificăm totuşi câteva reguli de bază: –\tprezentarea alimentelor la piaţă diferă fundamental de prezentarea din cartea de bucate; de exemplu, nu puteţi cumpăra două albuşuri de ou, zeamă de carne, un vârf de cuţit de bicarbonat, coajă de lămâie ori 1 ½ linguri de untdelemn*; trageţi cu urechea la ce zic ceilalţi sau, dacă nu e nimeni prin zonă, consultaţi-vă cu cel puţin trei vânzători; * Untdelemn = ulei; ştiu asta din sursă sigură şi informaţia m-a costat o ceartă la cuţite cu o vânzătoare obtuză; eu îi ceream untdelemn, toanta îmi tot dădea ulei \n– nu solicitaţi la tarabă un buchet de pătrunjel; în limbajul curent al legumiculturii comerciale, verdeaţa strânsă laolaltă şi prinsă cu sfoară/aţă/sârmă poartă denumirea de legătură; \nExcepţie: mulţimea de firişoare vegetale de culoare galben-pai, strâns legate cu sfoară ori sârmă; seamănă cu un buchet sau cu o legătură, dar poartă denumirea de mătură; e un produs natural, dar nu e recomandat consumului; de asemenea, mătura nu se ţine în glastra cu apă",
    "56": " \n–\tnu există mărar mare sau mărar mic; există legături alcătuite din mai multe sau mai puţine plante; vă recomand să-l cumpăraţi pe cel mai verde  Bine că m-a întrerupt din scris patronul unei firme din Ungaria Nu ne-am văzut niciodată, dar corespondăm pe net de vreo cinci ani, de când am participat împreună la o licitaţie Tocmai a coborât din avion şi m-a sunat nerăbdător să ne întâlnim Cred că ştiu cine i-a zis să mă caute: un asociat al lui, un blond mustăcios şi masiv care mirosea tot timpul a bere",
    "57": " Am trăit împreună o frumoasă poveste de dragoste înainte să mă apuc de gătit I-am zis omului că acum nu se mai poate (nu ştia că sunt măritată), am închis telefonul, am recitit ultimele rânduri şi m-am gândit: pe vremea când eram eu extraterestră, ce-aş fi făcut cu mărarul? Cred că am pornit-o cam repede spre piaţă şi am sărit un pas foarte important în acest training: meniurile simple 2 primii paşi în bucătărie (a b c)tc \"2 primii paºi în bucãtãrie (a b c)\" bread is the staff of life Jonathan Swift Am fiert primele 30 de ouă din viaţa mea într-o zi de martie Îmi amintesc exact pentru că se apropiau Sărbătorile de Paşte şi ouăle erau la mare căutare Vă puteţi întreba, şi pe bună dreptate: ce-am mâncat noi, eu şi extraterestrul meu, între luna octombrie, când am luat decizia să nu mai calc prin restaurante, şi luna martie, când mi-am luat inima-n dinţi şi am tratat termic pentru întâia dată în viaţă un aliment? Răspunsul e simplu: hrană rece şi uscată",
    "58": " Asta vă recomand şi vouă la început de drum şi, chiar dacă nu sună apetisant, e cea mai sănătoasă opţiune în acest stadiu al trainingului gospodăresc Este mai sigur să abordaţi meniuri uşor de preparat şi de digerat*: nu vă puneţi în pericol nici digestia şi nici integritatea fizică (asta în cazul în care extraterestrul vostru e un animal şi face urât la foame ori la indispoziţii stomacale; pe mine m-a ferit Domnul de asemenea specimene, dar momente în care m-am temut că iau bătaie au fost destule; există, desigur, şi o excepţie, una memorabilă curând ajung cu povestea şi acolo) \n* Prima cină adevărată gătită de mine a fost compusă din pâine şi dragoste; credeţi că e o reţetă simplă? Nicidecum Eram îndrăgostită până peste urechi de numărul unu, şi ce dovadă mai clară a iubirii îi puteam oferi decât o cină pregătită cu mâinile mele? Mi-am pus la bătaie toată priceperea şi a fost un succes, mai ales că am folosit ingredientul esenţial în orice domeniu: pasiunea",
    "59": " Faţă de masă impecabilă, lumânări aromate, trei orhidee amplasate strategic în centrul mesei, tacâmuri de argint aşezate lângă farfurii din cel mai fin porţelan, pahare de cristal, totul ca la carte El era cu atât mai surprins cu cât, mi-a mărturisit mai târziu, în casă nu mirosea a mâncare şi se tot întreba ce minunăţii aveam în meniu În cinstea evenimentului a propus să mutăm sexul în partea a doua a programului de seară şi s-a aşezat la masă cu o privire pofticioasă Dacă reuşisem să-l aduc în starea asta, restul era floare la ureche Am scos pâinea ascunsă într-o pungă după calorifer (doar era surpriză) şi i-am servit-o Nici nu ştiţi cât de mândră eram că-i puneam în farfurie ceva gătit cu mâna mea La început am avut senzaţia că meniul e un pic sub aşteptările sale, dar foamea a învins, iar complimentele pentru cină, care au apărut după al treilea pahar de apă, au fost copleşitoare",
    "60": " Ca orice bărbat, însă, n-a înţeles nimic din simbolistica acelei cine, pe care o pregătisem pentru prima oară în viaţă cu mâinile mele! Degeaba mă străduisem să rup pâinea în bucăţi cât mai egale, exact ca la restaurant, degeaba îmi dedicasem trei ceasuri aranjării mesei, degeaba tot efortul După cum era de aşteptat, tot ce făcusem pentru el nu era suficient M-a iubit absent, lipsit de orice urmă de tandreţe, de parcă o preocupare majoră îi acapara toate energiile; după câteva minute – eu abia mă încălzisem – şi-a amintit că are pană pe dreapta spate; s-a îmbrăcat şi s-a dus val-vârtej la o vulcanizare despre care ştia el că-i deschisă non-stop La întoarcere mirosea a fast-food Ce să vă spun, m-am încuiat în baie şi am plâns cu disperare vreo oră M-a împăcat cu o noapte fierbinte, aşa cum numai el ştia să ofere",
    "61": " Nu vă pot spune ce nebunie a fost acolo I-am iertat rătăcirea, ce să fac \n\nPentru primele meniuri simple din viaţa voastră de gospodină am câteva sfaturi importante: –\tcând gătiţi pâine cumpărată de la brutărie, nu trebuie să porniţi hota; –\tîn funcţie de dimensiune, pâinea se serveşte întreagă ori fragmentată (în feliisau bucăţi); la început ar fi bine să rupeţi pâinea – bucăţile nu sunt chiar aspectuoase, dar operaţiunea nu necesită precauţii speciale; felierea presupune o acţiune periculoasă, în care folosiţi un obiect cu tăiş; pentru orice eventualitate, când tăiaţi primele felii, apelaţi la ajutor specializat sau măcar ţineţi în preajmă o trusă medicală; –\tpâinea se feliază în bucătărie (pentru extraterestrele care au deschis cartea mai târziu, aceasta este încăperea cu multe electrocasnice şi fără WC); nu efectuaţi această operaţiune deasupra televizorului* sau în pat! \n* Pe asta o ştiu de pe vremea când eram cu numărul trei; pe la începutul relaţiei noastre a avut o perioadă în care, când mă vedea că gătesc cina, se trântea în fotoliu şi se uita la filme horror; până să intru în bucătărie, nu arătase interes pentru acest gen cinematografic, dar atunci ajunsese să devoreze săptămânal cel puţin cinci DVD-uri sau VHS-uri cu producţii faimoase în domeniu; dezinteresul lui faţă de progresele mele în gospodărie era deprimant, dar în pat era teribil de talentat, zău că nu merita să fac caz de atâta lucru; trebuia totuşi să găsesc o cale de a-i capta atenţia, aşa că o vreme am gătit numai pe televizor: îmi duceam acolo pâinea, tocătorul şi cuţitul şi feliam tacticoasă până mă plictiseam; dacă nu binevoia să aprecieze ce fac pentru el, mă asista la pregătirea cinei forţat de împrejurări",
    "62": " Când a început să scoată fum şi l-a dus înapoi la magazin, managerul de la service i-a rupt sfidător garanţia în faţă Numărul trei era un avocat plin de resurse, până la urmă l-a convins să-i schimbe aparatul, dar pe mine m-a expediat înapoi în bucătărie cu un truc ieftin: în locul televizorului a adus o plasmă; pe un suport aşa de îngust mai ţine tocătorul în echilibru dacă poţi \n–\tfelierea pâinii presupune aşezarea acesteia pe masă într-o poziţie stabilă; cu o mână imobilizaţi pâinea, cu cealaltă apucaţi cuţitul de mâner (partea mai groasă, cea care nu taie), cu lama dispusă în plan vertical, şi îi imprimaţi o mişcare rectilinie pe axa longitudinală; concomitent, apăsaţi uşor cuţitul pe pâine pentru ca lama să taie; dacă nu merge, răsuciţi cuţitul cu 180 de gradepe axa longitudinală (tăişul trebuie să fie orientat spre pâine); –\testimaţi cu precizie traiectoria lamei şi nu intersectaţi acest plan cu degetele sau cu oricare altă parte a corpului; –\tforţa de apăsare a cuţitului trebuie dozată astfel încât pe felie să nu apară urme de rumeguş de la tocător/blatul mesei; mai bine tăiaţi cu un centimetru în minus decât cu unul în plus (de altfel, e şi mult mai uşor); –\tgrosimea feliei nu este standardizată în bucătăria modernă; aceasta poate varia de la câţiva milimetri la câţiva centimetri, important e să o puteţi cuprinde între degetul mare şi arătător; suprafaţa feliei depinde de unghiul de tăiere (format între axa cuţitului şi axa pâinii); prin încercări repetate puteţi obţine felii identice cu cele servite la restaurant; –\tcând pâinea s-a micşorat atât de mult încât n-o mai puteţi ţine pentru a tăia încă o felie, opriţi-vă; bucata rămasă se numeşte „colţ“ şi se consumă ca atare; –\toricât de mult v-aţi chinui cu cuţitul, nu veţi reuşi să modelaţi felia de pâine ca pe o chiflă de la restaurant; forma aceea rotundă se obţine înainte de coacere, cumpăraţi-o ca atare; –\tdacă serviţi pâine goală* este recomandabil să o agrementaţi cu apă; dacă aveţi invitaţi la masă şi vârsta acestora sau vechimea pâinii o impune, apa se poate servi concomitent cu pâinea, pentru ca mesenii să o poata înmuia; în acest caz, apa se serveşte de preferinţă într-o farfurie adâncă, şi nu în pahar, cum aţi văzut în localuri",
    "63": " \n* Cu numărul doi, extraterestrul cu MBA de la care cumpărasem verdeaţă, am avut o relaţie de numai câteva luni Abia mă vindecasem după despărţirea de extraterestrul unu şi soarta mă lovea din nou S-a ales praful, că doar ştim cu toatele: extraterestrele bune n-au noroc S-a întâmplat într-o seară, când MBA-istul a adus în vizită un coleg; le era foame, au văzut că în frigider era pustiu şi m-au rugat să le aduc pâine goală Cererea mi s-a părut un pic cam deplasată: mă ştiam cu numărul doi de prea puţin timp, nu discutaserăm niciodată despre un asemenea meniu şi, ceea ce mă deranja cel mai tare, invitase un necunoscut la aşa ceva fără să mă anunţe Au insistat până m-au convins Fie vorba între noi, nici n-a fost prea greu: amicul lui era tare drăgălaş, bine făcut şi, după cum se uita la mine, era chiar flămând",
    "64": " Iar numărul doi mă tot săgeta cu priviri rugătoare; mi-am zis că el e bărbatul, ştie el ce face După o oră şi jumătate – cât mi-a luat să mă aranjez şi eu un pic –, i-am anunţat din bucătărie că le aduc pâinea goală şi le-am zis să stingă lumina Au dat pauză la Counterstrike, au ţipat de bucurie ca nişte copii, dar zâmbetele le-au îngheţat pe buze în secunda în care au reaprins lampa; colegul lui a şters-o rapid, urmat la câteva minute de numărul doi, care mi-a dovedit că nu înţelege nimic din sufletul unei femei Sfatul meu, pe care vi-l dau după îndelungi suferinţe sufleteşti şi sociale, este să vă gândiţi bine când mesenii vă solicită „pâine goală“ Nu este neapărat o invitaţie la un ménage à trois Vă recomand să nu vă dezbrăcaţi decât după o matură chibzuinţă",
    "65": " (După incidentul acesta, o perioadă bună de timp mi-a mers vorba de „frumoasă, dar cam curvă“) 3 următorii paşi în bucătărie (d e f g)tc \"3 urmãtorii paºi în bucãtãrie (d e f g)\" for the gods know I speak this in hunger for bread, not in thirst for revenge William Shakespeare, Coriolanus După câteva săptămâni de mâncat doar pâine, vă veţi plictisi* cu siguranţă şi veţi dori să gătiţi ceva mai complex Nu este uşor, însă puterea de muncă şi ambiţia care v-au adus la nivelul de manager vă pot ajuta să depăşiţi orice dificultăţi Importante sunt trei lucruri: să nu vă lăsaţi copleşite de greutăţi, să vreţi cu adevărat să faceţi acest salt calitativ şi să aveţi în casă şi altceva decât pâine \n* Ţin minte că extraterestrul numărul unu n-a rezistat mai mult de o lună",
    "66": " Tocmai ne împăcaserăm; revenise în patul meu aproape neschimbat, doar pasiunea pentru filmele horror era nouă (ciudat cum se propagă anumite hobby-uri trăsnite printre bărbaţi) Eu tatonasem un pic terenul şi încercasem să-l pregătesc pentru un salt calitativ în meniuri – îi spusesem că am învăţat să fac o ciorbă delicioasă –, dar n-a ţinut A acceptat să intru din nou în bucătărie, cu condiţia ca şi eu să relaxez un pic politica gospodărească; pe scurt, să o las mai moale cu gătitul Am hotărât să o încerc şi pe asta şi m-am întors la meniurile extrem de frugale, dar în scurt timp am văzut că nu era bine nici aşa Semnul că e sătul de pâine goală a apărut sub forma unui pachet cu mezeluri; l-a adus acasă discret şi l-a plasat la vedere exact cu un minut înainte ca eu să iau cuţitul şi pâinea şi să mă apuc de preparat cina",
    "67": " N-am ştiut ce miroase atât de bine până n-a deschis ambalajul S-a tot lamentat că n-a găsit decât un parizer vechi, ieftin şi prost, după cum îi mărturisise chiar vânzătoarea, dar cred că se alinta şi el, ca băieţii Mi se umezesc ochii când îmi amintesc Parizerul acela a însemnat un pas epocal în meniul nostru (până mor voi regreta că n-a fost ideea mea), iar impactul în viaţa de cuplu a fost pe cât de neaşteptat, pe atât de spectaculos După cină ne-am simţit minunat, am făcut şedinţă şi am hotărât să introducem suplimente în toate punctele importante din programul de seară La televizor nu reuşeam să ne uităm mai mult ca de obicei, dar îmbogăţirea programului de sex a fost ca o adiere de primăvară în relaţia noastră Nu se cade să intru în amănunte, dar să ştiţi că a fost minunat",
    "68": " Deşi au trecut atâţia ani de la acel eveniment, şi acum mă cuprinde fierbinţeala când merg la raionul de mezeluri şi văd vânzătoarea cum feliază parizer violaceu-verzui În acea perioadă ţin minte că numărul unu a renunţat şi la filmele horror; pasiunea i-a revenit când am început să-i fierb ouă \n\nCâteva reţete de sendvişuri v-aş putea recomanda, însă nu cred că e cazul să ne pierdem în detalii Ce puneţi pe pâine e la latitudinea voastră, în funcţie de gust şi de ce aveţi disponibil prin frigider Cum şi unde puneţi, asta contează Iată câteva legi fundamentale care guvernează prepararea sendvişului: –\tcând gătiţi pâine cu parizer, trebuie să aveţi pregătite pâine şi parizer; nici în acest caz nu e necesar să porniţi hota; –\tdacă gătiţi pâine cu unt* e bine să ştiţi că felia de pâine se unge cu unt pe partea de sus; * Atenţie mare la comercianţii de prăjitoare electrice; am vrut eu odată să schimb un asemenea aparat: îl luasem de vreo trei luni şi deja scotea fum ca un autobuz vechi; căpătase şi un miros înfiorător, parcă-i putreziseră toate piesele; nesimţitul de la magazin n-a vrut nici în ruptul capului să-mi dea altul, zicea că defectele de natură olfactivă nu sunt acoperite de garanţie; l-am şi reclamat la managerul lui (un băiat frumuşel, înalt şi plinuţ; tocmai mă despărţisem din nou de numărul unu şi cred că ne-ar fi stat bine împreună: eu gospodină, el mâncăcios",
    "69": "); mi-am irosit farmecele degeaba: îi ziceam să ne înţelegem ca oamenii, el o tot ţinea pe a lui, cică felia de pâine s-ar prăji, auzi prostie, neunsă cu unt! Din prostie sau din acea încâpăţânare specific masculină, făcea o confuzie inadmisibilă între pâinea prăjită simplă şi pâinea prăjită cu unt; „CU“! Contrazicea însăşi denumirea preparatului Mai şi făcea pe deşteptul, că, vezi Doamne, nu stă el să-şi piardă vremea cu toate fotomodelele cu veleităţi de gospodină; l-am întrebat imediat ce tip de prăjitor are acasă şi aici l-am prins: avea unul nemţesc, nu ca al meu; în sfârşit, am renunţat la polemica sterilă şi mi-am luat unul la fel; e mai puţin performant, acum trebuie să prăjesc pâinea înainte să pun untul pe ea, dar măcar nu miroase \n–\tcând gătiţi pâine cu salam fără unt, vă trebuie doar pâine şi salam; nu aveţi nevoie de unt, chiar dacă acesta apare în denumirea preparatului; –\torice aţi adăuga la pâinea cu unt – sare, brânză, parizer etc",
    "70": " – se pune deasupra, ţinând felia cu untul în sus; ca excepţie menţionez sendvişul complex, alcătuit din două felii de pâine (model hamburger); –\texemplu de preparare a unui sendviş dublu cu unt şi parizer: felia de pâine de jos se unge cu unt pe partea de sus; felia de pâine de sus se unge cu unt pe partea de jos (e mai simplu să o ungeţi ca pe prima, apoi să o răsturnaţi cu untul în jos); parizerul se adaugă acolo unde consideraţi că este mai nimerit, dar în nici un caz sub felia de pâine de jos; recomandarea mea este să-l plasaţi la mijloc, între feliile de pâine; exersaţi de mai multe ori înlocuind parizerul* cu brânză, salam etc \n* Parizer Superlativul absolut nu ajunge să vă pot descrie visul trăit după apariţia acestui preparat în bucătăria mea A intrat ca un buldozer în viaţa noastră şi ne-a demolat reperele alimentare fundamentale – pâine şi atât, pâine cu apă sau, dacă nu trebuia să plecăm pe undeva cu maşina, pâine cu bere ori cu vin",
    "71": " Până la urmă, nu parizerul a contat Putea fi salam, telemea, orice Apariţia acestui surplus alimentar a fost însă prima dovadă concretă că sunt pe drumul cel bun în trainingul de gospodină A recunoscut-o şi numărul unu Faceţi pasul şi veţi vedea E momentul să mă laud un pic: eu am trăit episodul divin al parizerului cu trei extratereştri diferiţi Din păcate, cu numărul unu n-a mers, m-a părăsit din nou imediat după epoca mezelurilor: a fugit cu o blondă (O ştiam din vedere, era manager de distribuţie la o firmă de pizza congelată unde dădea el consultanţă Ca multe dintre noi, şi ea îşi construise imaginea după standardul Barbie, însă tot nu-l înţeleg pe numărul unu: a renunţat la original pentru o copie mai scundă şi cam lată, ca să nu spun îndesată) Al doilea, extraterestrul cu MBA, m-a părăsit după încurcătura cu pâinea goală",
    "72": " Al treilea Ei bine, cu acesta povestea de dragoste a fost mai lungă şi cu mult mai frumoasă Ajungem curând şi acolo \n\nDespre sendvişuri nu mai am nimic de adăugat Cel mult, vă pot sfătui să nu lăsaţi la voia întâmplării apariţia acestui moment în viaţa voastră Nu repetaţi greşelile mele Cu experienţa de acum, vă spun cu toată seriozitatea că e frumos atunci când se întâmplă de la sine, dar devine şi eficient dacă pregătiţi acest moment, dacă faceţi toate aranjamentele astfel încât să profitaţi la maximum Când mă gândesc la anii care au trecut, realizez că, dacă aş fi planificat cum trebuie apariţia parizerului în viaţa mea– evident, cu extraterestrul potrivit –, puteam avea lumea la picioare mult mai devreme Eram neştiutoare, dar voi nu mai sunteţi Aţi aflat secretul de la mine Gândiţi-vă mişcările ca la şah şi, dacă sunteţi atente, veţi reuşi mutarea-cheie „regina ia nebunul“ în condiţii ideale, fără sacrificii inutile",
    "73": " 4 câţiva paşi mici spre meniurile semiprofesioniste (h i j k l)tc \"4 câþiva paºi mici spre meniurile semiprofesioniste (h i j k l)\" în geanta de laptop a fiecărei extraterestre stă ascuns linguroiul de Chef din înţelepciunea populară Vă spuneam cât de bine este să fii stăpână* în bucătăria ta E momentul să vă dezvălui un alt secret: în această încăpere nu eşti stăpână absolută până nu porneşti aragazul \n* După a doua şi ultima despărţire de extraterestrul numărul unu am suferit groaznic Nu înţelegeam unde greşisem şi gestul lui era cu atât mai inexplicabil cu cât ştiam că urăşte pizza Am dat toate cărţile de bucate la gunoi, am sigilat uşa bucătăriei şi, de nervi, am luat din nou calea restaurantelor N-am mai călcat prin acea încăpere până într-o altă zi de toamnă târzie Mă combinasem deja cu extraterestrul numărul trei",
    "74": " Era tot avocat, un tip super din toate punctele de vedere; avea un corp divin: ştiţi genul de bărbat pe care orice ai pune vine ca turnat, dar cel mai bine îi stă când nu poartă nimic; avea un chip expresiv, era citit, orator înnăscut, spiritual, descurcăreţ şi plin de iniţiativă în afaceri Surpriza cea mai plăcută apărea în pat, unde era ceva de speriat Vă pot spune că îi plăcea să mă iubească pe muzică nigger şi chiar făcuse un CD al nostru, o compilaţie de rap, hip hop şi slow Cînd mergeam la culcare, întâi îmi zâmbea complice şi mă fixa ameninţător cu arătătorul, apoi apăsa ostentativ butonul repeat, dădea play şi mă fugărea prin dormitor cât să se întărâte un pic Atunci era momentul să mă împiedic Până să încheie, ascultam CD-ul de două-trei ori Depăşea de departe tot ceea ce cunoscusem până atunci în materie de bărbaţi; colegele mele erau înnebunite după el, ajunsesem cea mai invidiată persoană din firmă",
    "75": " Tocmai mă mutasem în afara oraşului, într-o vilă cu amplasamentul ideal: de la nicio fereastră nu vedeam ce se întâmplă în bucătăriile caselor vecine O rupsesem definitiv cu gospodăria (credeam eu) şi nu doream să se repete episodul din timpul extraterestrului numărul unu, cel cu bucătăria din blocul vecin De altfel, nici n-aş fi avut ce să spionez prin alte bucătării; pe acolo nu prea se gătea, era un cartier locuit în special de extratereştri Din păcate, necazurile n-au întârziat să apară; şi au venit de unde nici nu mă aşteptam: în zonă se construia cu furie, totul în jur era un imens şantier, iar una dintre barăcile muncitoreşti era amplasată la doar câţiva metri de gardul meu Sâmbătă seara, acolo se petreceau lucruri îngrozitoare: constructorii se strângeau ca sălbaticii în jurul focului, beau, cântau şi, cel mai grav, găteau Aduse de vânt, efluviile grele mă tulburau îngrozitor, îmi răscoleau neplăcut toate simţurile, aşa că închideam geamurile în grabă (am identificat aromele mai târziu: varză călită, fasole bătută, afumătură prăjită)",
    "76": " Ei bine, ce credeţi că făcea numărul trei? Ploua, ningea, nu avea importanţă: exact atunci îşi găsea el de lucru prin curte S-a împrietenit cu şantieriştii, le găsea tot timpul câte ceva de reparat prin curte şi sâmbăta numai la baraca lor stătea, iar seara umplea casa cu miros de mâncare la cazan Îl puneam imediat să se schimbe şi aeriseam totul îngreţoşată: erau miasme brute, care te duceau cu gândul la dinozauri, Cretacic, Homo pitecantropus Am făcut legătura între toate aceste lucruri abia când l-am prins lângă maşina de spălat, la coşul de rufe Îşi mirosea hainele de sâmbătă seara, adulmeca cu nesaţ duhoarea furată de la oamenii grotei Eu comandam pentru acasă cele mai fine specialităţi, ajunsesem să primesc mâncare par avion de la firme pariziene de catering, doar-doar va fi mulţumit, iar el tot la mâncare de cazan tânjea",
    "77": " Cine să-i mai înţeleagă pe bărbaţi? Ce am făcut eu? Cel mai înţelept lucru cu putinţă! Nu meritam să-l pierd, un amant aşa de bun încă nu întâlnisem Am pus din nou stăpânire pe bucătărie şi am trecut la feliat pâine Parizerul l-am păstrat ca rezervă strategică pentru eventuale momente de criză, dar ca supliment i-am gătit din prima ceai la plic Ne întoarcem la aragaz Parcă nu-mi vine să cred că am ajuns cu teoria atât de repede la această maşinărie Mie mi-a luat aproape un an ca să îndrăznesc să-l folosesc în mod intensiv Pentru început este bine să lămurim câteva aspecte tehnice cu privire la acest aparat extrem de util, dar teribil de complex: –\taragazul este de obicei o cutie de tablă cu înălţimea de cel mult un metru, care are în partea superioară nişte chestii rotunde pe unde iese flacăra, denumite ochiuri; –\tdacă vă este greu să identificaţi utilajul, căutaţi-l sub hotă; –\tochiurile aragazului nu încep să degaje căldură decât dacă sunt aprinse şi se răcesc numai după ce sunt stinse; –\tfiecărui ochi de aragaz îi corespunde un robinet de gaz; pentru că ochiurile formează de obicei un poligon, iar robinetele sunt dispuse în linie pe partea frontală a aparatului, corespondenţa între un robinet şi ochiul pe care îl comandă este figurată lângă robinet; este vorba de o schiţă din care la prima vedere nu pricepeţi mare lucru; analizaţi-o cu atenţie, pentru că de înţelegerea acesteia depind nu doar succesul de gospodină, ci şi integritatea clădirii în care locuiţi şi chiar viaţa voastră; –\tde cele mai multe ori numărul robinetelor de gaz (R) se calculează după următoarea formulă: R = G + 1 (unde G = numărul ochiurilor de aragaz) !!! FOARTE IMPORTANT: nu vă jucaţi* la robinetul „+1“ din formulă, nu este de rezervă; de acolo porniţi gazul în cuptor! \n* Primul meu contact cu aragazul a fost seducător",
    "78": " Îl cunoşteam de puţin timp pe extraterestrul numărul unu Pusesem ochii pe el la o negociere de contract şi-l tot chemam pe la firmă pentru consultanţă comercială Era un tip cu adevărat frumos, pe stradă până şi bărbaţii se uitau lung după el Avea o piele fină şi un miros delicios, ca de prăjitură; îţi venea să-l mănânci, nu alta Avea şi nişte buze cărnoase, frumos conturate şi se tundea periuţă, ca un puşcaş marin Şi statura îi era de şef de pluton, iar prezenţa lui inspira calm, echilibru, dar şi putere, capacitate inepuizabilă de luptă Ne-am dat prima întâlnire informală în oraş, însă ne-a prins o ploaie torenţială şi i-am propus să ne refugiem la mine acasă A aruncat ochii prin apartament şi s-a grăbit să-mi facă un compliment: frumoasă locuinţă, după chipul şi asemănarea stăpânei",
    "79": " Ce să-ţi zic, ce texte Avea însă dreptate Eu eram bine, deşi nu mă aranjasem mai deloc, dar apartamentul chiar că era superb, mă costase o avere (Mi-l decorase un fost iubit din perioada pregospodărească Acum e mare designer şi cam homo Pe vremea aceea încă era de-al nostru, hetero, şi ţin minte că ne-am iubit nebuneşte; îi dădusem cheia îndoită şi ruginită a unui apartament abia cumpărat, murdar, vechi şi urât mirositor, iar după trei luni îmi înmâna o cheie nou-nouţă de la un apartament de vis, mobilat şi utilat ca-n reviste Singurul lucru neschimbat era adresa Se ocupase de tot, de la proiectul de amenajare şi cumpărarea celor necesare până la angajarea şi verificarea muncitorilor Aşadar, laudele la adresa locuinţei chiar erau meritate) I-am zis numărului unu să-şi ia o bere din frigider până pun eu florile în vază (în acea vreme mai erau şi extratereştri galanţi, nu dispăruseră ca specie)",
    "80": " Nu vedeam ce face, dar l-am auzit spunând: „Ce frigider ciudat ai“, apoi: „E întuneric, nu-ţi merge becul“ şi în cele din urmă: „Nu ai bere, în frigider e doar o tavă goală“ Când m-am uitat, mi-am dat seama că prostuţul de el căuta berea în maşina de spălat vase (amplasată dintr-un moft artistic al designerului, credeam eu atunci, chiar sub hotă) Am râs împreună de designer, dar şi de confuzia pe care o făcuse numărul unu, i-am dat o bere şi i-am prezentat maşinăria Am ridicat capacul, i-am arătat cele patru talere de deasupra, unde bănuiam că se pun vasele la uscat, i-am explicat că cel cu diametru mai mare este pentru farfurii, iar cel mai mic pentru pahare, apoi am vrut să o încercăm Ne-am jucat noi la butoane, dar nu pornea decât uscătorul de vase Fâsâia şi mirosea urât, aşa că am renunţat",
    "81": " Ne-am amuzat mai departe pe tema nepriceperii bărbaţilor în domeniul casnic, am mai improvizat eu câteva teorii gospodăreşti, ca să vadă cât de bine mă pricep, am râs mult şi ne-am simţit minunat În noaptea aceea a dormit la mine (vorba vine a dormit, dimineaţă eram frânţi: făcusem de câteva ori drumul până în al nouălea cer şi înapoi mă abţin cu greu să mă laud cu clipele înălţătoare pe care mi le-a dăruit), iar după o săptămână şi-a adus şi bagajele Am aflat mai târziu că nu am maşină de spălat vase şi că mirosul urât venea de la gazul metan, dar asta contează prea puţin Aragazul acela unise două destine Culmea ironiei, acelaşi aragaz ne-a şi despărţit Mai exact, ciorba gătită pe el \n\nChibrit sau aprinzător, robinet de gaz deschis (rotirea mâinii se face ca la demachierea ochiului stâng/a celui drept, diferă de la aragaz la aragaz), focul este aprins, suntem gata să facem un pas extrem de important în viaţa unei aspirante la statutul de gospodină: tratăm termic alimentele",
    "82": " Pentru ca această operaţiune să decurgă fără incidente, este bine să punctăm de la început două reguli esenţiale: –\tporniţi hota; –\tprocuraţi-vă alimentele pe care vreţi să le trataţi termic înainte de a aprinde focul Memoraţi-le şi respectaţi-le cu sfinţenie! Insist şi poate vă par exagerată, dar ştiu despre ce vorbesc Am auzit de numeroase cazuri triste, chiar dramatice, de extraterestre ori gospodine mici sau mijlocii dornice să devină gospodine mari, al căror elan a fost tăiat de primele nereuşite* în faţa aragazului \n* Mi s-a întâmplat chiar mie pe la începutul uceniciei, când i-am promis numărului doi (cel cu MBA la Paris) că-i fierb un ou Am pus ibricul pe foc, oul în ibric şi abia atunci am văzut că n-aveam în ce să-l fierb: sticla de apă minerală era aproape goală I-am zis că mă duc până la magazin, m-am îmbrăcat, m-am aranjat un pic (nu puteam pleca la cumpărături fără să arăt şi eu cât de cât) şi, când să ies pe uşă, am văzut gri în faţa ochilor",
    "83": " După ce eu am aerisit bucătăria, iar numărul doi s-a dus prin vecini ca să-i liniştească în privinţa norului de fum, am făcut bilanţul: ibricul, galben când îl cumpărasem, devenise negru Oul, alb când îl pusesem în ibric, devenise maro-închis Iar bucătăria, bleu când o preluasem de la zugravi, devenise cenuşie din cauza fumului Bineînţeles că, neatent ca toţi bărbaţii, nu pornise hota Şi-i spusesem că plec, era clar că el rămâne in charge până la revenirea mea Cel mai rău mi-a părut că am afumat ireparabil un tablou cumpărat de pe malul Senei Era o reproducere ieftină după nu ştiu care pictor celebru, un far pe o faleză; nu prea îmi plăcea, dar începusem să mă simt în siguranţă ştiindu-l că mă călăuzeşte de acolo, de lângă aragaz \n\nReţineţi că, dacă vreţi să puneţi ceva pe foc, este bine să planificaţi totul în amănunt, astfel încât să evitaţi incidentele",
    "84": " Înainte de a fierbe ceva, asiguraţi-vă că aveţi aragaz, chibrituri, un vas pe care să-l puneţi pe foc şi măcar apă, dacă nu şi alimentele respective Dintre numeroasele recipiente aflate în bucătărie, doar o categorie aparte se pretează la contactul cu flacăra deschisă Nu puneţi pe foc sub nici o formă: –\tceaiul ori cafeaua turnate deja în pahare/ceşti; –\tmâncarea chinezească din farfurie/cutie; –\tpizza rece, indiferent de ambalaj; –\tsendvişuri, produse de patiserie/cofetărie, indiferent de conţinut \n\nCa regulă generală, e bine să ştiţi că între produsul care trebuie încălzit/fiert şi sursa de căldură (flacăra aragazului) trebuie să existe un recipient metalic (oală, cratiţă, tigaie, ibric etc) O altă regulă importantă este următoarea: puteţi încălzi pe aragaz ori lichide, ori corpuri solide cufundate în lichide Asta înseamnă că toate* alimentele solide (ouă, carne, paste etc) trebuie plasate întâi în apă/ulei/lapte/alt lichid şi abia după aceea pe foc",
    "85": " \n* Excepţii: laptele din cutie se poate încălzi fie sub formă lichidă (turnat direct în ibric), fie ca un corp solid (plasaţi cutia în oala cu apă); sendvişurile nu se încălzesc plasate în apă \n\nAcum, că am prezentat principiile generale care guvernează această activitate, trecem la sfaturi practice Începem cu ceva uşor: ceaiul Ceaiul este un preparat culinar cu care vă confruntaţi în special acasă, unde n-aveţi pe cine să rugaţi să vi-l facă Pentru pregătirea ceaiului este bine să aveţi la dispoziţie aragaz, apă, un vas în care să o fierbeţi, ceai, zahăr/îndulcitor şi, după gust, lămâie sau lapte Aragazul, apa, ceaiul şi vasul sunt obligatorii, restul sunt opţionale Se fierbe apa, se adaugă plicul de ceai, se îndulceşte (nu e necesar să încălziţi zahărul înainte de a-l pune în ceaşcă) şi se serveşte Simplu şi gustos Odată ce aţi reuşit să faceţi un ceai*, sunteţi gata să realizaţi şi un preparat mult mai complex, dar la fel de accesibil: supa/ciorba la plic",
    "86": " Necesarul este identic, modul de preparare – similar, doar recipientul în care se serveşte este în general altul: farfuria adâncă \n* Gătisem deja multe ceaiuri la viaţa mea, dar niciunul nu a fost atât de bun ca primul băut alături de extraterestrul numărul patru; pe acesta l-am cunoscut când iubirea cu numărul trei ajunsese la apogeu, în perioada parizerului, aşa că o relaţie cu el nu era de perspectivă imediată; recunosc însă că mi-a făcut o impresie foarte bună, aşa că i-am pus bine cartea de vizită Am dat de el – mai precis, peste el – tot la piaţă; eram ucenică într-ale cumpărăturilor şi studiam tarabele zilnic; tocmai parcam cu spatele când i-am înfundat o portieră; s-a dat jos din maşină, m-a studiat din cap până-n picioare şi m-a invitat politicos la tratative într-un local şic din zonă Deşi inima mea îi aparţinea numărului trei, nu l-am putut refuza: era un veritabil bărbat de lux, genul pe care ţi-l doreşti din secunda în care-l vezi: trăsături fine, dar deloc efeminate, înalt, subţire, păr şaten, ochi calzi, braţe puternice şi degete fine, făcute special pentru mângâieri",
    "87": " Despre unghiile lui frumoase vă pot spune doar atât: erau aproape la fel de bine îngrijite ca ale mele Ce mai, un playboy adevărat Mai tânăr ca mine cu vreo şase ani, îşi propusese să facă MBA-ul la Viena şi tocmai debutase în business: avea un part-time job ca junior-assistant-consultant la o multinaţională Am băut împreună trei ceaiuri şi am pălăvrăgit vreo oră, mai mult în engleză, să nu ne înţeleagă fraierii de la mesele vecine Cred că avea calităţi de medium, citea în sufletul meu ca într-o carte deschisă; era primul bărbat care mă descifra dintr-o privire, nu-mi arunca nişte complimente gratuite doar ca să mă cucerească; abia dacă ne aşezaserăm la masă, când mi-a zis că-n ochii mei vede Parisul Şi n-o ştia de la mine, până atunci vorbise doar el, eu nici n-apucasem să mă prezint Mi-a aproximat relativ corect şi măsurile, 89,5/59,7/89,3, nu s-a aruncat ca alţi extratereştri să mă flateze cu şablonul 90/60/90",
    "88": " M-am simţit în sfârşit apreciată pentru ceea ce sunt cu adevărat şi i-am rămas profund recunoscătoare Şi-a reparat portiera pe casco, iar eu i-am promis că-l sun; peste câteva luni am fost forţată de împrejurări să o fac \n\nNe întoarcem la preparatele noastre şi analizăm aspectele comune, dar şi diferenţele notabile între ceaiul la plic şi supa/ciorba la plic: –\tceaiul se introduce în apa clocotită împreună cu ambalajul; de reţinut: singurul ambalaj folosit la preparare este plicul; nu fierbeţi şi cutia în care se găseşte acesta; –\treţeta se schimbă radical în cazul supei/ciorbei la plic*; aici, oricât aţi fierbe plicul cu concentrat de supă/ciorbă, tot apă chioară vă iese (viu colorată – în cazul plicurilor inscripţionate în culori vii); cel mai bine e să adăugaţi în apa clocotită doar conţinutul plicului, iar ambalajul să-l aruncaţi la gunoi \n* Atât la ceai, cât şi la supă/ciorbă, concentraţia preparatului depinde de numărul plicurilor folosite; pentru un ceai tare se folosesc două sau mai multe plicuri la fiecare ceaşcă de apă; supa şi ciorba nu se fac mai tari sau mai slabe; acestea trebuie să iasă bune, de aceea vă recomand să respectaţi indicaţiile producătorului cu privire la cantităţi",
    "89": " \n\nOdată ce aţi reuşit să gătiţi ceai şi supă la plic, v-aţi putea considera calificate să faceţi şi compot, dar eu vă sfătuiesc să vă abţineţi, cel puţin deocamdată Pentru această reţetă trebuie să cumpăraţi fructe şi nu cred că sunteţi destul de pregătite Aşteptaţi să mergem din nou în piaţă şi ne consultăm la faţa locului Pe mine, o eroare* comisă în zona tarabelor de fructe m-a costat un extraterestru foarte preţios \n* Eram în perioada numărului trei şi toate meniurile aveau ca numitor comun întărirea organismului Simt că ne cunoaştem deja foarte bine, suntem ca nişte prietene la o şuetă, pot să vă fac şi câteva confidenţe mai intime V-am povestit deja că îi plăcea să mă iubească pe muzică nigger Ca să înţelegeţi mai bine relaţia noastră, vă mai spun că funcţiona ca un automat de plăceri: tu bagi fisa, de restul se ocupă el",
    "90": " Fisa era CD-ul nostru Venea în pat şi începeam încălzirea Credeţi-mă, n-am întâlnit bărbat mai meticulos ca el la acest capitol Apoi începea recitalul Totul debuta cu o furtună de vară, una ce răvăşeşte totul în cale, îţi oferă cel puţin două trăiri extatice şi te face să exclami năucită: „Doamne, ce-a fost asta?“ După furtună venea o ploaie vioaie de primăvară, mai blândă ca furtuna, dar nesfârşită, din aceea care-ţi dă fiori din cap până-n picioare Aici nu ştiu de câte ori atingeam culmea plăcerii Am tot încercat să număr, dar întotdeauna le pierdeam şirul Totul culmina cu la pièce de résistance, o repriză de ploaie mocănească în tempo rar, monoton, dar tocmai prin asta răscolitoare, care te pătrunde până la oase Ajungeam atunci într-o fază în care nu mă mai adusese niciun bărbat",
    "91": " Încetul cu încetul mă condensam, partea din mine care nu participa la luptă se evapora, nu mai rămânea decât esenţa, zona afectată de intemperii; la asta mi se reducea toată fiinţa, acolo mi se concentrau toate simţurile şi fiecare explozie în parte mă aducea în pragul dezintegrării Ce să vă mai spun, îmi pierdeam controlul rău de tot … A trebuit să mă opresc din scris şi să fac un duş rece Cu ochii plini de lacrimi şi palmele transpirate nu pot scrie la calculator",
    "92": " Revin aşadar răcorită un pic, la povestea despre fenomenalul extraterestru cu numărul trei Nu ştiu de unde avea atâta vigoare, dar vă puteţi gândi la el ca la monumentul amantului necunoscut Credeţi-mă pe cuvânt, eu îl cunosc O prietenă calculatoristă îi şi găsise o poreclă greu de pronunţat, dar care i se potrivea ca o mănuşă: „Ctrl Y“ Bănuiesc că vă daţi seama şi de ce m-am mutat de la bloc în perioada numărului trei; nu mai suportam să-mi tot sune poliţia la uşă în toiul nopţii; de fiecare dată când mă iubea, se găsea câte un vecin mai sperios care să apeleze la 112 şi să reclame că sunt măcelărită la mine în casă Răbufnirile acestea supranaturale se succedau o dată la două-trei nopţi, iar a doua zi după eram cu fizicul la pământ: groaznic de răguşită, nu înţelegeam nici eu ce spun, febră musculară peste tot, dureri de încheieturi",
    "93": " Pe de altă parte, îmi sclipeau ochii de atâta satisfacţie O remarcau şi colegele Nu mai puteau de invidie, dar, fiind vorba de aşa ceva, lăsau deoparte sentimentele personale şi, cu speranţa declarată că un exemplar din specia lui va ajunge vreodată şi în patul lor, mă sfătuiau cum să întreţin mai bine acele fenomene atmosferice minunate: ce să-i dau de mâncare, ce băuturi să-i cumpăr, cât să-l pun la treabă şi cât să-l las să se odihnească O prietenă, care la vremea aceea se iubea cu un fotbalist celebru şi devenise expertă în meniuri bogate în vitamine, tocmai mă sfătuise să-i ofer fructe exotice: cât mai des şi cât mai exotice Pe ea nu o ajutau, nu o văzusem niciodată dărâmată şi cu ochii sclipitori, dar mi-am zis că teoria o fi bună, nu strică să o probez Chiar în acea seară m-am dus în piaţă cu gândul să cumpăr tot ce găsesc pe tarabe",
    "94": " După ce m-am încurcat de câteva ori în denumiri, am început să arăt cu degetul ce doresc şi să-mi limitez replicile la cantităţi Am luat două portocale, două banane, două rodii plus multe alte perechi de fructe exotice apetisante, un tub de frişcă (sunt Berbec, am o doză considerabilă de creativitate nativă, la o adică pot îmbogăţi şi eu o reţetă) şi m-am dus acasă liniştită că am cu ce să-l vitaminizez pe numărul trei cel puţin două săptămâni Prima seară a fost de kiwi; i-am servit fructele în patul înconjurat de lumânări aprinse; nu vă spun ce jocuri a inventat cu feliile până să le mâncăm; în următoarea seară – banane; yummy-yummy, încă o noapte tulburătoare; a treia zi am luat o pauză, iar în a patra a căzut cerul pe mine; în sensul rău, de data asta Oricât aş vrea, nu-mi pot şterge din memorie aceste amintiri",
    "95": " Eram în bucătărie, spălam fructele cu apă călduţă şi cu gândul la ce jocuri o să mai inventeze; erau lunguieţe cam ca bananele, mai subţiri la vîrf, mai groase la coadă şi erau foarte coapte, roşii ca focul; le-am tăiat felii, am dat seminţele deoparte şi i le-am servit la pat; de data asta fără lumânări, ca să nu dăm foc la casă; stinsese deja lumina cînd m-a întrebat ce avem în meniu, iar răspunsul s-a pierdut undeva între buzele lui; m-a umplut de felii din cap până-n picioare, apoi a pescuit una şi a băgat-o în gură; când a urlat ca scos din minţi, am crezut că-şi prinsese din nou degetele de la picioare în sertarul de sub pat, cel pentru lenjerie; din păcate, nu era asta A îngăimat un singur cuvânt: „Ustură!“ Suferinţă ca aceea nu cred că există pe lume: a început să alerge prin cameră şuierând ca o locomotivă; şi-a dus mâna la ochi, dezastru: au ţâşnit lacrimile ca din arteziană; eu nu înţelegeam ce i se întâmplă, mi s-a făcut frică şi am început să plâng, dar imediat m-a luat şi pe mine usturimea, parcă-mi ardeau ochii",
    "96": " Ne-am zvârcolit în pat frecându-ne pe mâini şi pe ochi (el, şi pe limbă) cu o cârpă înmuiată în apă rece, dar în scurt timp mi-a luat foc şi pielea, parcă eram stropită cu acid! Dracu’ îl pusese să împrăştie feliile acelea pe mine Când n-am mai rezistat, am sunat Salvarea şi le-am zis că ne-am otrăvit Am plătit intervenţia pentru că nu intra în categoria urgenţe, dar măcar ne-au dat nişte alifii calmante Doar norocul a făcut să nu ajungem de râsul lumii întregi: echipe de ştiri de la vreo trei televiziuni se instalaseră deja în faţa vilei Când l-au chemat prin staţie la altă intervenţie, medicul a comentat sec spre asistentă: „Sper să n-avem tot jocuri erotice cu ardei iute“ Trei zile am pătimit; vă daţi seama că ne-am luat concediu, nu puteam merge la serviciu în halul ăla; iar când i s-au mai potolit usturimile, a zis că se duce un pic până acasă",
    "97": " Încă mai am lucrurile lui pe undeva prin debara; şi-a vândut apartamentul, şi-a schimbat numărul de mobil, a plecat din oraş, din ţară, cine ştie? Ce să vă mai spun: fructele pe care nu le cunoaşteţi nu sunt neapărat exotice, s-ar putea să fie legume; mai bine întrebaţi \n\nDeşi în viaţa de zi cu zi lucrurile sunt mai complicate decât pe hârtie, facem acum încă un pas mare şi ne vom ocupa de hrana gătită* pe aragaz S-ar putea să vă sperie trecerea bruscă la alimente tratate termic, dar eu cred că sunteţi pregătite * Ştiu că aţi dat de greu, ştiu şi ce gândiţi în acest moment: dacă iubiţii noştri ne pot asigura o viaţă sexuală minunată doar cu pâine şi parizer, ce sens are să ne mai complicăm? De ce să ne batem capul cu ceai, supă la plic, ouă fierte? M-au frământat şi pe mine aceste întrebări, am căutat şi eu o ieşire alternativă din această dilemă, dar nu există altă cale",
    "98": " Munca în gospodărie este exact ca epilarea cu ceară; în primii ani de viaţă rămâne un concept cu totul străin de persoana ta; la o anumită vârstă conştientizezi că există, îţi creezi un model mental pentru această procedură şi te miri că o adultă întreagă la minte se supune caznei de bunăvoie; vine însă vremea când te apucă şi pe tine frenezia masochistă Intri în horă şi nu mai ai cale de întoarcere: joci Şi n-ai încotro, activitatea de gospodină este parte integrantă a preţului plătit ca să devenim eligibile în ochii extratereştrilor Când se combină cu noi, aceştia acceptă înţelegerea tacită că ne vor fi alături la bine şi la rău; binele la care se gândesc ei se petrece în cel mai fericit caz de trei-patru ori pe săptămână şi de cele mai multe ori se termină mai rapid decât ne-am dori noi; în rest e răul, care pândeşte la tot pasul: dimineaţa, la dejun, la cină",
    "99": " Şi la primul semn de rău cu toţii dau dovadă de laşitate şi se gândesc cum să dispară mai elegant Cred că extratereştrii sunt programaţi genetic să ne aprecieze numai pe considerente legate de perpetuarea speciei; nu contează că avem cea mai bună educaţie, că suntem manageri, că primim salarii enorme Criteriile după care ne evaluează ei sunt altele Putem face o ciorbă? Putem deveni garantele securităţii alimentare într-o familie? Pe scurt, suntem gospodine? \n\nNe luăm inima-n dinţi şi trecem la treabă Ouăle sunt un bun început, de aceea vă ofer câteva sfaturi care să vă uşureze munca Cele mai multe sunt sfaturi practice, pentru că expozeul teoretic conţine o simplă clasificare Ouăle fierte pot fi: –\ttari (grad de dificultate – easy); –\tmoi (grad de dificultate – normal); –\tcleioase (grad de dificultate – hard) \n\nPractic, situaţia se complică puţin Pentru a găti ouă fierte aveţi nevoie de următoarele: –\touă proaspete; –\tapă; –\tun ceas; –\tun recipient metalic în care să le fierbeţi; –\to sursă de căldură; –\tcineva care să le mănânce rapid*",
    "100": " \n* Extraterestrul numărul unu a păţit-o urât de tot cu nişte ouă pe care nu le-a mâncat la timp Tocmai ne împăcaserăm şi ne retrăiam dragostea la intensitate maximă, dar o delegaţie de o lună în State l-a luat din nou de lângă mine De dor, îi fierbeam zilnic câte un ou Nu puteam să gătesc pâine cu parizer, mă excitam îngrozitor şi mă umfla plânsul din senin Când s-a întors, era delicios: bronzat, cu nişte cearcăne sexy (de la diferenţa de fus orar) şi vorbea deja cu un uşor accent american Prima lui întrebare a fost despre progresele mele culinare; i-am arătat mândră cele peste 30 de ouă fierte în lipsa lui şi aliniate frumos pe calorifer, ca să rămână calde; noroc că eu eram mai ispititoare Vreo două ore ne-am potolit dorul de celălalt, apoi a cerut time-out pentru realimentare; o fi nimerit oul fiert imediat după ce-l condusesem la aeroport, nu ştiu, cert e că neatenţia l-a costat scump",
    "101": " Trei zile n-a fost om: stătea cât era ziua de lungă ori la toaletă, ori ghemuit pe fotoliu, cu ochii în televizor, la filmele lui horror; bea ceai, nu mânca nimic şi nu scotea o vorbă; cu mare greutate l-am pus înapoi pe picioare şi au trecut săptămâni bune până să poată privi un ou fără să verse \n\nMă întorc la sfaturile practice şi mă grăbesc să vă divulg câteva din secretele fierberii ouălor: –\tdeşi ouăle crude sunt moi, un ou moale în sensul acceptat de bucătăria modernă este cel clocotit cca 3 minute; –\toul cleios se obţine foarte greu; ca să faceţi economie de timp, vă sfătuiesc să nu vă puneţi mintea cu acest preparat; eu n-am reuşit niciodată să fac aşa ceva, nu mă bag; –\tun ou tare se obţine prin două metode: 1 fierberea cca 10 minute a unui ou crud; 2",
    "102": " fierberea cca 7 minute a unui ou fiert moale, cu condiţia ca în prealabil să fiţi în stare să preparaţi aşa ceva; –\tmenţiune importantă: timpul de fierbere e acelaşi indiferent de numărul ouălor; exemplu practic: şase ouă tari se fierb tot în zece minute, şi nu într-o oră, cum aţi putea deduce la o analiză superficială* \n* O asemenea eroare am făcut eu când am fiert pentru prima oară în viaţă patru ouă simultan Trăiam pe atunci cu numărul trei şi, sub presiunea mirosurilor barbare venite din baraca de lângă casă, renunţasem la mâncarea furnizată de restaurante şi firmele de catering; odată declanşată criza, trecusem la planul B şi încercam să-l răsfăţ cu cele mai sofisticate sendvişuri de care eram capabilă O perioadă totul a mers mai mult ca perfect: ziua ne sunam din oră în oră, şuşoteam despre nebuniile pe care urma să le facem acasă şi, când se putea, ne întâlneam chiar şi în pauza de prânz",
    "103": " Ne refugiam în dormitor, prizam câte o sută de grame de parizer şi ne pierdeam câte o oră unul în braţele celuilalt Mezelurile făceau minuni în cuplul nostru, dar ştiţi cum sunt extratereştrii: pretenţioşi, mofturoşi, greu de mulţumit Numărul trei a forţat trecerea la o nouă generaţie de meniuri în cel mai perfid mod cu putinţă; într-o seară, fenomenele atmosferice minunate din patul nostru au suferit o schimbare dramatică: n-a mai fost nici furtuna de vară, nici ploaia vioaie de primăvară, nici mocăneasca de încheiere, ci doar o ploicică tristă şi fără chef; se declanşase din senin şi se oprise imediat, nici n-apucase să mă ude; numărul doi mai făcea din astea, pe la începutul relaţiei chiar foarte des, dar la numărul trei era ceva nou şi prevestea încă o criză majoră A doua zi dimineaţă a muşcat de două ori din sendviş, apoi l-a lăsat în farfurie; seara – secetă",
    "104": " Următoarea dimineaţă l-am găsit pe şantier, lângă baracă Îi trezea pe muncitori, îi zorea să-şi încălzească mâncarea şi să vină, că are o urgenţă acasă Inventase o prostie cusută cu aţă albă, că ar fi apărut nu ştiu ce fisuri în tencuiala de pe garaj Nu mi-a trebuit mai mult: dacă nu era în stare să aprecieze eforturile mele şi se ducea cu noaptea în cap la baraca muncitorilor pentru un damf de varză cu carne, ei bine, eram şi eu în stare să-i ofer aşa ceva Ca să evit un embargo sexual cu efecte devastatoare, chiar în acea dimineaţă m-am mobilizat şi i-am fiert nişte ouă Mi-am dat seama că am exagerat cu fiertul abia când le-am scăpat pe jos: au sărit pe gresia din bucătărie ca mingile de ping-pong \n\nOuăle tari se obţin relativ uşor, în domeniul ouălor cleioase v-am spus că nu mă bag, dar vreau să vă ajut măcar la ouăle moi",
    "105": " Pentru a găti aşa ceva aveţi nevoie de multă răbdare, de foarte multe ouă şi de cheia succesului care, vă spun eu, e timingul În timp ce fierbe apa există un moment* unic în care oul e moale Ţineţi cronometrul la îndemână şi porniţi-l exact când dă apa în clocot Nu am menţionat, dar presupun că aţi înţeles din ceea ce am spus mai devreme: ouăle sunt deja în ibric După trei minute, gata: aveţi oul mult dorit \n* Modul în care se ajunge la rezultatul ideal diferă de la extraterestră la extraterestră; eu, după ce am acumulat suficientă experienţă în ratarea ouălor fierte, am reuşit rapid să desluşesc secretul; nu al ouălor moi sau cleioase, ci al omletei, dar tot un secret e şi acesta \n\nNu încheiem capitolul fierberii până nu vă spun şi secretul pastelor făinoase* Reţeta „paste cu brânză“ este printre cele mai accesibile şi vreau să mă asigur că puteţi prepara aşa ceva înainte de a trece la următorul capitol",
    "106": " Ca şi în cazul ceaiului, vă trebuie apă, un recipient metalic, o sursă de căldură şi paste nefierte Acestea se adaugă în apa clocotită şi se fierb exact atât timp cât scrie pe ambalaj, apoi se scurg şi se adaugă brânza Simplu ca bună ziua! Singura problemă care apare aici este de ordin estetic: la fierbere, pastele (spaghete, macaroane, melci, scoici etc) se lipesc între ele \n* Dacă tot veni vorba, să ştiţi că în backgroundul meu de gospodină pastele au o semnificaţie specială În seara când am gătit prima oară spaghete, m-am unit spiritual cu extraterestrul numărul unu În acea după-amiază tocmai trecuse pe la mama lui pe acasă, de unde adusese o oală cu sos pentru paste A pus-o pe masă şi mi-a zis că n-am decât să fierb nişte spaghete şi vom avea o cină de nota zece",
    "107": " Ţin minte că, de câte ori mă vedea, soacră-mea (pot să-i zic aşa, atâtica a lipsit să devenim rude în mod oficial) îmi spunea pe un ton glumeţ, în care avea grijă să strecoare o doză infimă de reproş, că băiatul ei e tot mai slab De fapt, spunea că slăbim amândoi, dar eu ştiu unde bătea Nu era adevărat, zilnic îi găteam cel puţin câteva felii de pâine, dacă nu chiar sendvişuri, dar ea transformase această replică în formulă de salut şi devenise agasantă În plus, ori de câte ori putea, îmi sabota cinele pregătite cu trudă Găsea tot felul de pretexte ca să-l ademenească pe la ea şi să-l îndoape cu mâncare, iar când ajungea acasă, se uita indiferent la pâinea feliată de mine sau, mai rău, la sendvişurile cu parizer Când n-avea timp să zăbovească pe la ea, pleca de acolo încărcat ca o furnică: îi umplea o geantă cu mâncare gătită, încălzită, numai să o aducă acasă şi să mănânce",
    "108": " M-am trezit aşadar cu sosul pe masă, doar pastele mai lipseau Ei bine, aici am intervenit eu Fusesem sfătuită de o prietenă, aşa că am fiert spaghetele pe rând, ca să nu se lipească; prima, a doua, pe a treia am ars-o pe jumătate Pe la a şaptea mă plictisisem deja: opt minute de clocotit pe o parte, o întorceam pe cealaltă parte, mai clocoteşte-o opt minute, plus cât îmi mai lua să le pescuiesc din oală Mult după miezul nopţii fiersesem deja 12 spaghete şi am hotărât că ne ajung; m-am dus şi m-am aranjat un pic, apoi l-am trezit şi i-am oferit o cină caldă la pat, aşa cum visasem de atâtea ori De emoţie uitasem cu totul de sos, dar nici el nu şi-a amintit Buimac, a luat felia de pâine de pe tavă, a muşcat cu poftă, a apucat cu lingura spaghetele 2, 6 (şi asta era un pic arsă) şi jumătate din 11 (nu ştiu cum, dar se rupsese), mi-a cerut apă şi s-a culcat la loc satisfăcut ca după un ospăţ pantagruelic",
    "109": " Atunci am realizat că sunt în stare să fac un bărbat fericit şi ca gospodină şi am decis că el îmi este alesul Păcat că după o săptămână a cedat psihic şi a fugit cu alta 5 alţi paşi îndrăzneţi pe calea gospodăriei (m n o p r)tc \"5 alþi paºi îndrãzneþi pe calea gospodãriei (m n o p r)\" nimeni n-a văzut fericirea trecând prin burtă; pentru mâncare, acest traseu a fost dovedit ştiinţific Ne putem considera norocoase că ne-a reuşit un ceai*, un ou fiert nu foarte tare, am gătit chiar paste cu brânză, cred că suntem pregătite să abordăm şi reţete mai complexe, care nu presupun doar tratarea termică a alimentelor, ci şi combinarea a mai mult de trei ingrediente Acum însă trebuie să părăsim bucătăria şi să mergem din nou în piaţă Nu e de ajuns să vrem să facem ceva de mâncare şi să avem know-how-ul potrivit",
    "110": " Pentru reuşită este nevoie şi de ingredientele preparatelor alese Aşadar, mergem iarăşi la cumpărături * Ca să vedeţi ce-nseamnă un ceai cu ghinion Numărul trei ieşise de câteva luni din viaţa mea; l-am căutat, am apelat şi la poliţie, dar parcă-l înghiţise pământul; greu mi-am revenit după această pierdere şi, cu gustul amar al înfrângerii, am acceptat gândul că pur şi simplu n-am noroc în dragoste Bine măcar că păstrasem cartea de vizită a numărului patru N-a trebuit să-l chem de două ori De data asta am fost atentă şi i-am cerut în prealabil câteva informaţii personale După atâtea eşecuri începusem să acord mai multă atenţie compatibilităţii astrale cu extratereştrii Cu el a fost bine: aveam în faţă un formular de calcul on-line, i-am introdus datele şi, când am primit rezultatul 60% match, i-am zis că-l aştept pe la mine",
    "111": " 60% Pare un procent acceptabil, dar, oricât de optimist analizăm numărul, tot „un pic mai mult de jumătate“ înseamnă Îmi demonstrase deja că e maestru la vorbe, însă în pat era departe de standardele foarte înalte cu care mă obişnuise numărul trei; teoretic stătea bine, dar, când treceam la practică, se pierdea cu firea şi uita cu totul de mine: nu mai contau decât satisfacţiile sale mărunte şi (măcar la capitolul ăsta stătea bine) dese Mai avea multe de învăţat până să devină un bărbat demn de mine Între noi fie vorba, nu eram în situaţia de a face mofturi, aşa că mă mulţumeam cu ce putea; şi, oricum, simţeam că-şi dă silinţa, iar eu îi canalizam eforturile în direcţia potrivită Erau vreo şase ani diferenţă între noi, practic era un puşti şi trebuia să am răbdare cu el, că doar ştiţi cum e cu ăştia mici: cum ţi-i creşti, aşa îi ai",
    "112": " Să revin la ceaiul cu ghinion, care a curmat brutal o relaţie ce împlinise doar trei luni şi trei săptămâni Într-o seară fusesem la mall în grup şi o prietenă mă ajutase să-mi aduc cumpărăturile acasă; văzându-ne frânte de oboseală, numărul patru, deosebit de amabil, ne-a zis să ne relaxăm pe canapea că ne aduce el ceva, numai să-i spunem ce Prietena mea, cu educaţie managerială desăvârşită la Londra, a vrut ceai „Doar atât?“ „Atât La cât suntem de obosite, dacă ne aduci un ceai gol, te iubim“ „Gol?“, a cerut el confirmarea, oarecum surprins Îi mijise un altfel de zâmbet în colţul gurii, dar se prefăcea că nu înţelege „Gol-gol“, a zis amica mea „Gol-goluţ“, i-am spus şi eu zâmbind Replica era echivocă, dar glumeam şi mă gândeam la ce ar fi urmat după plecarea ei",
    "113": " Nu ştiu ce-a fost în capul meu, mi se ştersese cu totul din memorie experienţa nefericită cu pâinea goală Abia când l-am auzit că face duş mi-am dat seama că urmează un déjà-vu (e drept că de data asta eram plasată într-o poziţie favorabilă); nu l-am oprit, femeile suferiseră destul, trebuia să mai vină şi rândul bărbaţilor Povestea a circulat pe la mine prin firmă câteva zile; când ne strângeam doar noi, fetele, râdeam de ne prăpădeam de prostia extratereştrilor: încălzise la microunde un ice tea gătit de mine dimineaţă şi ni-l servise dezbrăcat Degeaba încerca el un pic jenat să mascheze cu tava, se vedea clar că imaginaţia îi lucrează intens; se gândea probabil că l-a lovit norocul şi că visul lui din pubertate – cu două deodată – urma să se împlinească O dădea în bară exact ca mine, când mă părăsise numărul doi",
    "114": " Nu i-a plăcut continuarea: în timp ce noi râdeam cu sughiţuri, el s-a ofilit brusc, s-a îmbrăcat şi dus a fost Ca să-şi desăvârşească lovitura, soarta a făcut ca după o săptămână să-l văd prin oraş: era la braţ cu prietena mea, care de atunci n-a mai invitat pe nimeni la ceai la ea acasă Sufletul îmi era ferfeniţă Săptămâni în şir am rătăcit pe stradă măcinată de întrebări şi-mi venea să urlu când vedeam câte o pereche fericită Oare eu greşeam? Unde? Ce-mi lipsea ca să ţin extratereştrii lângă mine? Câte concesii să accept ca să le intru în voie? Ce înţelesuri ascunse ale vieţii îmi scăpau? 50 ,,la piaţă” vs ,,la mall”tc \"50 ,,la piaþã” vs ,,la mall”\" V-am prezentat mai devreme câteva principii introductive ale mersului la piaţă, acum aş vrea să continuu cu detaliile care fac diferenţa între aceasta şi cumpărăturile care vă sunt familiare",
    "115": " Pentru început, vreau să vă prezint implicaţiile majore ale acestui drum La mall e simplu: e produs de firmă, e foarte scump, e trendy săptămâna aceasta, nu au şi prietenele aşa ceva, are măsura ta, îţi place, cumperi Piaţa însă cere sacrificii mult mai mari Nu e vorba de bani Ceea ce cheltuim acolo e nesemnificativ faţă de ce cheltuim într-un magazin de cosmetice ori de bijuterii Sacrificiul despre care vorbesc înseamnă efortul mental extrem depus pentru o managerizare cât mai bună a acţiunilor Aici vă daţi măsura talentului de şefă Sau, mai corect scris, de chef-ă în devenire Este ca şi cum aţi face un bussiness plan, dar unul infinit mai complicat* Şi asta pentru că realizarea unui plan de piaţă de succes presupune nu doar capacităţi manageriale, ci şi o imaginaţie culinară debordantă, abilităţi de relaţionare cu gospodinele mari, vedere în spaţiu, noţiuni de geometrie euclidiană, mecanică (fizica din liceu), cunoaşterea mediului (măcar manualul de clasa a II-a) şi încă multe altele",
    "116": " \n* Din nou vă atrag atenţia asupra dificultăţii misiunii pe care v-aţi asumat-o, dar să ştiţi că greutăţile întâmpinate la gătit sunt floare la ureche faţă de necazurile pe care le puteţi avea când faceţi erori Încă nu v-am spus toată povestea, dar veţi vedea că eu am trăit de mai multe ori ecuaţia „o mâncare ratată = un extraterestru pierdut“ şi de fiecare dată a fost la fel de rău: din nou singură, din nou în căutare, din nou frântă de oboseală Credeţi-mă, în acele perioade eram realmente epuizată; mă tot amăgeam cu autoerotismul, dar chiar şi cel asistat de tehnică de ultimă generaţie rămânea doar un paliativ, iar greul îl trăgeam când adormeam Alternam coşmarurile sinistre (se făcea că m-am retras la mănăstire) cu visuri incredibil de sălbatice, care conţineau invariabil un episod cu mine ostatică într-o închisoare de maximă securitate, la cheremul puşcăriaşilor dezlănţuiţi",
    "117": " Când mă trezeam, eram udă toată Cum să mă odihnesc în asemenea condiţii? \n\nDacă la birou avem de acoperit cinci componente ale procesului managerial – analiza previzionară, organizarea, coordonarea, motivarea şi controlul –, planul de piaţă trebuie să conţină răspunsuri la doar patru întrebări fundamentale pe care şi le pune orice gospodină mare înainte de a porni la drum: –\tcum se numesc alimentele pe care vreau să le cumpăr? –\tde ce le-am ales tocmai pe acestea? –\tcum duc* cumpărăturile acasă? –\tce fac cu ele şi de ce? \n* În acest domeniu am fost iniţiată de un adevărat profesionist; vorbesc aici despre extraterestrul numărul şase: un fost campion la nu ştiu ce sport violent şi un adevărat artist în domeniul De fapt, nu despre sex voiam să vă spun Se pricepea la logistica pieţei ca nimeni altul Avea o figură luminoasă, blândă, oarecum poetică, în contrast izbitor cu trupul său, ce părea clădit numai din muşchi: cu asta mi-a atras atenţia",
    "118": " Era un tip voluntar, pe care ţi l-ai dori alături atunci când mergi la cumpărături: cu asta m-a agăţat Iar ca amant făcea toţi banii: cu asta mi-am umilit din nou colegele, care încă nu-l uitaseră pe numărul trei De cucerit însă, m-a cucerit cu altceva Veţi afla când ajung cu povestea la el \n\nTratăm cele patru întrebări fundamentale pe rând 51 cum se numesc alimentele pe care vreau să le cumpăr?tc \"51 cum se numesc alimentele pe care vreau sã le cumpãr?\" Vă aflaţi în faza de anticipare a obiectivelor şi determinarea resurselor necesare, dar nu sunteţi pregătite să daţi un răspuns coerent şi documentat la întrebarea aceasta; vă puteţi baza pe instinct, dar e mai bine să trageţi cu urechea la conversaţiile gospodinelor mari întâlnite în piaţă; mergeţi acolo şi, când consideraţi că v-aţi ataşat de grupul potrivit, e bine să vă amestecaţi în vorbă ca şi cum v-aţi pricepe; pentru asta vă recomand să aveţi pregătite de acasă câteva replici neutre, care să nu vă angajeze, eventual reţineţi şi repetaţi ultimele cuvinte rostite de gospodinele respective",
    "119": " Exemple: aprobaţi sau dezaprobaţi din cap, în funcţie de mesajul nonverbal al gospodinelor pe care le spionaţi; vă puteţi însoţi gesturile de replici convingătoare precum: „Desigur, e grozav“ sau „N-am pomenit aşa ceva“ Vă mai sfătuiesc să urmăriţi prin piaţă grupurile de gospodine care transmit nonverbal mesaje aprobatoare; este un approach eficient pentru că acolo se face schimb de know-how casnic valoros Grupurile de gospodine care se manifestă dezaprobator îşi bârfesc probabil gospodarii şi e foarte greu să le deturnaţi de la acest subiect Odată intrate în atmosferă, trebuie să preluaţi controlul discuţiei: stabiliţi care este „gospodina alfa“ şi strecuraţi-i câteva complimente standard cu privire la cumpărăturile din sacoşă E de preferat ca şi aici să folosiţi o exprimare evazivă; uneia cu sacoşa plină de ridichi negre mai bine îi spuneţi „Arată minunat, cât aţi dat pe ele?“ decât „Ce sfeclă mignonă super aveţi!“ La început v-aş sfătui să adoptaţi o atitudine supusă, pentru că de răspunsul gospodinei dominante depinde acceptarea voastră în grup",
    "120": " Când simţiţi că e momentul, plasaţi-i întrebarea-cheie referitoare la un preparat culinar pe care vreţi să-l produceţi în bucătăria proprie: „Dumneavoastră cum gătiţi produsul X? Bunica avea o reţetă specială, dar a murit, săraca“ În acest moment puteţi lăcrima un pic Pe mine, asta mă scutea de un interogatoriu interminabil cu privire la cauzele morţii şi la detalii privind ceremonia funerară Concomitent, porneam reportofonul* sau înregistrarea pe telefonul mobil şi puneam cât mai multe întrebări \n* Nu pot uita prima experienţă de acest gen Se întâmpla când încă nu purtam asupra mea dispozitive electronice de înregistrare audio Am intrat în vorbă cu două bătrâne simpatice în faţa unei tarabe de kiwi; băbuţele ţipau la vânzător că ele au pensie de o sută de lei, că e bişniţar, că de ce sunt cartofii ăia păroşi de cinci ori mai scumpi ca în altă parte? Aici mă simt datoare să deschid o paranteză: bătrânele habar n-aveau ce-i ăla kiwi",
    "121": " Au şi gospodinele mari lacunele lor, nici măcar ele nu-s perfecte Am ţinut partea bătrânelor, le-am ademenit doi metri mai încolo şi am atacat Îmi stabilisem un target ambiţios, aşa că am pomenit ciorba de burtă Cred că m-au ţinut vreo oră ca să-mi explice fiecare cea mai bună reţetă Una insista cu „Puişor, oţet să pui, oţet“, cealaltă cu „Maică, vezi la smântână, că asta-i dă gustul“ M-am bazat pe memorie, dar a fost o eroare imensă; m-am pierdut în amănunte, nici nu mai ştiu ce-am pus în oală, dar ştiu că ciorba m-a lăsat fără extraterestru Este vorba de numărul cinci, un antreprenor de succes din Top 300, client vechi al firmei; îl cunoşteam de câţiva ani, dar abia ne cuplaserăm şi a trecut prin patul meu ca un meteorit; era el cam ofilit, dar încă prezentabil, aşezat la casa lui, om de viaţă",
    "122": " La birou ne tot povestea de petrecerile pe unde mergea, de călătorii, ne spunea ce superbunătăţi îi gătea nevastă-sa Se despărţiseră de vreo lună, după ce o prinsese în pat cu bodyguardul copiilor; eu eram din nou singură, lui nu-i puteam reproşa decât vârsta, mi-am zis în gând: „Ce-ar fi dacă“; l-am consolat, i-am zis şi eu cum mi se cuplase extraterestrul numărul patru cu o prietenă chiar la mine acasă, a fost rândul lui să mă consoleze Din vorbă în vorbă, am ajuns destul de repede în dormitorul meu Acum ştiu că n-am făcut o afacere prea bună Şi calculele astrale mă avertizaseră: cu un Rac alcătuiam un cuplu incompatibil, inconsistent, dar atunci n-aveam de ales, trebuia să-mi asum riscul Cum să vă spun ca să nu-l jignesc, avea o ofertă sexuală lipsită de conţinut şi valoare",
    "123": " Cantitativ era submediocru spre neglijabil, iar calitativ era anacronic, misionar pe toată linia; cât despre muzică, nu ne potriveam chiar deloc, închipuiţi-vă că insista să mă iubească pe Macarena Cred că ştiu şi de ce, semăna leit cu unul dintre ciobanii care o cântă Şi asta nu e totul: piesa durează vreo patru minute, dar el era cu mult mai rapid Avea nişte finish-uri de o precocitate înspăimântătoare, nici nu mă mira că nevastă-sa apelase la altul Recunosc totuşi că, în lipsă de altceva, îmi prindea bine şi agitaţia lui sterilă; motorul îi pornea greu şi se oprea repede, dar măcar îl învăţasem ce-i ăla un preludiu de calitate şi mi-l tot oferea în reluare După ce obosea, trebuia să mă încui în baie şi, cu gândul la numărul trei, să-mi folosesc jucărioara cu acumulatori heavy-duty ca să-mi păcălesc foamea de dragoste",
    "124": " Până la urmă, ce mai încoace şi-ncolo, mă trata cât de bine putea el şi era numai al meu Mai că mă obişnuisem şi cu mirosul lui natural, asemănător unei canapele vechi de piele În bucătărie însă dovedea o lipsă de tact agasantă: pomenea tot mai des de fosta lui soţie şi mă simţeam împinsă la fapte necugetate Provocarea pe care am acceptat-o în cele din urmă, „ciorba mea vs ciorba nevesti-sii“, s-a terminat repede şi cât se poate de prost Nu l-am omorât, dar el asta a crezut că am vrut şi a dispărut din viaţa mea Intimitatea noastră nu durase nici măcar patru luni Şi pentru ce? Pentru o ciorbă Acum sunt oarecum detaşată, dar ştiu că atunci am traversat cea mai neagră perioadă a carierei de gospodină Nu-l iubisem; era el simpatic şi plin de bani, dar nu vă imaginaţi cine ştie ce; speculase o conjunctură favorabilă şi nimerise în patul meu când locul din dreapta era liber",
    "125": " Dar să mă părăsească el pe mine pentru o ciorbă? Şi nici nu era primul \n\nAjunse în acest punct al prezentării teoretice, în afară de atenţie mare la tot ce vorbesc gospodinele mari nu vă mai pot recomanda decât un lucru: nu cumva să selecţionaţi pentru consultări tot o extraterestră! Cine ştie ce trăsnăi vă învaţă 52 de ce le-am ales tocmai pe acestea?tc \"52 de ce le‑am ales tocmai pe acestea?\" Tratăm întrebarea fundamentală numărul doi cu atenţie deosebită Trebuie să ştiţi că denumirile preparatelor culinare conţin foarte multe capcane* Eu m-am păcălit de prea multe ori şi am suferit enorm Orgoliul meu de învingătoare a fost rănit grav la fiecare eşec şi nu puţine au fost momentele în care m-am gândit să abandonez lupta şi să dau fuga la restaurant ori să comand ceva bun de mâncare pentru acasă",
    "126": " Durerea şi umilinţa care mi-au presărat trainingul reprezintă de altfel principalul motiv pentru care scriu această lucrare: vreau să vă scutesc de suferinţe, să vă netezesc ascensiunea spre statutul de gospodine mari şi, pe cât se poate, să transform acest training din calvar în plăcere \n* De la extraterestrul numărul şase am învăţat multe şmecherii; înainte de a ne combina fusese însurat cu o gospodină tânără, dar foarte mare, de la care ştia nişte chestii incredibile; cândva, pe la primele întâlniri, mi-a deschis orizonturi culinare la care nici nu visasem până atunci; l-am şi înregistrat pe telefonul mobil, ca să-mi pot nota denumirile noi: iahnie de cartofi, ciulama de bureţi, plăcintă cu spanac, sote de lobodă, tocană de ştevie, piure de pătrunjel, brânzoaice de post, urzici umplute Asemenea minunăţii nu văzusem nici în cele mai rafinate restaurante (şi eu ştiu ce vorbesc, pe o rază de 500 de kilometri nu cred că exista local de lux în care să nu fi mâncat măcar o dată); ei bine, cu această erudiţie culinară m-a cucerit; nu era el chiar Brad Pitt (bine făcut, dar urâţel), nu strălucea prin CV (abia era anul III la Litere), dacă vă puteţi închipui n-avea nici măcar maşină, circula cu autobuzul (bursa abia-i ajungea de ţigări, iar în piaţă câştiga cel mult un salariu minim pe economie; fără subvenţiile de la mine era muritor de foame), dar în dormitor şi în bucătărie parcă mă hipnotiza",
    "127": " Ca amant, m-a surprins în modul cel mai plăcut cu putinţă încă din prima seară; printr-un concurs de împrejurări nefericite, devenise lipsit de resursele exprimării sexuale normale, dar odată cu asta rămăsese şi fără prejudecăţi masculine; ştia ce şi cum să ofere şi ducea altruismul până la sacrificiu: mă expedia singură în paradis şi nu se oprea până nu-mi făceam plinul de voluptate supremă Un amant mai bun de gură ca el n-am mai avut: când îmi vorbea despre mâncare, parcă ascultam poveşti din bucătăria Şeherezadei Era Leu şi astrograma de cuplu calculată după trei formule diferite indica un ideal perfect match; ştiţi probabil că un cuplu Berbec-Leu se încadrează la categoria „memorabil“; ei bine, aşa a şi fost ceea ce am trăit împreună În sfârşit îmi găsisem şi eu perechea sub semnul zodiacal potrivit şi în cea mai favorabilă Casă a Cerului: a cincea, a plăcerilor",
    "128": " Vă spuneam de fapt despre denumirile-capcană Am cumpărat odată carne şi i-am dus-o să o gătească; atunci m-a învăţat că pentru un cotlet haiducesc ai nevoie doar de carne, condimente şi răbdare; pe de altă parte, după trei săptămâni tot el mi-a arătat cât e de divin cotletul respectiv dacă îl savurezi alături de un haiduc Mai ales când acesta are abilitatea unui luptător şi atacă neobosit sub centură Nu putem trata în mod exhaustiv subiectul capcanelor, însă voi menţiona câteva exemple reprezentative, urmând ca fiecare să înţeleagă ceea ce este de înţeles Important e să reţineţi că bucătăria e plină de aparenţe înşelătoare, denumiri-capcană şi probleme de perspicacitate Ne salvează cartea de bucate şi aliatul permanent al gospodinei, vigilenţa mereu trează: –\tdacă, de exemplu, vă trece prin minte să gătiţi ciorbă de perişoare, trebuie să cumpăraţi carne, altfel vă iese un compot de pere micuţe; pentru prepararea muşchiului* ţigănesc nu folosiţi rom; nu căutaţi în piaţă găluşte pentru supă, cine ştie cu ce vă alegeţi; de asemenea, pentru salata de varză nu cumpăraţi salată etc",
    "129": "; * Dacă tot am ajuns la capcane, mai deschid o paranteză pe tema măcelăriei, unde eu m-am încurcat de nenumărate ori Când intraţi într-un asemenea magazin, ori vă alegeţi carnea cu ochii şi o arătaţi cu degetul, ca şi cum v-aţi pricepe, ori specificaţi denumirea fără să vă uitaţi la carne, ca şi cum v-aţi pricepe; la început ar fi bine să nu vă aventuraţi la specialităţi (nu mă-ntrebaţi cum m-am ales eu cu o sacoşă de fudulii) Nu în ultimul rând, vreau să fac o precizare în cazul pulpelor de pui, unde comercianţii au complicat situaţia în mod artificial Între pulpele inferioare şi cele superioare diferenţa nu este, cum s-ar putea presupune, de calitate, ci de poziţia lor în structura unei păsări vii: unele sunt situate mai aproape de sol decât celelalte \n–\to altă capcană a reţetelor este cea legată de cantităţi; pentru şase porţii de salată de varză, de exemplu, trebuie să aveţi pregătite ulei, sare, oţet şi o varză; „o“-ul dinaintea verzei este literă, nu cifră; dacă folosiţi zero varză obţineţi altceva; –\tun ultim exemplu, de această dată din reţeta de aluat pentru plăcintă* cu urzici: decât să cumpăraţi făină cât cuprinde, mai bine întrebaţi",
    "130": " \n* Vă spuneam cât de priceput era numărul şase: în bucătărie, în pat, peste tot Poveştile ca poveştile, dar ce găseam în frigiderul lui De câte ori deschideam uşa, rămâneam cu gura căscată; ajunsesem să-i dau bani să facă piaţa şi să ne întâlnim numai la el acasă; cum intram pe uşă, dădeam fuga la frigiderul lui îngălbenit de vreme să caut comoara lui Aladin Singura mea nemulţumire era că nu-mi arată cum găteşte; am tot schimbat ora la care îl vizitam, doar-doar îl voi surprinde asupra faptului în bucătărie, dar, de câte ori ajungeam acolo, mâncarea era gata; mă supăram că nu mă aşteaptă, însă întotdeauna zicea că mai bine-mi arată ce poate în pat Nu-l contraziceam, mâncare bună mai puteam găsi, dar un sclav sexual perfect, mai rar; în scurt timp începea yummy-yummy la saltea Deşi era expirat ca mascul (se accidentase grav la un concurs), interpreta cu talent un capitol din Kama Sutra de importanţă capitală pentru femei, cel pe care bărbaţii ori îl citesc foarte târziu, ori nu-l citesc deloc; nonconformismul său nu se oprea aici: în fiecare zi schimba poziţia de atac, modelată de el am întruchipat extazul într-o varietate acrobatică uluitoare; sexul nu era, ca pentru foştii mei extratereştri, o chestiune pur biologică ori sportivă; el îl ridica la rang de artă",
    "131": " Ţin minte că abordările sale fanteziste deveniseră senzaţia firmei; dimineaţa, cum ajungeam la birou, săreau fetele pe mine ca să le povestesc; uneori le făceam şi schiţe ca să înţeleagă, dar am renunţat după ce o colegă s-a ales cu triplă întindere la picior şi un umăr dislocat, iar extraterestrul ei a rămas cu gâtul strâmb; dimineaţă le creionasem o figură mai deosebită, iar ea şterpelise desenul şi-l luase acasă Urmau poveştile Şi aici era inepuizabil; tot ce spunea era nou pentru mine; îmi descria ce gust au mâncărurile în anumite condiţii de preparare, ce diferenţe apar când faci, de exemplu, plăcintă cu urzici timpurii sau maturate În faţa lui mă simţeam ca o şcolăriţă la cursurile de sex original şi bucătărie de mare clasă Ştiu că e practic imposibil cu un bărbat manierat, dar în acea perioadă mi-am conturat şi visul extazului perfect: să-mi povestească despre bucătărie în timp ce mă iubeşte",
    "132": " \n\nPentru desăvârşirea trainingului în domeniul cumpărăturilor simt nevoia să vă prezint o ultimă faţetă a acestei activităţi; nu vă lăsaţi amăgite, este ultima, dar are o importanţă copleşitoare; am tot amânat prezentarea pentru că abia acum îi puteţi desluşi înţelesurile ascunse: secretul marilor reuşite în bucătărie este fantezia, folosită, bineînţeles, în limite rezonabile* \n* Cu numărul şase am rupt-o când mi-am dat seama că face abuz de fantezie Oricât de sănătoasă era relaţia noastră, totul s-a sfârşit într-o zi când l-am prins în casă cu fosta lui nevastă, cea tânără şi mare gospodină Nu m-a deranjat că purta doar un maiou de-al lui şi nici că zâmbea în pat cu tot trupul, semileşinată de plăcere (vreo zece minute nici nu m-a observat, era ca în transă, fixa tavanul cu privirea de parcă stătea să cadă pe ea); aşa sunt bărbaţii, cam porci, ce să aştepţi de la ei; dar mi s-a pus pata rău de tot când m-am apropiat de ea şi i-am auzit şoaptele repetate obsesiv: „Haaai, că se aaarde şteeeeviaaa“",
    "133": " Aşadar, asta făcea ea acolo: îi gătea! De altfel, am şi recunoscut mirosurile Şi eu, care trăiam cu prăpăditul ăla crezând că are centura neagră inclusiv în arta culinară Numai gura era de el Un pârlit cu chiloţii rupţi în fund! (Nu l-am văzut niciodată fără pantaloni, n-avea niciun rost să şi-i dea jos, dar pariez că aşa erau Am întâlnit destui ca el, recunosc genul de la distanţă) Cu nevastă-sa am păstrat legătura, era studentă la management; n-o puteam condamna că-i gătea din moment ce o răsplătea la fel ca pe mine Sunt femeie, o înţeleg Chiar şi eu l-am căutat de nenumărate ori după ce l-am părăsit \n\nÎn domeniul culinar, conceptul de fantezie este deosebit de elastic şi comportă multiple abordări, un motiv în plus pentru noi să-l exploatăm la maximum Jucaţi-vă bine cartea şi n-aveţi cum să pierdeţi",
    "134": " Eu am identificat două modalităţi principale de a utiliza această armă: –\tfantezia ofensivă (mai rar) – vă ajută să progresaţi*, să vă completaţi universul culinar cu gusturi şi arome inedite; * Asta am experimentat-o pe vremea extraterestrului numărul unu Tocmai fusese în Franţa şi cumpărase de prin nu ştiu ce podgorie, obscură pentru mine, dar cu un grad ridicat de notorietate în zona respectivă, un coniac vechi de 20 de ani, iar eu încercam să-i gătesc ceva pe măsură: felul I pâine cu unt, iar la desert aveam pâine cu dulceaţă Ştiu, îl răsfăţam, dar a şi meritat Într-o seară tocmai tăiasem feliile de pâine, jumătate le unsesem cu unt, pusesem sarea ca la carte, deasupra untului, şi urma să prepar desertul Din neatenţie, în loc să pun dulceaţa pe o felie goală, am pus-o peste una cu unt şi sare",
    "135": " Nu vă spun ce bunătate mi-a ieşit: după ce a gustat, numărul unu a început să alerge ca nebunul prin casă şi să strige că în sfârşit am ajuns o bucătăreasă grozavă În seara aceea recompensa a fost delicioasă: întâia şi a doua oară parcă am făcut dragoste cu un Superman (unul un pic afumat, nu prea mai putea să zboare drept), apoi a înnobilat programul de sex cu nişte yummy-yummy (la vremea aceea era o premieră pentru mine, văzusem aşa ceva doar prin filme) A doua zi nici măcar n-a clipit când i-am spus că făcusem sendvişul cu unt şi dulceaţă din greşeală (am recunoscut, eram naivă ca un copil, ce ştiam eu pe atunci?); a înţeles, chiar dacă era mahmur, şi, până să ne despărţim, yummy-yummy s-a mai petrecut extrem de rar prin patul nostru (Cu numărul trei a trebuit să mă dau peste cap în gospodărie ca să primesc aşa ceva",
    "136": " De la numărul şase am primit până la refuz fără să mişc un deget în bucătărie Cine să mai înţeleagă logica după care îţi serveşte soarta lozurile câştigătoare?) O săptămână am tot repetat acest meniu complex, apoi am avut un puseu de fantezie: ce-ar fi să nu mai pun eu sare pe feliile cu unt destinate desertului? O simplă întrebare, dar ce efect Din greşeală descoperisem pâinea cu unt, dulceaţă şi sare, iar fantezia mă ajutase să desăvârşesc desertul: pâine cu unt, dulceaţă şi fără sare Să-l încercaţi neapărat Nu ştiţi ce clipe de desfătare vă poate aduce \n–\tfantezia defensivă – ca principiu, reţineţi că în bucătăria voastră nu există erori, nu există omisiuni, nu există scăpări Scoateţi aceste cuvinte din vocabularul de acasă Sunt de folos la serviciu, când luaţi în discuţie munca subalternilor, nu în bucătărie",
    "137": " Aici, acestea sunt înlocuite de inovaţie, nonconformism sau, dacă extraterestrul e mai tolerant din fire, sclipiri de geniu Iar gusturile sunt „exotice“ sau „fantezi“ De ce aprofundăm conceptul de fantezie defensivă acum, înainte de a reveni în bucătărie? Simplu: pentru orice nereuşită alibiul trebuie pregătit încă din piaţă „N-a ieşit ciorba bună? Vai, iubi, dar nu e adevărat, e o ciorbă fantezi Ce ciudă îmi e Dacă-mi spuneai la piaţă că nu-ţi place, nu mai cumpăram produsul X!“ Aici puteţi să faceţi botic şi să plângeţi un pic; faţă de el plasaţi-vă neapărat în poziţia semiprofil spate, ca să creadă că vă ascundeţi lacrimile, e mai de efect Totuşi, nu exageraţi, nu vreţi să vi se scurgă tot machiajul pe faţă; după acest truc el trebuie să vă îmbrăţişeze tandru, cuprins de remuşcări, nu să fie nevoit să vă aducă sulul de prosoape de hârtie",
    "138": " Situaţia standard expusă mai sus – o variantă delicată a transferului de vinovăţie– este doar o mostră din paleta largă care vă stă la dispoziţie; experienţa vă va învăţa cu siguranţă să personalizaţi acest exemplu pentru extratereştrii şi nereuşitele voastre \n\nÎn cazul în care gătiţi doar pentru voi – extraterestrul e în delegaţie ori vă aflaţi în perioada mai tristă dintre doi extratereştri, deci nu are cine să vă mănânce opera şi, mai important, nu aveţi pe cine să daţi vina–, trebuie să fiţi mult mai atente, mai ales că vă asumaţi şi sarcina dificilă a controlului/degustării În asemenea împrejurări ar fi bine să lăsaţi fantezia deoparte şi să apelaţi mai degrabă la consiliere de specialitate* \n* Eu am fost consiliată de nenumărate ori, dar am şi consiliat la rândul meu; aşa l-am cunoscut pe numărul opt**; eram la piaţă şi mi-a atras atenţia de departe: foarte tânăr, înalt, cu ţinută de manager, cu o mirare copilărească în ochi şi un laptop ca al meu atârnat neglijent pe umăr; târguia ţelină şi precupeaţa făcea glume obscene; el nu o băga în seamă, se concentra asupra unei rădăcini din care gustase şi nu părea chiar mulţumit; i-am auzit întâmplător comentariul, mi-am dat seama că urmează să fie păcălit şi am intervenit; voia de fapt să cumpere morcovi, dar nu găsea unii suficient de dulci; i-am arătat unde greşea, i-am dăruit o legătură de morcovi de la mine, apoi l-am lăsat să mă invite la o cafea",
    "139": " \n** Evident că după numărul şase n-am sărit direct la opt, a existat şi un număr şapte; nu le-am pierdut şirul, pur şi simplu n-am apucat să vă vorbesc despre perioada în care l-am cunoscut Pe atunci începusem să stăpânesc binişor numeroase tehnici culinare, dar îmi era clar că mai am multe de învăţat până să folosesc cum trebuie arma gospodăriei; în loc să-i ţin pe extratereştri la respect, îi speriam: nici n-apucam să mă obişnuiesc cu unul, că şi pleca Totuşi, numărul şase îmi deschisese o perspectivă cu totul nouă asupra lumii şi a vieţii: cu el jucasem rolul principal după un scenariu conceput de mine; deci se putea Am plasat problema acolo unde era de fapt, în tabăra extratereştrilor, am analizat cu toată seriozitatea cercul vicios din care nu mai ieşeam şi răspunsul n-a întârziat să apară Oul lui Columb! Cum de nu-mi trecuse prin cap mai devreme? Ca să nu mai rămân singură, trebuia să renunţ la clauza de exclusivitate, îmi trebuia pur şi simplu un extraterestru de rezervă (doar nu era să mă las de bucătărie)",
    "140": " Iată-mă aşadar ducând o viaţă dublă, cu un extraterestru din când în când acasă la mine – numărul opt – şi cu celălalt din când în când la el Acesta era numărul şapte, pe care l-am şi iubit mult pentru că gătea dumnezeieşte Îi spun extraterestru pentru a nu strica seria, dar să ştiţi că numai asta nu era Nu ştiu ce punea în cratiţă, dar parcă devenisem dependentă de tocăniţele lui Şi el chiar gătea, nu ca numărul şase L-am cunoscut într-un restaurant; intrase alene, flancat de doi colegi masivi, cu figuri sinistre, şi ceruse apă cu o voce moale, dar autoritară Aflat în amurgul celei de-a doua tinereţi, era un bărbat mai degrabă scund, însă emana forţă prin toţi porii şi se purta de parcă totul din jur i-ar fi aparţinut Era un brunet supraponderal, foarte elegant şi plin de aur",
    "141": " Ospătarul fugise după apă ca un pompier la incendiu Eu, într-o stare oarecum depresivă după ultima despărţire, tocmai comandam ceva de mâncare M-a studiat cu ochi de expert blazat, ca un arbitru la concursul de Miss, am simţit că-mi dă nota maximă şi m-a abordat de parcă ne cunoşteam de când lumea: „Mănânci lături de la ăştia“? Chelnerul tocmai se întorcea cu apa şi l-a auzit, dar i-a zâmbit slugarnic M-a invitat la masa lui şi mi-a descris cu gesturi largi şi lux de amănunte ce minunăţii gătise el în seara aceea Un bărbat gospodar? Ciupiţi-mă, să-mi dau seama dacă e real sau doar visez Mă simţeam de parcă îmi pusese Dumnezeu mâna-n cap Din când în când se întrerupea din povestit şi cerea confirmarea colegilor, aşezaţi la câteva mese distanţă, iar aceştia zâmbeau până la molarii din aur masiv şi-l aprobau respectuos",
    "142": " Nu exagerase cu nimic, m-am convins cu propriile papile gustative chiar în acea seară Eu – nemâncată şi în căutarea unui extraterestru; el – destul de arătos, dominant ca un super-CEO, orientat spre arta culinară şi teribil de convingător Ce-aţi fi făcut în locul meu? \n\nDespre erori ar mai fi multe de spus, dar mă opresc aici; pe de o parte, sunt prea multe ca să le putem epuiza, pe de altă parte, mă apucă şi râsul când îmi amintesc; nu fiţi descurajate, toată lumea greşeşte, chiar şi cei mai pricepuţi*, aşa învăţăm \n* O eroare hazlie am întâlnit chiar acasă la numărul şapte, care în domeniul culinar era un adevărat geniu; într-o seară intrase în bucătărie ca să-mi gătească un desert surpriză; nu-mi dăduse voie să asist, dar eu ştiam că-mi face plăcintă, cozonac, ceva de genul ăsta, că-l văzusem cu mâinile pline de făină; câţiva colegi îi aduseseră un săculeţ plin, intraseră în bucătărie şi-l vărsaseră pe masă; nu-i trebuia atâta, probabil că trimisese la cumpărături un nepriceput şi acum se trezise că avea exact cum scria în reţetă: făină cât cuprinde; el era extrem de iritat, colegii lui ieşeau din când în când din bucătărie şi se uitau urât la mine, de parcă eu aş fi fost de vină, iar unul – autorul greşelii, probabil – părea de-a dreptul speriat; îi priveam şi mă pufnea rîsul: reacţionau exagerat, ziceai că murise careva, şi nu că aveau nişte kilograme de făină în plus",
    "143": " În câteva minute au pus-o în pungi mai mici, le-au cântărit cu grijă, probabil ca să le poată returna la magazin, şi le-au pus într-un dulap cu lacăt (îi vedeam ce fac prin uşa întredeschisă); deja păreau mai liniştiţi, colegii numărului şapte au şi plecat rapid, dar ceva sigur a mers prost acolo pentru că desertul a fost altul: tort de îngheţată Cînd l-am întrebat ce face cu făina, i-a dispărut şi supărarea; a hohotit gros, îndelung şi mi-a zis că a fost o greşeală, că nu se va mai repeta 53 cum duc cumpărăturile acasă?tc \"53 cum duc cumpãrãturile acasã?\" Întrebarea fundamentală numărul trei constituie practic esenţa organizatorică a planului de piaţă, cu accent pe latura logistică: intuiţi ce să luaţi din piaţă, ştiţi şi de ce, dar cumva trebuie să duceţi alimentele acasă Fără asta nu vă puteţi atinge ţinta de cumpărături",
    "144": " Aici sunt importante două aspecte: pe de o parte, ce şi cât luaţi, dar, mai important, cine şi cum vi le cară până la maşină* şi de la maşină până în bucătărie \n* Eram într-o situaţie disperată când l-am cunoscut pe numărul şase; din pricina singurătăţii mă îndopam din nou cu antidepresive şi intrasem parcă într-un delir al shopping-ului: zilnic cumpăram din piaţă toate prostiile, le duceam acasă şi le aruncam Nu mai aveam pentru cine să gătesc, ce altceva să fac cu ele, să exersez acasă la mine teoria stocurilor critice? Într-o zi tocmai luasem o ladă de mere, nişte vişine şi un sac de cartofi şi abia le târam spre maşină; eram pe punctul de a le abandona, când un munte de om mi-a ieşit în cale dintre două tarabe şi m-a întrebat în două limbi de circulaţie internaţională dacă am nevoie de ajutor; mi-a explicat că el era un fel de manager cu logistica al pieţei şi că distribuia cei trei cărăuşi din subordine printre tarabe, la ajutat gospodine; mi-a zis că în mod normal ar fi desemnat pe cineva să-mi ducă cumpărăturile până la maşină, dar în condiţiile date – gospodină tânără şi de o frumuseţe nepământeană – se va ocupa personal de mine",
    "145": " Trebuie să recunosc cu toată sinceritatea că, deşi îmi uram cearcănele provocate de supărare, observasem şi eu că-mi dau un aer foarte distins A agăţat cu delicateţe lada, a ridicat sacul ca pe un fulg şi până la maşină a monologat în engleză pe tema preparatelor pe bază de cartofi, apoi m-a consiliat în franceză cum să curăţ cartofii mai uşor şi l-a invidiat pe prinţul care urma să fie servit cu bunătăţile gătite de mine Vezi Doamne, eu eram la princesse Cred că vă daţi seama în ce stare de spirit eram pe atunci: numărul cinci mă părăsise de vreo trei săptămâni şi nu mai obţinusem un orgasm pe cale naturală de câteva luni bune Eram sufocată de frustrări şi aveam nevoie ca de aer să mă reintegrez cu demnitate în viaţa sexuală a planetei; deja mă bătea gândul disperat să apelez la ziar, la matrimoniale, iar o colegă binevoitoare îmi făcuse programări la două vrăjitoare celebre, care descântau de extratereştri",
    "146": " Ce să fac? L-am chemat pe numărul şase pe la mine după ce-şi termină serviciul, să curăţăm împreună cartofi Târziu în noapte, în bucătărie, cu halatul de baie dat peste cap şi strivind cu fundul cojile reci de pe masă, mi-am dat seama că acea invitaţie fusese cea mai inspirată decizie pe care o luasem vreodată în piaţă; curăţasem împreună aproape tot sacul în timp ce-i spusesem povestea vieţii mele; am folosit o variantă înflorită pe ici, pe colo şi n-a fost rău; când am ajuns cu povestea la al treilea iubit care-mi murise în braţe, a cedat psihic: am plâns amândoi în hohote, apoi mi-a alinat suferinţa cum ştia el mai bine Făceam la un moment dat analogia sacoşă/poşetă, dar acum e cazul să punctăm diferenţa esenţială Dacă în poşetă putem adăuga fără probleme flacoane de parfum, rujul de zi, cel de seară şi alte cosmetice indispensabile, periuţa de dinţi şi pasta, pachetul de şerveţele umede, cel de şerveţele uscate, prezervativele, guma de mestecat, diferite chei, telecomanda maşinii, cardurile bancare şi cele de la hipermarketuri, încărcătorul de telefon, pastilele de cap şi alte medicamente strict necesare, „ob“-uri pentru situaţii de Doamne fereşte, cupoane de reducere de prin magazine, agenda telefonică şi încă multe alte obiecte fără de care nu ne-am putea descurca, ei bine, poşeta nu se va umple niciodată",
    "147": " În cazul sacoşelor, situaţia este exact pe dos* Sfatul meu este să vă gândiţi bine înainte de a merge la piaţă: lista de cumpărături trebuie dimensionată în funcţie de numărul de sacoşe disponibile, de capacitatea portbagajului, dar şi de muşchii însoţitorului \n* Am înţeles asta când m-am dus prima oară în piaţă cu extraterestrul numărul opt Abia terminase facultatea, lucra undeva pe la Interne şi îşi pregătea masteratul în management De obicei era tare ascultător (închipuiţi-vă că-mi zicea mami), dar atunci îl târâsem după mine în piaţă cu mare greutate Dacă ar fi fost după el, s-ar fi dus la nu ştiu ce prostie de meci, făcuse rost de invitaţii la tribuna oficială Argumentele mele fuseseră totuşi mai tari: văzusem într-o revistă un desert spectaculos – îngheţată cu jeleu de pepene – şi aveam de gând să-l încerc Am avut ceva de furcă până să-l conving să mă urmeze în piaţă, dar s-a rezolvat: era născut în zodia Peştilor, pradă sigură pentru o expertă în manipulare, aşa ca mine",
    "148": " Aici mai trebuie să adaug că la acea vreme începusem să mă abţin de la ciorbe şi, la sfatul unei gospodine mari, încercam să mă profilez pe deserturi; femeia mă consiliase lângă o tarabă cu spanac veşted şi îmi vânduse două ponturi: ciorba nereuşită se drege cu multă boia de ardei iute, „da’ mai bine lasă, maică, zama, fă-i ceva dulce şi nu te doare capu’ toată ziua“ Pontul cu boiaua îl încercasem şi rămăsesem fără extraterestrul numărul cinci, aşa că îl aplicam cu speranţă pe celălalt Numărul opt plecase de la serviciu, mă luase în drum şi pe mine (ca şofer era adorabil, conducea ca o fată mare, cu ambele mâini pe volan) şi am dat fuga la cumpărături Trec peste multe amănunte şi ajung direct la ieşirea noastră triumfală din piaţă Avuseserăm două sacoşe, dar nu prea ne-au fost de folos: pepenele roşu de 12 kilograme nu a încăput în niciuna; cel galben, da; la fel şi cele 3 kilograme de roşii, ceapa verde, castraveţii, morcovii, mărarul şi varza (pentru o salată de crudităţi); buchetul de flori şi sacul de cartofi iarăşi nu au încăput în sacoşe; abia ducea bagajele",
    "149": " A trebuit să-i car eu laptopul, că altfel nu se descurca Ironia sorţii: printre tarabe era şi ex-ul meu numărul şase, tras la faţă şi cam jerpelit; stătea cu mâinile înfundate în buzunare şi ne conducea cu o privire întunecată spre ieşire, îi făcusem eu semn să nu se amestece 54 ce fac cu alimentele şi de ce?tc \"54 ce fac cu alimentele ºi de ce?\" Întrebarea fundamentală numărul 4 este cea mai importantă: aţi cumpărat de toate din piaţă, cumva le-aţi adus acasă, acum ce faceţi cu ele şi de ce? Ei bine, ca să găsim răspunsul la această întrebare, trebuie să ne facem curaj* şi să intrăm din nou în bucătărie \n* Pentru a nu ştiu câta oară în această lucrare vă îndemn să aveţi curaj; pentru a nu ştiu câta oară vă întrebaţi probabil la ce bun; simţiţi că există un răspuns la întrebarea asta, dar încă nu-l puteţi formula",
    "150": " Mi s-a întâmplat la fel, dar eu am avut noroc; ca multe alte răspunsuri la întrebări fundamentale ale vieţii, şi pe acesta l-am aflat de la televizor; urmăriţi pe Discovery, Animal Planet ori National Geographic, nu ţin minte exact postul, poate vedeţi în reluare documentarul la care mă refer; vi-l povestesc pe scurt: pisicuţa sălbatică atrage masculi setaţi exclusiv pe împerechere, dar, când vine vorba de locuit în aceeaşi scorbură, trebuie să se adapteze, să se domesticească, altfel rămâne pisicuţă bătrână Înţelegeţi ce vreţi din asta, dar eu una mi-am învăţat lecţia 6 intrăm cu adevărat în pielea gospodinei mari (s t u v w)tc \"6 intrãm cu adevãrat în pielea gospodinei mari (s t u v w)\" spune-mi ce găteşti ca să-ţi spun ce nu mănânci 61 generalităţitc \"61 generalitãþi\" Se spune că foamea e cel mai bun bucătar, dar în asemenea situaţii vă sfătuiesc să folosiţi o carte de bucate",
    "151": " Dacă aveţi nevoie de un argument beton, vă spun doar atât: de aici vă inspiraţi când stabiliţi complementaritatea factorilor de producţie! Şi ştim că nu e de glumit cu asta În plus, în aceste tomuri găsiţi toată înţelepciunea culinară acumulată de gospodine generaţie după generaţie, de la facerea lumii şi până în zilele noastre Deşi e o carte, nu se ţine în bibliotecă Bucătăria este locul în care o folosiţi, acolo trebuie să o şi păstraţi, undeva la loc de cinste Eu am deja două dulapuri burduşite cu asemenea lucrări De câte ori apare o ediţie nouă*, îmi fac upgrade la cunoştinţe Mă ţin la curent cu cele mai recente descoperiri şi vă sfătuiesc să procedaţi la fel Urmăriţi apariţiile editoriale în domeniu şi cumpăraţi tot ce prindeţi pentru că cercetătorii nu au odihnă: caută în permanenţă să extindă frontierele universului culinar stăpânit de gospodine",
    "152": " \n* Numărul cinci nu era în stare să aprecieze nimic din ceea ce făceam pentru el Mergeam zilnic la hair-stylist, săptămânal pe la cosmeticiană, investeam în permanenţă în colecţia de parfumuri, bijuterii şi accesorii Totul, pentru el, pentru ca prezenţa mea să-i încânte simţurile Îmi făcusem şi un calcul: ca medie ponderată, sporul zilnic de frumuseţe era în jur de 0,82%! În zadar: nu remarca niciodată schimbarea Iar de obiectivul meu, să-i sporesc eficienţa în pat (cât se poate, nu sunt o femeie absurdă), se alegea praful Dar să te ţii scandal când aduceam acasă vreo nouă carte de bucate! Se prindea imediat Nici nu trebuia s-o vadă ca să ştie că am cumpărat-o Cred că mă trăda privirea Degeaba îi spuneam că am primit-o cadou de la colege, nu mă credea şi imediat începea cu reproşurile stupide: avea impresia că din cauza prea multor cărţi de bucate nu pot găti ceva comestibil, zicea că mă rătăcesc printre detalii",
    "153": " Avea el acest principiu învechit, „o gospodină, o carte de bucate“, şi încerca să mi-l inoculeze Ce să zic, uite cine-mi făcea mie educaţia: unul care aflase de la mine de existenţa punctului G Şi când l-am pus să-mi arate pe unde crede că ar fi acesta localizat, mi-a indicat genunchiul La mintea lui, de acolo în sus începea no man’s hand \n\nVă recomand să citiţi cu atenţie aceste tomuri pentru că eu am învăţat multe reţete noi de acolo Am avut, e drept, şi numeroase dezamăgiri: în reţetele tradiţionale nu apar modificări semnificative Am gătit odată ciorbă de găină după o carte de bucate de-o vârstă cu mine şi a fost la fel de rea la gust ca o ciorbă făcută după o reţetă abia publicată Acesta e şi principalul neajuns al cărţilor de bucate: autorii n-au garantat şi nu vor garanta niciodată nimic în privinţa calităţii",
    "154": " Am explorat nenumărate căi de atac pentru a le cere în instanţă daune morale, dar toţi avocaţii mi-au spus că nu pot câştiga un asemenea proces Responsabilitatea gustului e doar a extraterestrei, iar riscul* mare, mai ales în perioada de iniţiere, este de obicei al extraterestrului \n* E adevărat că la risc sunt expuse şi extraterestrele, în special cele curioase, care nu se pot abţine să guste Nu vă ascund că, după ce mi-am făcut curaj şi am reînceput să gătesc ciorbă, extratereştrii cu care trăiam aveau în permanenţă impresia că sunt însărcinată: când eram în bucătărie, una-două vomitam Ţin minte că numărul şapte înjura urât de tot, îmi făcea câte o limonadă fără zahăr şi-mi dădea un test de sarcină, apoi îşi vedea de treabă Numărul opt însă era mai sensibil, mai atent cu mine; venea în bucătărie şi mă dezmierda, îmi zicea să las treaba deoparte şi să mă odihnesc",
    "155": " De obicei, după această fază urma şi un pic de tandreţe Nu-mi pot reţine un oftat când zic „un pic“ Oricât de rar ne-am fi văzut, numărul opt nu reuşea să mă ridice la cer Vedeam că ar vrea asta, dar o citeam numai în ochii lui; ştiţi că adepţii unei vieţi sănătoase au căutat să ne dilueze viciile şi au inventat băutura fără alcool, cafeaua fără cofeină, ţigările fără nicotină, dulciurile fără zahăr Nu mai vorbesc de preparatele dietetice, gen slănina light Nu m-aş mira ca mâine-poimâine să apară şi friptura meat-free Ei bine, în acea perioadă numărul opt mă tortura cu ceea ce am putea numi sexul de post: era ca un fel de sex normal, dar fără orgasm Nu ştiu ce era cu el, dar părea mai vlăguit ca numărul cinci, care din acest punct de vedere era la pământ",
    "156": " Mă tot gândeam că-i bolnav, dar el dădea vina numai pe stresul masteratului Abia dacă mă înfierbânta puţin, că i se şi epuiza stocul de energie Făceam minuni ca să obţin o reluare şi de cele mai multe ori nu merita efortul: nici aceasta nu era de calitate Şi el era genul care face amor pe muzică, dar folosea un CD cu orgă de Bach, ajunsesem să mă simt în pat ca-n biserică Oricât de nereuşite erau episoadele noastre sexuale, ne stătea bine împreună şi îmi declarase că sunt iubirea vieţii lui Într-o zi a şi venit cu o verighetă pe deget şi mi-a zis că a cumpărat-o special pentru mine În acel moment ţin minte că am vomitat din nou; nu găteam ciorbă, asta a fost de la emoţie Zicea că o poartă ca să ştie toată lumea că sufletul lui îmi aparţine",
    "157": " Ei bine, dacă la sex se situa cu mult sub aşteptările mele, la capitolul protecţie era ceva de speriat Cred că-şi punea căciuliţa de cauciuc încă de la intrarea în cartier E drept, aveam şi eu partea mea de vină Când mi-a făcut figura cu verigheta, relaţia noastră a mai înregistrat o premieră: a rămas peste noapte la mine, iar dimineaţă m-a văzut nemachiată Dacă nu l-aş fi considerat un puşti alintat, m-aş fi simţit teribil de ofensată de reacţia lui Ştiam însă cât arată ceasul meu biologic, de ceva vreme mă frământa un gând şi la cafea am testat terenul: i-am vorbit pe un ton oarecum glumeţ despre un copil al nostru S-a speriat şi mai tare, n-a mai avut replică, dar şi-a tras pantalonii pe el şi o săptămână nu m-a vizitat De atunci nu l-am mai văzut fără prezervativ",
    "158": " 62 particularităţitc \"62 particularitãþi\" Înainte de această intrare în bucătărie este recomandat să renuntaţi la toate accesoriile care vă pot îngreuna munca: unghii false, peruci, bijuterii, pălării, poşete, ochelari de soare, blănuri, laptopuri, telefoane mobile (chiar şi cele cu hands free) etc*; accesoriile interne din silicon trebuie protejate prin respectarea întocmai a instrucţiunilor date de furnizor \n* Înainte să gătească, numărul şapte îşi scotea întotdeauna pistolul şi-l punea undeva pe cuier; nu-mi spunea ce afaceri are, dar mă lăsase să înţeleg că e un fel de manager în domeniul farmaceutic; de altfel, avea tot timpul buzunarele pline cu reţete de medicamente; până şi mirosul lui natural se apropia de izul de chimicale dintr-un laborator Câştiga fabulos, avea sub pat sacoşe pline cu bani, dar era de înţeles: făcea ore suplimentare mai ales noaptea; îl vizitau grupuri de colegi, şuşoteau puţin, schimbau nişte pacheţele şi în câteva minute îi expedia autoritar",
    "159": " Cu ei era întotdeauna the big boss, dar pe mine mă răsfăţa ca pe o regină Nu că ar avea vreo importanţă, dar vă spun că în pat merita o notă între insuficient şi foarte bine; ca medie i-aş da un 7 cu indulgenţă De cele mai multe ori rata ca numărul cinci, se zbătea câteva zeci de secunde şi gata; mă ruga să simulez şi eu ceva, acolo, dar nu-mi ieşea; nu că nu m-aş pricepe, doar sunt femeie, dar până şi pentru simulare ai nevoie de o pregătire minimală; prestaţia lui îmbina dezolant inutilul cu neplăcutul, îi dădeam nota 4 şi plecam acasă cu dureri de cap; nu mă linişteam decât în culcuşul meu, după ce încărcam acumulatorii şi-mi puneam jucărioara la treabă Rareori, când îl prindeam cu chef, lua o pastiluţă bleu şi devenea un amant de cursă lungă: mă ţintuia la pat ore în şir şi mă făcea mat; astea erau demonstraţiile lui de nota 10, care-i ridicau media şi-l scăpau de corijenţă",
    "160": " În bucătărie, ce să vă spun, mi se supunea ca un sclav: gătea doar ce-i comandam şi îmi promisese că mă învaţă şi pe mine; îmi simţise punctul slab şi, de câte ori ne certam, mă vrăjea cu bunătăţile pe care urma să le gătesc cu mâna mea după reţetele de la el Îi povestisem despre numărul şase, care în această privinţă mă dezamăgise crunt, dar expediase subiectul elegant în felul său: „Dă-l dracu’ de fraier“ Apoi îmi vorbise pe limba mea: reţete care îmi erau familiare din meniurile de patru sau cinci stele; asta ca să fie clar că se pricepe Avea şi o bucătărie superutilată, însă talentul făcea toţi banii Gătea nişte tocăniţe de-ţi lingeai degetele şi de la o zi la alta parcă îţi doreai să mănânci tot mai mult Nu ştiu ce punea în ele \n\nUn ultim sfat înainte de această intrare în bucătărie: nu e cazul să vă îmbrăcaţi de gală",
    "161": " O fi un eveniment, dar marcaţi-l altfel; riscaţi să vă pătaţi hainele şi, dacă o fi să vă scoată foamea din casă, vă faceţi de râs pe la restaurant 63 noţiuni teoretice pentru alcătuirea unui meniutc \"63 noþiuni teoretice pentru alcãtuirea unui meniu\" Pentru început, trebuie să punctăm teoria fundamentală a meniurilor Împărţirea formală a roadelor pământului în legume şi fructe determină în general momentul în care acestea sunt consumate la masă: legumele sunt destinate preparatelor calde (ciorbă, supă, tocană etc) sau reci (salate), iar fructele se consumă la desert: crude, în prăjituri sau compot Ca de fiecare dată, vom scoate în evidenţă câteva excepţii pentru a evita încurcăturile: –\tchiar dacă se foloseşte în ciorbă/supă, găina nu este legumă; –\tnu folosiţi fructele de mare la compot; –\tdesertul* este îndeobşte ultimul fel de mâncare servit la masă; totuşi, dacă aveţi în meniu doar ciorbă şi tocană, nu consideraţi tocana ca fiind desert",
    "162": " \n* De ziua mea, numărul şapte îmi promisese un desert delicios; nu vă gândiţi la ce speram şi eu, el nu era artist la sex, ca numărul şase; era însă genial în bucătărie şi mi-a spus că îmi pregăteşte „lapte de pasăre“ Eram teribil de curioasă cum se prepară, mai ales că nu-mi puteam imagina pe unde se mulge găina Ne-am şi certat un pic pe tema asta, el a zis că foloseşte lapte la cutie, dar eu voiam să văd cu ochii mei cum procedează şi îi cumpărasem una de rasă din piaţă; o alesesem pe cea mai grasă după ce mă asigurase ţăranul că tocmai făcuse pui Lucrurile n-au mers exact aşa cum îmi doream eu, dar până la urmă a fost foarte bine Nu ştiu cum a procedat, degeaba am spionat pe gaura cheii şi am tras cu urechea: a zis că-i desert surpriză şi s-a închis cu găina în bucătărie; după două ore îmi servea pe tavă minunăţia: găluşte albe şi pufoase, care se topeau în gură, cufundate în laptele delicios al păsării",
    "163": " Încă era cald Apropo, ştiaţi că laptele de găină miroase un pic a vanilie? Secretul mulsului nu l-am aflat nici după aceea, era ziua mea şi tocmai luase o pastiluţă Se întâmpla destul de rar, pe atunci nici numărul opt nu mă mulţumea cum se cuvine, zău că nu merita să pierdem vremea cu aiureli Mi-am refăcut lista de priorităţi şi am trecut la ce ne durea mai tare Iar spre dimineaţă, când şi-a încheiat recitalul delirant după nenumărate bisuri, găina dormea Şi, oricum, numai de muls nu ne mai ardea \n\nPentru lămurirea ordinii în care vă planificaţi consumarea preparatelor, e bine de ştiut că felul I din meniurile consultate prin restaurante este felul 1, şi nu felul „i“ de tipar; de asemenea, felul II este 2 şi aşa mai departe; când citim, folosim cifrele, şi nu literele, pentru a nu face confuzie la pronunţie între felurile II şi III",
    "164": " \n\nRecomandări de meniuri în funcţie de stadiul de training în care vă aflaţi: în primele zile Felul I\t–\tpâine ruptă în bucăţi Felul II\t–\tapă/lapte/suc/bere sau alte băuturi alcoolice – după gust Felul III\t–\tdacă e cazul, completaţi cu alte bucăţi de pâine Desert\t–\tdulciuri preambalate, prăjituri*/ torturi cumpărate de la cofetării, fructe (autohtone sau exotice, dar numai din cele pe care le cunoaşteţi!) * Deşi mă minţea în ultimul hal şi mă trăda, culmea, cu fosta lui nevastă, extraterestrul numărul şase a avut un aport incontestabil în pregătirea mea teoretică de gospodină; e singurul care mi-a vorbit despre urzici umplute, ca să dau numai un exemplu; şi, dacă tot vorbim despre deserturi, aş vrea să amintesc una dintre poveştile lui exotice; într-o seară mi-a spus cum se face doşchita de cocobârle; părea un preparat oriental, dar povestea lui colorată şi plină de metafore evoca mai degrabă aromele savanei africane sau ale junglei amazoniene; am umblat prin toată lumea şi am comandat-o, degeaba; am fost până şi la Paris, într-un restaurant specializat pe prăjituri cu fructe, dar nici măcar chef-ul de acolo nu mi-a putut servi aşa ceva",
    "165": " Şi avea un perete întreg acoperit cu trofee şi diplome de bucătar Dacă mâncaţi prin Ardeal – pe unde mi-a zis un alt lingvist că ar putea creşte fructul numit cocobârlă – şi găsiţi aşa ceva în meniu, să-mi trimiteţi neapărat adresa restaurantului Ard de nerăbdare să gust din bunătatea asta! \nîn prima lună Felul I\t–\tpâine feliată (la discreţie, ca să nu mai lungim meniul cu felul trei) Felul II\t–\tapă/lapte/suc/bere sau alte băuturi alcoolice – după gust Desert\t–\tdulciuri preambalate, prăjituri/torturi cumpărate de la cofetării, fructe (autohtone sau exotice, dar numai din cele pe care le cunoaşteţi!) după 1-2 luni Felul I\t–\tpâine feliată/sendvişuri simple Desert\t– dulciuri preambalate, prăjituri/torturi cumpărate de la cofetării, fructe (puteţi începe să introduceţi în meniu şi produse necunoscute, dar numai după ce întrebaţi la supermarket, vă convingeţi că sunt cu adevărat fructe şi aflaţi cum se mănâncă) –\tapă/lapte/suc/bere sau alte băuturi alcoolice – după gust Recomandare: chiar dacă nu cumpăraţi nimic, în această perioadă puteţi începe să faceţi primele drumuri la piaţă ca să vă obişnuiţi cu atmosfera; lăsaţi-vă laptopul acasă şi plimbaţi două-trei sacoşe goale în mână, ca să nu se vadă că sunteţi extraterestre",
    "166": " după 3-4 luni Felul I\t–\tpâine feliată/sendvişuri simple/sendvişuri complexe, ceai; extraterestrele care dovedesc talent în bucătărie pot trece încetul cu încetul la ouă fierte Desert\t–\tdulciuri preambalate, prăjituri/torturi cumpărate de la cofetării, fructe fără nici o restricţie –\tapă/lapte/suc/bere sau alte băuturi alcoolice – după gust –\textraterestrele talentate pot începe să gătească ceai şi chiar supe/ciorbe la plic Recomandare: drumurile până la piaţă trebuie să aibă o finalitate concretă; pentru început cumpăraţi verdeaţă, familiarizaţi-vă cu aspectul şi mirosul, apoi aruncaţi-o \ndupă 4-5 luni Felul I\t–\tsendvişuri complexe, ceai, supă/ciorbă la plic, ouă fierte; extraterestrele care dovedesc talent la fiertul ouălor pot trece încetul cu încetul la paste cu brânză, eventual la omlete Felul II\t–\tdulciuri preambalate, prăjituri/torturi cumpărate de la cofetării, fructe –\tlichide – fără restricţii Recomandare: de la piaţă ar trebui să vă întoarceţi cu sacoşa măcar pe jumătate plină; achiziţionaţi în cantităţi mici cât mai multe tipuri de legume; familiarizaţi-vă cu aspectul şi mirosul, apoi aruncaţi-le",
    "167": " \ndupă 5-6 luni În această fază e de presupus că vă puteţi încerca norocul cu prima ciorbiţă (tot un fel de ciorbă, dar în cantitate mai mică) Cel mai bine e să o gătiţi sub îndrumarea unei gospodine mari Pentru orice eventualitate, gătiţi în prealabil câteva sendvişuri ca meniu alternativ* Din primele ciorbe ar fi bine să nu gustaţi Aruncaţi-le imediat după ce le-aţi gătit şi mulţumiţi-vă că aţi deprins măcar procedura de lucru \n* Eram acasă la extraterestrul numărul şapte şi mă căzneam să-i fac o ciorbă (îmi jurasem să nu-i mai fac tocană după ce otrăvisem câţiva căţei nevinovaţi); deşi era un maestru în arta culinară, s-a arătat mai degrabă dezinteresat de efortul meu; îmbufnat şi oarecum mirat că-i respinsesem nervoasă asaltul amoros (nu-şi luase pastiluţa, n-avea niciun rost să mă întărâte degeaba), m-a întrebat doar ce fac în bucătărie",
    "168": " N-am vrut să-l las în faţa televizorului: aveam de gând să-i aflu secretele şi de undeva trebuia să încep; l-am rugat să cureţe nişte ceapă, a zis că e zgâriat la deget şi-l ustură; l-am rugat să cureţe cartofii, i-a sunat telefonul; l-am rugat să bată oul pentru ciorbă, a zis că încep ştirile şi nu vrea să le piardă; i-am cerut să deschidă borcanul cu maioneză, a primit vizita scurtă a unor colegi Îi stricasem seara, dar şi el mi-o strica mie: mă lăsa să gătesc singură; după ce am terminat, a făcut totuşi ceva bun: a propus să mâncăm din ciorba lui, că a mea era prea fierbinte (aici m-am cam lăsat manipulată: el nu ştia, dar eu băgasem ciorba clocotită în congelator ca să se răcească mai repede) I-am acceptat sugestia, ce să fac? Dacă nu era zi de sex şi nici n-avusese răbdare să mă înveţe să gătesc, măcar cu asta mă alegeam: mă înfruptam cu bucate alese",
    "169": " 64 noţiuni practicetc \"64 noþiuni practice\" La acest capitol eu nu prea am ce să vă învăţ Calea spre succes e clară: respectaţi întocmai ce v-am spus până acum plus instrucţiunile din cartea de bucate, eventual consultaţi-vă cu o gospodină de încredere* \n* Întâlnirea cu cea mai mare gospodină din viaţa mea a avut loc într-o dimineaţă, acasă la numărul şapte; sexul fusese de nota patru, dar bolisem toată noaptea pentru că mâncasem din nou fără măsură Ca de obicei, nu mă putusem abţine El plecase de vreo cinci minute până la farmacie ca să-mi cumpere ceva, că-mi exploda burta, când peste mine în dormitor a intrat o bătrână; după aspect, o gospodină mare, poate chiar foarte mare; intrase cu cheia ei, era de-a casei, aşa că nu m-am speriat; m-a văzut în ce hal sunt şi mi-a oferit imediat un ceai şi nişte prafuri ca să-mi revin",
    "170": " De la primele cuvinte ne-am dat seama: ea – că eu goleam cu spor oalele şi cratiţele şi-i lăsam câte un munte de vase murdare în bucătărie, eu – că ea era cea care îl ajuta în gospodărie; am stat un pic de vorbă, am înţeles că e mama lui şi că de la ea învăţase să gătească; mi-a dat atunci şi vreo cinci numere de mobil la care o puteam găsi în caz de nevoie şi n-am ezitat să o sun ori de câte ori am avut o nelămurire \n\nPe lângă îndemnul de a consulta o gospodină mare vă ofer şi câteva sfaturi generale, de negăsit în lucrările de specialitate Sunt informaţii importante, pe care eu le-am aflat după eşecuri ruşinoase: –\tla început ar fi bine să atribuiţi o denumire preparatului pe care îl realizaţi numai după ce aţi terminat de gătit; exemplu: dacă v-aţi muncit să faceţi o tocană şi v-a ieşit o zeamă lungă, nu e cazul să o aruncaţi; mai adăugaţi nişte apă, îi spuneţi ciorbă şi gata; reciproca este valabilă; –\ttot ce folosiţi la prepararea mâncării (carne şi legume) se toacă sau măcar se fragmentează cât de cât, astfel încât să încapă în oală/cratiţă şi apoi în farfurie; evitaţi să cumpăraţi pulpa de vită cu tot cu femur; –\tacelaşi lucru se face şi în cazul fripturii: carnea se feliază întâi, apoi se pune în tigaie ori pe grătar; doar animalele care apar în filme pot fi prăjite întregi; –\tînainte de a vă apuca să gătiţi e bine să luaţi în considerare dotarea* bucătăriei voastre; nu gătiţi ceai ori cafea dacă în casă aveţi doar farfurii întinse; nu gătiţi ciorbă dacă aveţi doar halbe de bere şi cuţite; în situaţii de criză gătiţi pâine, pentru aceasta nu trebuie veselă ori tacâmuri; –\tun ultim sfat: dacă sunteţi ambiţioase şi vă gândiţi să umpleţi cămara cu provizii pentru iarnă, limitaţi-vă la dulceţuri, compoturi şi murături; dacă nu aveţi la dispoziţie o presă de tablă, conservele de peşte n-or să vă iasă niciodată la fel de rotunde ca acelea din magazin",
    "171": " \n* Vă spuneam că deserturile oferite la saltea de numărul şase erau de cea mai bună calitate; la un moment dat m-am gândit că merită şi el o compensaţie pe măsură Era ziua lui şi am încercat să gătesc primul desert din viaţa mea; abordasem o reţetă uşoară, prăjitură cu cremă, dar în scurt timp am realizat că în sertarul din bucătărie se întâmpla ceva ciudat; la aluat pusesem 6 linguri cu făină, 3 cu zahăr, un vârf de cuţit de sare, o linguriţă cu bicarbonat şi două cu drojdie, iar cutia cu tacâmuri era aproape goală; nu folosisem nici o furculiţă, însă lingurile mi se terminaseră, iar la capitolul linguriţe stăteam deja foarte prost când am trecut la cremă şi am avut nevoie de încă o lingură pentru ulei, m-am blocat: nu-mi ajungeau tacâmurile Nu vă spun cât de furioasă am fost",
    "172": " Desertul aniversar a ajuns la gunoi, iar cu numărul şase m-am descurcat altfel: i-am zis că am uitat prăjitura acasă şi i-am oferit nişte bani să-şi ia el ce vrea I-am dat un plic mai gros ca de obicei, încercam cumva să-mi cumpăr iertarea pentru eşecul cu prăjitura După cât de fierbinte mi-a mulţumit, aş zice că m-a iertat pe loc 7 ultimii paşi în bucătărie (x y z)tc \"7 ultimii paºi în bucãtãrie (x y z)\" Ne-am chinuit să facem piaţa, ne-am luptat cu sacoşele pline, am trecut prin chinurile iadului ca să gătim ceva şi am ajuns într-un moment în care nu ne-ar strica un pic de odihnă Din păcate, dragă extraterestră, îţi dau acum o veste proastă Asta-i viaţa, când te-ai angajat pe drumul gospodăriei, ai fost prevenită de pericole şi greutăţi Peste pericole am trecut, acum încep greutăţile",
    "173": " Degeaba speri că, dacă ai umplut cratiţa, munca ta s-a încheiat Statutul de gospodină mare, spre care tinzi cu ambiţie şi dăruire, înseamnă multă muncă Exact când crezi că ai încheiat, la orizont se arată alţi nori negri Problematica în acest moment se complică şi te trezeşti din nou la răscruce de drumuri: pe de o parte, ai de răspuns la întrebarea „Ce faci cu ce ai gătit?“, pe de altă parte, ai în faţă un vraf de vase murdare, resturi alimentare împrăştiate prin toată bucătăria şi, nu în ultimul rând, hainele pline de pete Tratăm problemele pe rând 71 ce facem cu mâncarea?tc \"71 ce facem cu mâncarea?\" 711 best case scenariotc \"711 best case scenario\" Vă recomandam un pic mai devreme ca la început să gătiţi asistate de o persoană de încredere, de preferat o gospodină mare; nu chemaţi în ajutor persoane neavizate, numărul prostiilor pe care le puteţi face e direct proporţional cu numărul extraterestrelor care participă la realizarea acestora*",
    "174": " Dacă m-aţi ascultat, sunteţi norocoase: aveţi şanse mari să fi gătit o mâncare bună, aspectuoasă şi gustoasă sau măcar gustoasă Nu o păstraţi în frigider un an ca să vă tot lăudaţi cu ea, calea de urmat e simplă: mâncaţi-o până nu se strică \n* Sătulă de experienţele nereuşite, am decis odată că e cazul să gătesc şi eu ceva complex şi totodată comestibil; am făcut piaţa, cu chiu, cu vai am reuşit să aduc cumpărăturile acasă (m-am dus singură, numărul opt era plecat din ţară la nu ştiu ce congres) şi am sunat-o pe cea mai pricepută bucătăreasă pe care o ştiam, mama numărului şapte El avea ceva probleme de afaceri şi de vreo trei săptămâni nu ne mai văzuserăm; ştiu că am suferit groaznic în acea perioadă, îmi era teribil de dor de mâncărurile lui; ajunsesem chiar şi la medic – mă dusese numărul opt, îngrijorat de starea mea, şi primisem o reţetă de calmante, că prea făceam urât",
    "175": " Pe bătrână o mai sunam din când în când ca să o întreb de reţete; acum, când aveam nevoie mai mare de ea, m-am trezit prinsă în vârtejul unui roman poliţist cu traficanţi şi droguri de mare risc; bătrâna, care, zice-se, ar fi fost capul reţelei, numărul şapte, adică locotenentul ei, şi mulţi dintre voinicii întunecaţi care-l vizitau noaptea fuseseră arestaţi şi n-a lipsit mult să mă ridice şi pe mine; poliţiştii de la antidrog m-au şters totuşi de pe lista suspecţilor: mi-au percheziţionat locuinţa, au cerut referinţe de la firmă, am fost în anchetă câteva ore şi până la urmă s-au lămurit că sunt nevinovată; telefoanele mele către bătrână– închipuiţi-vă că fuseserăm interceptate – nu erau mesaje cifrate; eu chiar îi cerusem odată reţeta de cartofi prăjiţi şi nu eram implicată nicicum în traficul lor; la vreo lună după declanşarea anchetei, poliţiştii m-au şi vizitat într-o seară (bine că numărul opt întârzia la nu ştiu ce şedinţă), m-au întrebat nişte nimicuri de care uitaseră la prima audiere şi s-au plâns că le e foame; le-am oferit imediat nişte ciorbiţă, tocmai o gătisem",
    "176": " Abia dacă au gustat şi au plecat în viteză spre altă misiune, dar a doua zi eram scoasă din cauză Vă spuneam de fapt că aveam nevoie de ajutor pentru a prepara ceva complex şi comestibil; cum bătrâna nu era disponibilă, am apelat la o prietenă din copilărie cu care ţinusem legătura Când am chemat-o nu ştiam că-i extraterestră Nu pot exprima în cuvinte ce ne-a ieşit nouă în cratiţă, dar numai comestibil nu era; am aruncat cratiţa, lingura cu care amestecaserăm în mâncare, hota (n-a mai ieşit mirosul din ea) şi am refăcut zugrăveala bucătăriei a nu ştiu câta oară oară în acel an 712 worst case scenariotc \"712 worst case scenario\" În acest subcapitol facem cunoştinţă cu o activitate în care experienţa de la birou nu prea ne foloseşte: gestionarea eşecului Acolo nu greşim niciodată, dar realitatea din bucătărie e mai dură",
    "177": " Pe cine să dai vina? Vă gândiţi degeaba, nu veţi găsi un ţap ispăşitor E mai bine să gândim eficient: trebuie să ne asumăm eşecurile şi să ne debarasăm cumva de materializarea acestora Dacă nu aţi fost asistate de o gospodină autentică şi ceea ce aţi gătit nu pare comestibil, vă prezint o listă de acţiuni standard, prin care puteţi scăpa de roadele nefericite ale experimentului culinar Reţineţi-le pe acestea şi adaptaţi-le la realitatea existentă în bucătăria voastră: –\tciorba atât de rea la gust încât nici măcar n-o puteţi gusta fără să vi se facă rău* trebuie aruncată în vasul de WC sau în chiuvetă, dar numai după ce aţi extras din oală polonicul, oasele şi bucăţile mai mari de legume; oala în care aţi gătit poate fi salvată doar dacă o spălaţi bine şi o ţineţi la aerisit până dispare mirosul pestilenţial",
    "178": " * V-am mai spus că numărul opt era foarte atent cu mine: era de ajuns să vomit în timp ce găteam şi imediat venea să mă alinte; la pat însă era un dezastru, iar sensibilitatea nu prea ţinea de foame; odată, sătulă de prestaţiile lui jenante, am hotărât că e cazul să intervin; într-o seară, ţin minte că eram pe la începutul relaţiei noastre, i-am strecurat într-o prăjitură adusă de el o pastiluţă bleu pe care o furasem de la numărul şapte, apoi m-am dus în bucătărie şi m-am prefăcut că gătesc ceva pentru a doua zi Am stat cu ochii pe ceas şi, când ştiam că încep să apară efectele, am simulat voma Nu mă condamnaţi prea aspru; eu am avut toată răbdarea din lume, l-am îndemnat, l-am ajutat, am aşteptat să se obişnuiască cu mine, dar nu simţeam nicio ameliorare Eram îndreptăţită să forţez un pic nota",
    "179": " Şi mie îmi place să mă las aşteptată, dar el întrecea măsura şi răbdarea mea avea o limită Am vrut şi eu să-l simt măcar o dată altfel decât vlăguit, să aflu cum face când se dezlănţuie Ei bine, am aflat, noaptea aceea a fost de pomină: m-a iubit à la Terente, tare şi apăsat, aş adăuga şi minunat L-am ascultat pe Bach în buclă de nu ştiu câte ori, îi ştiu şi acum notele pe dinafară Partea proastă pentru el a apărut dimineaţă, când a trebuit să stea o oră sub duşul rece ca să scape de erecţie şi să poată merge la serviciu Sărăcuţul, a răcit groaznic şi trei săptămâni nu l-am văzut Cele câteva orgasme nebănuit de profunde pe care i le-am smuls prin viclenie au avut un preţ cam mare şi pentru mine: s-a purtat ca o fiară şi m-a învineţit pe tot corpul",
    "180": " Teoretic, dacă numărul opt era răcit însemna că pot petrece în voie cu numărul şapte Degeaba, nu ne-am putut întâlni; m-a sunat el, dar i-am zis că sunt plecată din oraş Cum să-i explic vânătăile? Bine măcar că numărului şase nu trebuia să-i dau raportul; când eram sătulă de seri petrecute singură cu televizorul, îl căutam şi-i ofeream câte un job de o noapte Din toată povestea asta cu pastiluţa eu nu pot spune că am ieşit rău, dar nici n-aş repeta experimentul, mai cu seamă cu un extraterestru foarte tânăr \n–\tsupa care nu v-a ieşit se aruncă în aceleaşi condiţii ca ciorba (atenţie la polonic, la oase şi la găluşte); –\ttocana cu gust neplăcut poate fi aruncată în coşul de gunoi* dacă este mai consistentă şi în vasul de WC dacă este mai apoasă; şi aici trebuie respectată regula oaselor, a polonicului şi a fragmentelor mari de legume, valabilă la aruncarea ciorbei; de asemenea, cratiţa poate fi salvată în aceleaşi condiţii; * Toate mâncărurile ratate au un potenţial toxic ridicat, aşa că trebuie aruncate la gunoi numai după ce sunt plasate în ambalaje rezistente şi etanşe (borcane cu capac, cutii metalice sau din material plastic)",
    "181": " Ţin minte că odată eram acasă la numărul şapte; tocmai i se terminase mâncarea Aici trebuie să deschid o paranteză; nu ştiu cum făcea, dar gătea atât de bine, că nu rezistam să stau prea multe zile departe de el; şi acolo mâncam până nu mai puteam; nu vă spun cât de rău îmi era după aceea Acasă ajunsesem să nu mai pun gura pe nimic; numărul opt, care încă mai învăţa pentru masterat şi doar seara putea veni în vizită, credea că sunt la dietă şi nu înţelegea de ce, că eram chiar bine Habar n-avea ce bunătăţi mă aşteptau acasă la numărul şapte; îi ziceam să nu mă caute câteva zile că am o delegaţie şi mă refugiam în templul bucatelor alese; cum intram pe uşă, dădeam iama în frigider; el, ca toţi bărbaţii, avea în minte un singur lucru şi nu-mi dădea de mâncare până nu-şi atingea scopul meschin; şi era un negociator foarte dur, nu prea mergea să-l păcălesc",
    "182": " Pe de altă parte, aş zice că proceda bine: după masă zăceam în pat câteva ore ca să-mi revin; parcă prindeam aripi, dar mă trăgea în jos burta plină şi abia reuşeam să mă ţin pe picioare În sfârşit, vă spuneam că eram acasă la numărul şapte şi că frigiderul era gol; i-am zis să ia o pastiluţă sau măcar să gătească ceva bun, dar n-avea chef de nimic, îl durea capul; măcar n-a mai năvălit peste mine Mai înfometată ca niciodată, am luat taurul de coarne şi m-am apucat să fac eu o tocăniţă; n-a stat lângă mine nici o clipă: s-a trântit în faţa televizorului şi s-a uitat la un film horror (exact ca numărul unu, exact ca numărul trei – mă tot întrebam cum de manifestau aceeaşi înclinaţie bolnăvicioasă deşi erau atât de diferiţi); la un moment dat mi-a făcut o limonadă, mi-a dat şi un test de sarcină, dar eu n-aveam timp de prostii, l-am trimis înapoi la moroii lui",
    "183": " Închei repede povestea cu tocana: era groaznică; m-a consolat el că de vină a fost sarea, că era expirată şi stricase mâncarea, apoi a comandat nişte pizza Tocana a ajuns în coşul de gunoi şi s-a grăbit să-l golească, mirosul era insuportabil; el e de vină: n-a aruncat tocana la ghenă, a pus-o în strachina din casa scării, unde vecinii hrăneau căţeaua blocului; aceasta nu era prin zonă, dar cei şase pui ai ei, abia înţărcaţi, lacomi şi durdulii, au înfulecat totul A doua zi dimineaţă erau ţepeni, dar încă respirau, însă inimuţele lor mici n-au rezistat decât până la prânz Căţeaua nu m-a iertat I-a urat numărul şapte condoleanţe pentru căţei, i-a cerut scuze în numele meu, degeaba: de câte ori l-am vizitat după aceea, trebuia să trimită un coleg înarmat cu un băţ să mă aştepte la 100 de metri de bloc, ca să nu fiu sfâşiată; nu-mi dau seama de unde ştia că eu gătisem tocana",
    "184": " Mi-au explicat anchetatorii mai târziu că avea fler, era o căţea poliţistă sub acoperire Fusese infiltrată în bloc ca să-i supravegheze pe traficanţi –\tmâncărurile arse pot fi aruncate la fel ca mâncărurile cu gust groaznic; recipientul în care aţi gătit ajunge tot la coşul de gunoi; de la caz la caz, lingura cu care aţi amestecat mâncarea poate fi salvată; –\tfriptura arsă trebuie aruncată obligatoriu în găleata de gunoi; în niciun caz nu încercaţi să scăpaţi de ea în vasul de WC; –\tsalatele nereuşite* pot fi aruncate în aceleaşi condiţii ca mâncărurile cu gust oribil, în găleata de gunoi sau la WC, factorii hotărâtori fiind consistenţa amestecului şi dimensiunile ingredientelor; * Tocmai îmi zugrăveam bucătăria şi holul după ce arsesem o ciorbă de legume În acea perioadă încă mai eram combinată cu numărul şase, iar acesta tocmise nişte meseriaşi foarte harnici",
    "185": " Într-o singură săptămână reuşiseră să cureţe toţi pereţii de tencuială (Încercaseră ei să dea jos doar vopseaua, dar nu mergea – negreala nu se ducea, iar mirosul de ars era parcă tot mai pregnant; râcâiseră primul centimetru de tencuială, tot fără folos; în cele din urmă se consolaseră cu gândul că trebuie dat jos totul, până la placa de beton, dacă voiau ca bucătăria şi încăperile adiacente să mai poată fi folosite) Pe băieţi îi ştiam din vedere, locuiau în baraca de lângă casă; îi şi urâsem la un moment dat, mâncarea gătită de ei provocase crize majore în relaţia mea cu numărul trei Aveau totuşi bun-simţ, îşi vedeau de treabă şi nu voiau să mă deranjeze prea tare; în fiecare seară le făceam ceva bun de mâncare, dar ei mă refuzau politicos: „Nu ne e foame, şefa“; se uitau cumva cu teamă la mâncare, de parcă era prea puţină şi nu ne-ar fi ajuns şi nouă; habar n-aveau că eu mâncam acasă la numărul şase, de gătit, găteam doar pentru musafiri",
    "186": " Una peste alta, pentru nişte oameni simpli erau chiar binecrescuţi La câteva minute după aceste refuzuri mă uitam peste gard şi vedeam că, odată ajunşi la baracă, mâncau ca disperaţii Doar în prima seară au îndrăznit să se aşeze la masă (în cinstea lor şi cu o carte de bucate franţuzească în faţă făcusem primele chifteluţe marinate din viaţa mea), dar nici atunci n-au apucat să mănânce prea mult; şeful de echipă, un tip mai evlavios din fire, a zis „Poftă bună, cu Dumnezeu înainte!“ şi a luat o îmbucătură; a căzut la pământ ca secerat şi l-au dus pe braţe până la baracă; mi-au spus a doua zi că inhalase praf de ciment şi că era alergic, săracul De fapt, voiam să vă spun că în perioada aceea am ars şi o tocană de legume, iar numărul şase a aruncat-o la coş la fel ca pe o salată în care pusesem prea mult praf de copt (folosisem nişte roşii cam verzi)",
    "187": " \n–\tomleta ratată poate fi aruncată la WC numai dacă oul prăjit şi-a menţinut flexibilitatea; dacă este arsă şi a devenit rigidă ca lemnul, se aruncă numai la coşul de gunoi; –\tceaiul care nu are niciun gust nu trebuie aruncat la gunoi; acesta poate fi vărsat pur şi simplu în chiuvetă; în cazul în care aţi gătit ceai la plic, extrageţi mai întâi plicul şi aruncaţi-l la coş; –\tprăjiturile pe care le rataţi trebuie aruncate în găleata de gunoi; dacă sunt de dimensiuni reduse, de ordinul centimetrilor, puteţi să le aruncaţi şi în WC, dar e mai bine să nu riscaţi înfundarea \n\nDin proprie experienţă, vă spun că mâncărurile nereuşite pot fi salvate, dar nu merită efortul Aşa ceva se face numai în cazuri excepţionale, care impun soluţii excepţionale Iată câteva exemple: –\tfelia de pâine unsă cu unt pe faţa de jos* nu trebuie aruncată la gunoi; e de ajuns să o răsuciţi cu 180 de grade în plan orizontal şi e gata pentru consum; * Eram în perioada extraterestrului numărul doi, cel cu MBA obţinut la Paris, ca şi mine; începusem să-i fac sendvişuri şi să i le servesc foarte sumar îmbrăcată, că aşa îmi ceruse",
    "188": " Foarte sumar însemna cât se poate de sumar, nu mai trebuia să-mi scoată decât mărgelele, că-l zgâriau; iniţial am luat-o ca pe un moft, dar, când mă vedea cu tava, se excita teribil şi performanţele sale sportive avansau brusc de la nivelul de semifond direct la maraton; se mai potolea pe la miezul nopţii, când vecinii, exasperaţi de scârţâitul patului, începeau să ciocănească în calorifere Într-o seară de iarnă ştiu că toate mi-au mers pe dos Nu curgea apa rece, aşa că ieşisem opărită de sub duş; prăjitorul de pâine scotea un fum îngrozitor deşi era aproape nou; în plus, când scoteam feliile din aparat, ia untul de pe ele de unde nu-i Ziceai că s-a topit, nu alta, trebuia să le ung din nou Cum vă spuneam, toate îmi mergeau pe dos; nerăbdător ca alergătorul pe linia de start, numărul doi a venit în bucătărie, a deschis fereastra ca să mai iasă fumul şi a zis că-mi dă el o mână de ajutor ca să termin mai repede; şi eu eram nerăbdătoare, dar a trebuit să mă îmbrac, că-mi era cam frig doar cu mărgelele; când m-am întors în bucătărie, nu avansase deloc; încă mai analiza prăjitorul şi se întreba de ce-o scoate fum în halul ăla; am gătit rapid câteva felii de pâine cu unt, mi-am pus la loc mărgelele",
    "189": "  M-am întrerupt din scris o jumătate de oră; tocmai m-a sunat o prietenă să mă întrebe cum se găteşte cacaoa cu lapte şi cum se fierb crenvurştii Ea abia învaţă cum e cu meniurile frugale, găteşte doar pâine fragmentată şi apă minerală, dar acum pregătea un meniu special pentru extraterestrul ei; a rămas însărcinată şi l-a invitat la masă ca să-i spună Ajunsesem cu povestea mea la una din delicioasele cine romantice cu numărul doi, dar acum îmi dau seama n-are nicio legătură cu feliile de pâine unse din greşeală pe faţa de jos; în loc să le aruncaţi la gunoi, mai bine le întoarceţi pur şi simplu cu 180 de grade în plan orizontal şi le mâncaţi; credeţi-mă pe cuvânt",
    "190": " \n–\tdacă singura problemă a preparatului gătit este sarea în exces, îl puteţi salva de la caz la caz; cartofii prăjiţi se pot spăla, omleta se poate clăti, tocana se diluează cu apă fără sare şi o transformaţi în ciorbă, iar ciorba se diluează cu apă fără sare şi devine mai lungă, dar comestibilă; –\tdacă ciorba nu e prea sărată, dar are un gust groaznic, procedaţi invers: adăugaţi sare din belşug, piper, boia de ardei iute, oţet şi orice alt condiment puternic aveţi prin bucătărie; cu cât e ciorba mai rea la gust, cu atât trebuie să o săraţi şi să o condimentaţi mai tare; ciorba dreasă astfel nu se mai diluează cu apă nesărată; mare grijă dacă în bucătăria voastră au acces şi alte extraterestre; acestea ar putea crede că vă ajută la salvarea ciorbei şi vă strică opera; –\tîn cazul supei şi al tocanei cu gust îngrozitor puteţi proceda la fel; –\tfriptura nefăcută nu se aruncă la gunoi; puneţi carnea la loc în tigaie/tavă/pe grătar şi aşteptaţi până se frige cum trebuie; la fel, felia de carne friptă doar pe o parte* nu se aruncă, se întoarce şi se frige pe partea cealaltă; * Pontul ăsta l-am învăţat la pădure; încă eram cu numărul şase, cel care mă lăsa cu gura căscată când spunea poveşti din bucătărie şi mă aducea în pragul leşinului când mă iubea; într-un weekend m-a invitat la marginea oraşului să facem un grătar",
    "191": " Aşa proceda ori de câte ori avea probleme cu maşina (timp de câteva luni pusese deoparte banii primiţi de la mine şi îşi luase o rablă de Dacia 1300), de aceea nici nu accepta să mergem cu jeepul meu Încolo conducea el Era o adevărată spaimă a şoselelor; şi eu conduc sportiv, dar la el mă îngrozea violenţa extremă a manifestărilor Odată a şi bătut un şofer de X5 care îndrăznise să-i ia faţa Ca prin minune, când lua mâna de pe volan, redevenea bărbatul mai degrabă timid, cu o privire visătoare şi o mângâiere caldă La pădure găseam o poiană pustie, făcea nişte mititei tare gustoşi, el – multă bere, eu– multă plăcere (pentru asta instala un cort mic), la întoarcere conduceam eu, vedeam cât de rău îi funcţionează motorul, îi dădeam iarăşi bani ca să-l repare, acasă îmi mulţumea îndelung",
    "192": " Ce să vă spun, era genul de expediţie cu încărcătură sexuală cât se poate de pozitivă, nu merita să o ratez Avea un hârb de Dacie şi în câteva luni de vară îi schimbasem aproape jumătate din piese; de multe ori fusesem tentată să-i iau o maşină mai bună, dar sexul la iarbă verde mi se părea atât de nostim, era şi păcat să mă privez singură de el Ne-am dus, am găsit poieniţa, a pus mititeii pe grătar, dar, după vreo zece minute, ghinion: a început ploaia; a preluat iniţiativa şi a delegat competenţele imediat: tu vezi de carne, eu strâng grătarul; am ajuns acasă uzi până la piele, însă entuziasmul nu-i pălise: zicea că abia aşteaptă să-mi ofere mititei făcuţi în tigaie, dar cu gust de grătar; când i-am spus că erau neprăjiţi şi că-i dădusem maidanezilor din pădure, s-a supărat foc, mai ales că el îi cumpărase; a refuzat ciorbiţa pe care i-am oferit-o, a refuzat banii pentru reparaţia maşinii (nu o condusesem, dar aveam plicul pregătit), m-a lăsat şi fără yummy-yummy şi două zile nu m-a căutat; mai târziu mi-a zis unde greşisem",
    "193": " \n–\tmâncarea nearsă se prepară la fel ca şi cea arsă, cu o diferenţă notabilă: se ţine pe foc mai puţin; odată arsă, mâncarea trebuie aruncată; de obicei recipientul are aceeaşi soartă; între stadiul de „bună“ şi cel de „arsă“ mâncarea trece printr-o etapă intermediară, care poartă denumirea „afumată“; acest preparat poate fi consumat parţial, cantitatea de mâncare aproape comestibilă fiind invers proporţională cu grosimea stratului de arsură de pe fundul recipientului în care aţi gătit 72 acum spălăm vasetc \"72 acum spãlãm vase\" Am gătit, Dumnezeu ştie ce se va alege din preparatele noastre, dar asta contează cel mai puţin în acest moment Indiferent de calea pe care o va lua mâncarea (stomac sau tomberon/WC, în funcţie de consistenţă), procesul de preparare ne-a lăsat cu foarte multe vase murdare De câte ori ajungeam în acest moment al acţiunii, eu eram frântă, dar nu renunţam: nu suportam să văd vase murdare (auzisem că aşa procedează gospodinele mari), prin urmare nu părăseam bucătăria până nu făceam totul lună*",
    "194": " \n* Cu extraterestrul opt am păţit-o urât de tot; de fapt, cu poliţia, dar de la el a pornit totul; nu mai ştiu ce-i gătisem, în orice caz nu folosisem ciuperci (asta o ţin minte cu precizie pentru că anchetatorii au insistat mult pe acest aspect); n-apucase să mănânce nici jumătate de farfurie, când i s-a făcut rău şi a chemat o maşină să-l ducă acasă Criminaliştii m-au găsit cu buretele de vase înmuiat în detergent, îmi mai rămăsese de spălat doar chiuveta Numărul opt ajunsese la spital mai mult mort decât viu, îi făcuseră nişte analize şi un medic incompetent trăsese o concluzie aberantă: tentativă de otrăvire Auzi ce prostie le trecuse prin minte Poliţiştii care mi-au venit pe cap erau cu siguranţă fani Discovery, arătau exact ca-n FBI files: măşti textile, mănuşi chirurgicale, pensete, genţi cu eprubete, punguţe pentru probe",
    "195": " Îi însoţea şi unul mai bătrâior, de modă veche, stătea cu o ruletă în mână şi tot măsura ceva prin bucătărie N-au avut ce să analizeze pentru că vasele erau deja pe scurgător; ca să nu plece cu mâna goală, mi-au demontat sifonul de la chiuvetă, au luat coşul de gunoi şi tigaia în care credeau că făcusem mâncarea Numărul opt era nu ştiu ce sculă pe la Interne şi îi înţelegeam pe băieţi, reacţionaseră prompt, ca pentru unul al lor Dar ce vină aveam eu dacă pe el îl lovise din senin o indigestie, fie ea şi severă semicomatoasă? De ce să stau eu cu bucătăria blocată? În sfârşit, a trebuit să treacă aproape o săptămână până să-l scoată de la Reanimare şi să mă răzbune: le-a făcut scandal, le-a cerut să îngroape cazul şi să-mi aducă sifonul înapoi (nu mai puteam folosi chiuveta); tigaia au păstrat-o la dosar",
    "196": " Nu ştiu de ce Oricum, după ce a fost suspendată oficial acuzaţia de tentativă de omor, l-am părăsit, scârbită; ceea ce-mi făcuse el era odios şi dovada fusese publicată zile în şir în mai toate ziarele centrale; îmi amintesc doar câteva titluri: „Otrăvit de amantă, îngrijit de nevastă“, „Lucreţia Borgia loveşte la Interne“, „Oficialii guvernamentali mănâncă lucruri trăsnite“ şi alte asemenea răutăţi Însurat de trei ani? Cu bebeluş de trei luni? Şi mie îmi zicea că poartă verigheta de dragul meu?!? Încă o dată se dovedise că astrologia nu greşeşte: pe cercul zodiacal eram la 30 de grade unul faţă de celălalt, cuplul nostru era situat undeva între contradictoriu şi incompatibil Nu ştiu ce au făcut poliţiştii cu tigaia, dar avocatul meu – un tip dur, cam în vârstă, dar şarmant – m-a tachinat mult timp, chiar şi acum o face, că eu sunt gospodina perfectă: nu las urme",
    "197": " \n\nTrecem aşadar la spălatul vaselor, subiect despre care iarăşi nu am prea multe să vă spun Procedaţi ca atunci când vă spălaţi bijuteriile, de exemplu, cu câteva particularităţi Simt nevoia să vi le prezint cu exemple pentru că tema aceasta nu e tratată deloc în cărţile de bucate şi ţin minte că m-am poticnit de multe ori când aveam de făcut aşa ceva: A\tce şi cum spălaţi: –\tspălaţi doar vasele murdare, cele curate necesită cel mult o clătire; –\tnu se recomandă spălarea vaselor imediat după ce acestea s-au murdărit; vasele sclipitoare produc satisfacţii gospodăreşti, însă e păcat ca, imediat după ce aţi reuşit o ciorbă bună, să o aruncaţi pentru a spăla oala; –\to cratiţă este bine spălată dacă vă opriţi din frecat după ce aţi curăţat ultimul strat de resturi alimentare şi înainte de a curăţa primul strat de email/oţel înalt aliat 18/10; B",
    "198": "\tce şi cum să nu mai spălaţi: –\tdacă v-aţi săturat de această activitate, cumpăraţi-vă o maşină de spălat vase; –\tdacă vreţi să spălaţi vase cât mai rar, cumpăraţi multe vase şi montaţi-vă în bucătărie o chiuvetă cât mai spaţioasă* (se va umple într-o perioadă mai mare de timp); * Pe asta am învăţat-o în bucătăria extraterestrului şapte; prima oară când am intrat acolo am crezut că am greşit încăperea: arăta ca un laborator şi pe un perete avea montată o cadă din aceea mică pentru duş, care era plină cu vase murdare; mi-a arătat apoi dulapurile pline cu veselă şi tacâmuri şi mi-a zis că aşa e mai simplu: avea suficiente cât să poată murdări non-stop, iar o dată pe săptămână venea cineva şi i le spăla \n–\tdacă vreţi să nu spălaţi vase niciodată, angajaţi un om care să se ocupe de asta sau cumpăraţi numai vase de unică folosinţă; din păcate, nu există oale/cratiţe/tigăi/tăvi pentru cuptor de unică folosinţă",
    "199": " \n\nDupă ce aţi spălat vasele, mai aveţi un singur lucru de făcut pentru înlăturarea efectelor neplăcute ale gătitului: duceţi gunoiul* Este recomandat să faceţi acest lucru seară de seară chiar dacă n-aţi gătit (resturile menajere intră rapid în descompunere şi emană un miros neplăcut) Ca să nu se strice, puteţi păstra coşul de gunoi în frigider, dar e mai simplu să-l goliţi \n* Încă nu aflasem adevărul despre numărul opt şi trăiam împreună ca o familie fericită Terminase cu masteratul, înnopta tot mai des la mine şi ţin minte că la dus gunoiul se abonase din proprie iniţiativă; nu înţeleg ce-i plăcea atât de mult la această activitate, dar mă surprindea cât de riguros era; ziceai că e dresat să facă asta în gospodărie şi la ora 22 fix era cu găleata în faţa uşii; îmi zicea „Da, mami, duc gunoiul“ de parcă l-aş fi rugat eu să o facă",
    "200": " Nu-i spuneam nimic, era o ciudăţenie inofensivă a lui Şi, oricum, aşteptam plină de încântare ceea ce urma; de când începuse să rămână peste noapte la mine şi îi observasem ţicneala cu gunoiul, performanţele sale în pat suferiseră o transformare miraculoasă Până să ne încălzim un pic, doar tremurul mâinilor îi mai trăda neliniştea puberală, aveam în continuare senzaţia că iniţiez în tainele amorului vreun licean nedus la fete Mă tot plictisea cu întrebări de genul „Stai comod, mami?“, „Aici e voie, mami?“, „Pot să intru, mami?“, dar şi când începea făcea prăpăd; pe cât de nevolnic fusese înainte, pe atât de încrâncenat mă iubea acum: în cadenţă de mitralieră, trăgea neobosit rafală după rafală Diploma de masterat, căratul găleţii de gunoi, habar n-am ce-i provocase această schimbare radicală, dar ştiu că devenise în sfârşit ceea ce-mi doream: un poliţist cu „p“ mare",
    "201": " Dacă n-ar fi fost însurat 73 petele de pe hainetc \"73 petele de pe haine\" Oricât aţi fi de atente, în timp ce gătiţi nu se poate să nu vă sară pe haine măcar o picătură de grăsime, suc de roşii ori ştiu eu ce altceva; acesta este motivul pentru care vă sfătuiam în urmă cu câteva pagini să nu purtaţi îmbrăcăminte de gală când faceţi mâncare Rochia de gospodină se numeşte şorţ şi se poartă doar în bucătărie* peste hainele de casă** \n*, ** Eu am încălcat în mod repetat aceste reguli, dar a fost ceva deliberat şi, vă asigur, cât se poate de plăcut; într-o seară ţin minte că îi găteam numărului trei sendvişuri cu parizer şi purtam şorţ; doar şorţ Mă costumasem aşa la sugestia lui şi pe moment am avut senzaţia ciudată că tocmai s-a sfătuit cu ex-ul meu numărul doi",
    "202": " N-ar fi fost nicio supărare dacă ar fi discutat între ei, m-ar fi deranjat doar că nu inventează şi el un ritual amoros propriu, diferit de ce experimentasem deja cu alţi extratereştri Nici acum nu ştiu dacă au vorbit sau nu, dar vă spun cu toată sinceritatea că n-a fost rău Când l-am văzut cât de bine reacţionează, mi-am dat seama că repetiţia nu e chiar plicticoasă Şi, oricum, nu mai purtam mărgele, le înlocuisem cu un şorţ foarte şic, over size şi cu un decolteu adânc Mi-l cumpărase el dintr-un sex-shop din Amsterdam În plus, fie vorba între noi, cu numărul trei era mult mai bine; când punea mâna pe mine, nu devenea un animal, ca numărul doi, deşi ritmurile rap sunt destul de brutale Nu trebuia să-mi încep preludiul cu zece minute înainte de a mă apropia de el, nu mă învineţea toată; era răbdător, jucăuş, fiecare atingere a lui era o mângâiere şi, cireaşa de pe tort, aborda sexul dintr-o perspectivă nomadă; eram mereu pe drumuri, nu aveam două trăiri extatice consecutive în aceeaşi încăpere: mâncam un sendviş în dormitor, mă iubea pătimaş, mai mâncam unul la etaj, iarăşi mă iubea",
    "203": " Vila avea vreo zece camere şi itinerarul nostru amoros le includea pe majoritatea Nu mai zic de sendvişurile de vară, pe care le savuram întinşi pe gresia răcoroasă din hol În condiţiile acestea, să nu dai cina din oraş pe cea de acasă? \n\nChiar dacă nu este o costumaţie pretenţioasă, aceasta trebuie menţinută curată şi vă recomand să o spălaţi ori de câte ori este nevoie Nu neglijaţi acest aspect, intrarea în rândul gospodinelor mari nu înseamnă că renunţăm să mai fim sexy Vă puteţi da şorţurile la curăţat laolaltă cu celelalte haine, dar e mai simplu ca atunci când au pete de grăsime să le introduceţi în cutia aceea albă, mare, din tablă, amplasată îndeobşte în baie, despre care v-aţi tot întrebat la ce foloseşte; aceea este maşina de spălat Pentru început, e bine să clarificăm câteva aspecte importante",
    "204": " Urmele de grăsime sau de orice alt aliment sunt denumite pete* doar atunci când nu mai ies la spălat; nu există detergenţi speciali pentru pete; aceia sunt detergenţi pentru tipuri speciale de murdărie * Singurele pete care dispar la spălat sunt cele văzute la televizor, în reclame; acelea sunt pete special antrenate şi ştiu să iasă imediat, spre deosebire de petele care apar în viaţa de zi cu zi a unei gospodine, fie ea mare ori doar mică sau mijlocie \n\nAjunse aici, aş vrea să vă atrag atenţia asupra câtorva diferenţe importante faţă de spălatul vaselor: –\tvasele se spală în aceeaşi chiuvetă indiferent de formă, dimensiune, culoare şi felul de mâncare servit în acestea; în schimb, şorţurile se triază pe culori, materiale şi grad de murdărire; –\texemple: nu spălaţi simultan: a)\tşorţurile din nylon (chiar şi cele inscripţionate bbc 100%) şi cele din bumbac; b)\tşorţurile albe şi cele viu colorate; c)\tşorţurile murdare cu slănină de porc şi desuuurile din dantelă purtate concomitent cu acestea; –\texcepţii: şorţurile albe pot fi spălate laolaltă cu cele îngălbenite de vreme, albul imaculat nu iese la spălat; nici gălbeneala; de asemenea, puteţi amesteca fără grijă şorţurile XL şi XXL cu cele S ori M; nici mărimea nu iese la spălat",
    "205": " \n\nLa acest capitol, aş vrea să vă mai atrag atenţia asupra unui singur lucru: nu toate hainele pe care nu le mai purtaţi din cauza grăsimii sunt pătate; nu le spălaţi inutil, unele s-ar putea să vă fi rămas pur şi simplu mici* Din fericire, extraterestrele care au ambiţia să devină gospodine mari, mănâncă doar ce gătesc şi nu trişează pe la cine ştie ce restaurant nu păţesc aşa ceva \n* Asta n-o ştiu din experienţa mea, Doamne fereşte (am şi acum o talie de invidiat, mai ales pentru condiţia în care mă aflu), dar cunosc o extraterestră păţită; e prietena despre care v-am spus că mi l-a furat pe numărul patru şi care a făcut prostia să se mute la el acasă; la soacră-sa, mai exact, care gătea extraordinar de bine şi nu suporta ceaiul Cinci luni de mese regulate şi hipercalorice au costat-o vreo 12 kilograme în plus, aşezate exact unde se vedeau mai rău; a trebuit să evadeze de acolo şi să adopte un regim foarte dur de ceaiuri; un an de zile s-a luptat până s-o încapă din nou hainele",
    "206": " Nu-mi răspunde nici acum la salut, încă mă consideră vinovată pentru că de la mine l-a moştenit pe numărul patru 8 am învins!tc \"8 am învins!\" Am trecut prin toate chinurile iadului, dar cred că a meritat: ajunse în acest stadiu al pregătirii, ne putem declara gata să intrăm în bucătărie, să gătim ceva bun (nu neapărat din prima încercare) şi să ieşim de acolo vii şi nevătămate, fără să lăsăm în urmă un dezastru şi fără să provocăm victime Acum chiar că ne putem relaxa un pic Merităm Eu, când am ajuns în acest punct, mi-am făcut bilanţul şi am realizat cât de mult am progresat în domeniu, n-am stat prea mult pe gânduri: am organizat o superpetrecere la care mi-am invitat toate amicele A fost un fel de summit al multinaţionalelor prezente în sud-estul Europei; invitasem numai extraterestre pursânge, prietene ale mele care sunt manageri de top, şi ţin minte că am făcut furori când am început să le explic cât de simplu se face o vrajă în bucătărie",
    "207": " Toate au rămas cu gura căscată când le-am dezvăluit cum se prepară bunătăţile întinse pe mese Doar o fostă colegă de la Paris, o bulgăroaică mai vegetariană din fire, care acum conduce o bancă, a făcut un şoc nervos când a ajuns la masa centrală, pe care trona un purcel de lapte cu garnitură de legume Mi-a zis că n-am suflet, că aş fi ademenit animăluţul cu un măr şi că l-aş fi omorât exact când muşca din el Biata de ea, n-a mai pus nimic în gură toată ziua În sfârşit, acest incident nu ne-a stricat seara şi am plecat de la restaurant pline de voie bună, deşi nota de plată m-a cam dărâmat (Ca să avem loc să ne desfăşurăm închiriasem tot restaurantul şi comandasem absolut tot ce aveau în meniu plus nişte preparate speciale; le-am obţinut după o negociere aprigă cu patronul italian*; el se tot eschiva şi spunea că trebuie să angajeze oameni înalt specializaţi ca să poată onora o comandă de genul „pomana porcului“ – un fel de tocană, una delicioasă, dar nu e cazul să intru aici în amănunte",
    "208": ") * Atunci am avut mare noroc cu un amic Printr-o fericită întâmplare, era de faţă când am rezervat restaurantul şi îl cunoştea bine pe patron Pe acest amic îl întâlnisem prima oară cu vreo săptămână înainte; eram la bancă, el stătea la coadă în spatele meu şi îmi cam plăcuse; mi-am „uitat“ cartea de identitate în sertarul de la ghişeu şi m-am făcut că n-aud când mă strigă casiera; masculul, încă nu ştiam că e italian, mă filase insistent şi i-a zis că mi-o dă el subito, aşa că a venit în fugă după mine Deci nu mă înşelasem, şi el mă plăcuse Din păcate, eram exact în acea perioadă a lunii, aşa că am făcut doar schimb de telefoane şi încă n-apucaserăm să ne întâlnim Acum, când am dat cu ochii de el în biroul patronului – un moşulică pe care nu ţi l-ai fi imaginat altfel decât în postura de bucătar –, am zis că-mi este sortit, că prea ne aşeza viaţa faţă în faţă",
    "209": " M-a văzut, mi-a zâmbit larg – nu uitase nici el întâlnirea de la bancă – , şi-a umflat pectoralii şi mi-a aruncat nişte priviri languroase, de latino-lover uşor penibil, apoi s-a amestecat în discuţie şi l-a convins pe patron să angajeze temporar nişte practicanţi; întâi i-a zis în italiană – naiv, credea că nu înţeleg – nişte porcării de nereprodus pe hârtie, dar legate strict de reproducere; după ce bătrânul i-a comunicat impresiile personale despre mine (zicea că aş fi întreţinuta vreunui miliardar de îmi permit o asemenea petrecere) şi a plusat cu propriile porcării sexuale (nici nu ştiţi ce fantezie bolnavă avea), au dat-o pe româneşte aşa, ca pentru urechile mele Italianul cel tânăr, cu vreo cinci ani mai mare ca mine, urma Dreptul în România – un student întârziat – şi era un fel de consultant juridic al patronului I-a zis că prin angajarea practicanţilor îşi poate mări „sumele deductibile din venitul net realizat în anul fiscal de raportare“, iar bătrânul s-a prefăcut că înţelege şi a acceptat",
    "210": " Juristul în devenire habar n-avea ce-i aia legislaţie fiscală românească, dar voia să epateze cu citate pescuite de prin Monitorul Oficial – Partea I M-a asaltat cu telefoanele chiar din acea seară Numărul şapte era arestat, tocmai o rupsesem cu numărul opt, eram aşadar cât se poate de singură, dar nu şi disperată, aşa că îmi permiteam să fiu pretenţioasă; italianul era un pic prea îngâmfat pentru gustul meu, dar avea trăsături frumoase şi o burtă nu din cale-afară de proeminentă, ne cam potriveam Am făcut figuri doar câteva zile, apoi l-am invitat pe la mine să cinăm şi aş spune că n-am pierdut vremea: la numai cinci minute după ce mi-a trecut pragul casei figura deja pe lista mea de extratereştri la numărul nouă, iar eu depăşisem cu brio o situaţie de criză înainte chiar ca aceasta să se declanşeze \n\nMă întorc un pic la cârciuma italianului, denumită pretenţios trattoria, pentru că evenimentul organizat acolo în cinstea gospodinei din mine a fost teribil de reuşit",
    "211": " Bucătarii au muncit ca nişte eroi, i-am supravegheat personal, iar ospătarii au fost de milioane: au strâns laolaltă toate mesele ca să organizăm un fel de cook-walk, pe care l-au umplut apoi cu sute de farfurii pline cu bunătăţi Aici a început recitalul meu de gospodină: le-am explicat fetelor cu lux de amănunte cum se găteşte fiecare preparat în parte şi am răspuns la numeroasele lor întrebări (nu vă ascund că au ridicat nişte probleme de un infantilism înduioşător, mai că mi se făcuse ruşine de nevinovăţia lor) Ospătarii au chicotit pe tot parcursul prezentării, probabil din pricina uimirii pe care o citeau în ochii invitatelor mele; când am ajuns la întrebări, unul chiar a râs cu lacrimi, dar apoi au redevenit cu toţii profesionişti desăvârşiţi: au debarasat în viteză, au rearanjat sala şi au luat comanda de la fete De data asta fiecare a cerut ce a vrut",
    "212": " La final am avut şi o şedinţă de autografe* (special pentru acest eveniment cumpărasem 30 de cărţi de bucate) \n* Păcat că n-a participat şi presa Eu invitasem reporteri de la mai multe publicaţii de profil, îmi confirmaseră prezenţa prin fax ori e-mail, dar n-a apărut niciunul Ce ţi-e şi cu oamenii din mass-media Când eram cu numărul trei, ne-au apucat usturimile de la nişte ardei iuţi şi am chemat disperaţi ambulanţa, echipele TV au apărut de niciunde, gata să transmită live nenorocirea noastră Când a intrat numărul opt în spital cu suspiciune de otrăvire, au vuit ziarele câteva zile Acum, când îi chemasem să ia act de o reuşită istorică, tratau subiectul cu indiferenţă E cu sex? Curge sânge? E telenovelă? Ne interesează Nu? Nu! La cărţile de bucate situaţia e aceeaşi: tiraje mici, vânzări subţiri",
    "213": " Ia să strecoare ăştia nişte fotografii cu gospodine sumar îmbrăcate între reţeta de ciorbă de perişoare şi cea de plachie, să vezi cum le-ar mai devora lumea în metrou dimineaţa, la prânz şi seara \n\nAlta în locul meu s-ar fi mulţumit cu finalul apoteotic de la petrecere, dar eu, ambiţioasă şi dornică de afirmare, nu Tânjeam să provoc în realitate ceea ce văzusem până atunci numai în filme: un licăr de satisfacţie în ochii unui bărbat doar pentru că i-am pus în faţă o farfurie cu mâncare gătită de mine Toţi cei cu care intram în contact aveau licurici în ochi, dar sclipirile lor mergeau în cu totul altă direcţie, niciunul nu mă privea ca pe o gospodină Or, eu exact asta îmi doream O lună de zile după petrecerea de absolvire am gătit ca disperata Vă spun asta fiindcă presupun că gândim la fel, deci aţi putea avea acelaşi impuls când ajungeţi în acest punct",
    "214": " Eu mi-am luat concediu de la multinaţională (mi l-au aprobat şefii din Londra numai cu condiţia să-mi ţin telefonul deschis şi să mă aflu permanent într-o zonă cu semnal, ca să mă poată prinde în caz de nevoie) şi l-am convins* pe patronul restaurantului unde organizasem petrecerea să mă angajeze ca bucătăreasă – gradul 1 Urmăream recunoaşterea oficială a priceperii mele în domeniul gătitului, unde îmi puteam da măsura talentului dacă nu într-un local public? \n* Am luat decizia de a mă angaja ca bucătăreasă chiar în seara petrecerii, iar a doua zi eram înapoi la restaurant, la negocieri; bătrânul macaronar a făcut din nou fiţe: că nu mă pricep la bucătărie italiană, că n-are nevoie de oameni, că n-are cu ce să mă plătească, dar eram prea hotărâtă să fac asta, nu-mi putea sta în cale încăpăţânarea unui moşneag; mai angajase el practicanţi la cererea mea, nu-l costa nimic să o facă din nou, aşa că am apelat la argumentul forte: l-am ţinut în birou până la ora închiderii şi l-am sedus; ştiam ce fantezii are, am ales-o pe cea mai puţin scabroasă şi mai departe a fost floare la ureche; mai greu a fost să-l stârnesc (la 70 şi ceva de ani ai lui doar imaginaţia îi mai funcţiona la capacitate maximă), dar până la urmă ne-am descurcat",
    "215": " M-a angajat cu salariul minim, m-a plătit ca pe o artistă – pe un contract de drepturi de autor – şi m-am pus pe treabă A fost ceva de nedescris Nu vă închipuiţi ce senzaţii tari ai în bucătărie aproape de ora închiderii, când afară te aşteaptă extraterestrul* înfometat de amor, la mobil dictezi o clauză compromisorie pentru un contract de opt milioane de euro (în engleză, ca să nu te înţeleagă personalul restaurantului), iar cu mâna liberă aranjezi pe farfurie o porţie de lasagna de 6 euro 50 fără TVA E adevărat, chestia asta s-a întâmplat doar o dată Când am scăpat hands-free-ul într-o oală de supă, am fost retrogradată \n* Legătura cu numărul nouă a ţinut doar vreo trei săptămâni şi încă nu mi-e clar de ce ne-am despărţit, dar nici nu pot spune că m-a încercat vreun regret; lucrurile au mers destul de prost de la început: am simţit că l-am dezamăgit încă de când m-am angajat ca bucătăreasă",
    "216": " A recunoscut şi el că, la jeepul pe care îl conduceam şi la vila în care locuiam, se aştepta să am altă ocupaţie Nu îi zisesem de slujba mea adevărată, îmi doream să mă iubească pentru ceea ce sunt, nu pentru multinaţionala unde lucrez Ceva a trebuit totuşi clarificat de la prima întâlnire; ţin minte că ploua, eram prinşi într-un ambuteiaj infernal prin centru şi înjurase vreo zece minute în toate limbile pământului; când s-a mai liniştit un pic, mi-a cerut să o facem repede, acolo, în maşină Şi a zis-o cu tonul cu care ar fi comandat o porţie de paste Încă nu-mi permiteam să mă supăr pe el, dar am punctat clar că nu sunt genul, că trăiesc „pentru“ şi nu „din“ dragoste Avea el maşină cu geamuri fumurii, dar la mine argumentul ăsta nu mai prindea de mult",
    "217": " Nici el nu era omul care să merite aşa ceva, nici eu nu mai eram o biată studentă, care încearcă să reuşească în viaţă Dacă dăm deoparte fricţiunile apărute la început, ne înţelegeam chiar bine La pat în primul rând Cine a inventat expresia italian stallion a ştiut ce zice Peste zi nu prea ne întâlneam: el trecea rar pe la restaurant, iar eu nu prea ieşeam din bucătărie După program însă, mă conducea acasă şi de cele mai multe ori rămânea peste noapte Obiceiul acesta făcuse ca bucătăria mea să prindă în sfârşit viaţă; intram acolo cu o poftă nebună de lucru, de parcă n-aş fi stat toată ziua la coada cratiţei; găteam ceva rapid, mă refuza de cele mai multe ori pentru că ţinea la siluetă, apoi ne cufundam în aşternuturile moi şi mă lăsam cuprinsă de beţia amorului",
    "218": " Şi beţia asta nu e o metaforă: deşi mă iubea cu o expresie absentă, de amant blazat, funcţiona ca o maşinărie nemţească, era aproape la fel de talentat ca numărul trei; din păcate, juca rolul îndrăgostitului înfocat doar până mă aducea în pat, apoi închidea ochii şi parcă îl vedeam cum trece pe pilot automat, totul devenea o activitate de rutină Îmi plăcea şi aşa, nu zic nu, dar ştiţi cum e: plăcerea fără pasiune e ca deflaţia fără excedent de cont curent: are viaţă scurtă Relaţia noastră s-a stins încetul cu încetul: s-a ofilit pe nesimţite, apoi am eutanasiat-o prin înţelegere tacită Coabitarea noastră stârnise o agitaţie foarte mare şi la trattoria, unde colegii mă priveau ca pe protejata şefului: pe faţă erau toţi numai un zâmbet, dar pe la spate îmi puneau beţe-n roate de câte ori puteau Constatam cu amărăciune: ce mi-e o multinaţională cu trei sute de oameni supercalificaţi, ce mi-e o cârciumă modestă cu opt angajaţi cu studii cel mult medii? Aceleaşi jocuri murdare de culise",
    "219": " \n\nMi-am încheiat jobul de o lună la restaurant într-un mod destul de ruşinos, ca assistant-manager la spălat vase M-au săpat toţi colegii şi n-am rezistat presiunii Comportamentul lor obstrucţionist m-a făcut să renunţ de bunăvoie ori forţată de patron la funcţia de bucătar, bucătar-assistant, ospătar, ospătar-assistant, casieră şi manager la chiuvetă Să nu credeţi că nu m-am răzbunat Am făcut-o cu vârf şi îndesat: într-o singură lună am schimbat echipa aproape în totalitate Avusesem eu grijă să fie daţi afară unul după altul, pe măsură ce mă supărau Şi nici măcar n-a fost nevoie să cumpăr localul pentru asta Făceam ce făceam şi îi expediam cu un picior în ",
    "220": " Simt că ne-am îndepărtat de la lucrurile cu adevărat importante Nu despre victorii de orgoliu voiam să vă povestesc Cât am lucrat acolo, am făcut exact ceea ce îmi propusesem: am venit, am gătit, am învins! Mi-am completat cunoştinţele teoretice cu o activitate practică de o valoare inestimabilă: am pus mâna pe un reţetar internaţional voluminos (macaronarul se întreabă probabil şi acum pe unde l-o fi rătăcit), am învăţat proceduri profesioniste de lucru, am deprins tehnici de feliere, de porţionare, de amestecare şi încă multe alte secrete La atâtea reuşite, zău că n-a mai contat ostilitatea cu care m-au tratat, umilinţele pe care le-am îndurat ori episoadele sexuale repetate* cu bătrânul (ca să dea pe careva afară sau să nu mă concedieze pe mine)",
    "221": " Important e că mi-am atins obiectivul şi m-am desăvârşit ca gospodină într-o instituţie de profil acreditată Această lună de practică intensivă a consemnat de altfel şi sfârşitul perioadei de acumulare, cu asta chiar că am încheiat-o cu ucenicia în bucătărie De atunci n-am mai intrat în acea încăpere decât ca gospodină mare \n* Relaţia cu numărul nouă s-a răcit considerabil într-o seară, când m-a prins în bucătărie cu bătrânul Tocmai încercam să-l conving că vasele spălate de mine fuseseră curate şi că o mână criminală le unsese pe furiş cu grăsime; el mă acuzase că pierde prea mulţi clienţi din cauza mea, înjurase groaznic în italiană şi adusese în discuţie – pentru a câta oară? – concedierea Acum cred totuşi că povestea asta cu vasele era doar un pretext, nu m-aş mira să aflu că el însuşi le murdărea Pur şi simplu îi plăceau şedinţele de împăcare pe care i le ofeream şi specula orice acuzaţie lansată de răuvoitori la adresa mea ca să le obţină; de aceea şi tolera atmosfera tensionată din bucătărie",
    "222": " Când ne-a văzut, numărul nouă n-a părut foarte surprins şi nici nu s-a supărat, iar asta m-a cam deranjat Îmi era tot mai clar că nu ţine deloc la mine Pe de altă parte, atât i-ar fi trebuit, să se supere! Că doar şi eu îl prinsesem odată în bucătăria cârciumii cu o picoliţă şi avusesem bunul-simţ să nu-i reproşez nimic Iar a doua oară l-am prins cu o italiancă de-a lui Unde credeţi că erau? La mine în dormitor! ",
    "223": " M-a întrerupt telefonul Era detectivul particular care-l caută pe numărul trei; se pare că i-a dat de urmă Am avut astfel ocazia să recitesc ultimele câteva pagini şi am fost tentată să le şterg Unde-i managementul culinar în amănuntele sordide legate de acea lună blestemată în care am slugărit la italian şi la trattoria lui? Ce sens au aceste confesiuni, care mă pun într-o lumină nu tocmai grozavă? Totuşi, nu le şterg Acestea sunt dovezile de care aveaţi nevoie ca să înţelegeţi că aventura mea în bucătărie n-a fost o glumă Şi să realizaţi că în ascensiunea spre statutul de gospodină mare m-am implicat la fel ca în munca de la birou: total Aş fi călcat şi pe cadavre dacă era cazul, dar n-aş fi dat înapoi Aşa trebuie să faceţi şi voi! Ştiu că e un target de coşmar",
    "224": " De aceea v-am şi felicitat la început pentru decizia de a vă apuca de gătit De aceea v-am şi avertizat cu toată seriozitatea asupra obstacolelor Şi, nu în ultimul rând, de aceea veţi şi primi tot ce-i mai bun pe lume după ce atingeţi acest nivel de pregătire: pentru că meritaţi 9 roadele victorieitc \"9 roadele victoriei\" Singura întâmplare semnificativă din bucătăria mea după momentul confirmării oficiale ca expertă în arta culinară este şi cea care mi-a schimbat viaţa Mai precis, starea civilă Aici pot spune că mi-au fost confirmate în sfârşit toate teoriile cu care jonglasem mental până atunci, teorii care legau indisolubil, printr-o relaţie de proporţionalitate directă, succesul matrimonial de talentul gospodăresc Am împuşcat atunci doi iepuri dintr-un foc: mi-am luat revanşa faţă de soarta crudă şi mi-am validat în sfârşit teza potrivit căreia, ca să-ţi împlineşti viaţa, e imperios necesar să treci prin bucătărie",
    "225": " Totul a început cu un meniu oarecum banal pentru o gospodină mare, aşa cum devenisem, dar de excepţie pentru o extraterestră Era undeva pe la mijlocul săptămânii şi aveam în plan câteva preparate de rutină, ceva nesofisticat: o ciorbiţă de legume (era vară), o tocană de miel (mai aveam în congelator o pulpă rămasă de la sărbătorile de Paşte), iar la desert făceam o tartă simplă cu fructe (se încheia sezonul de căpşuni) Totul, de dragul numărului zece*, care urma să se întoarcă în ţară de la un târg de aplicaţii soft pentru gestionarea stocurilor \n* Manager de nivelul meu la altă multinaţională, fost sportiv de performanţă, cu un MBA făcut la Boston şi un altul la Londra, cu o statură impunătoare, tipul nordic, blond cu ochi albaştri (el chiar era născut undeva prin nord, pe lângă Botoşani), lider al generaţiei sale prin toate şcolile pe unde trecuse",
    "226": " Sper că puteţi vizualiza exemplarul, vă daţi seama că era perechea ideală pentru mine, mai ales după ce devenisem gospodină mare Mi-l prezentase o prietenă, teribil de îngrijorată de starea mea sufletească La acea vreme ajunsesem să mă întâlnesc cu numărul nouă sporadic (şi numai pentru activităţi sportive, dacă mă înţelegeţi), aşadar eram ca şi singură Numărul zece tocmai divorţase De fapt, îl părăsise nevasta Câtă minte poate avea o femeie care lasă din mână un asemenea bărbat? Ce să vă spun, între noi a fost o dragoste fulgerătoare În cafeneaua unde am făcut cunoştinţă s-a făcut brusc linişte; câteva minute bune am stat ca împietriţi, cu privirile unite pe deasupra mesei, uşor nedumeriţi, de parcă ne căutaserăm de când lumea şi acum, când în sfârşit ne întâlneam, nu ne venea să ne credem ochilor",
    "227": " Prietena noastră comună, cea care ne aranjase întâlnirea – o combinatoare profesionistă de suflete singure –, nu înţelegea ce se întâmplă şi era tot mai stânjenită, interpreta tăcerea de gheaţă ca pe o reacţie de respingere şi nu ştia cum să reacţioneze O simţeam contrariată de blocajul nostru aparent, mai ales că peţitul era viaţa ei şi niciodată nu punea doi oameni faţă în faţă dacă nu era absolut sigură că se potrivesc În toată cariera avusese un singur eşec: un cuplu gay care făcuse jurăminte solemne că se lasă de fumat; de fapt el-el continua să fumeze pe ascuns, iar el-ea îl prinsese în baie cu ţigara aprinsă şi se simţise trădat(ă) Revin la tăcerea de mormânt lăsată în cafenea atunci când l-am cunoscut pe numărul zece; după câteva minute de comunicare intensă şi exclusiv vizuală, ne-am ridicat de la masă ca vrăjiţi, nu mai ştiu care dintre noi i-a spus peţitoarei: „Venim imediat“, am lăsat-o baltă şi ne-am precipitat spre un hotel din apropiere, pradă aceluiaşi impuls de nestăvilit",
    "228": " Până să ajungem în pat, abia dacă am schimbat trei cuvinte, atât de bine comunicau sufletele noastre prin intermediul privirii Acum mă amuz când mă gândesc, dar atunci m-am simţit exact ca-n timpul studenţiei, i-am aflat numele abia după Când ne-am întors la cafenea – eram deja cei mai buni prieteni –, barmanul tocmai se pregătea să închidă; ne-a spus că prietena noastră achitase toate cele unsprezece cafele comandate, cele două neatinse erau ale noastre, restul ale ei, şi părăsise localul cu circa un sfert de oră înainte, sătulă să ne mai aştepte \n\nAm preparat tot ce aveam pe listă fără incidente majore, toate mi-au ieşit ca la carte şi, când a sosit momentul cel mare, eram pregătită: masa aranjată perfect, preparatele la temperatura optimă, atmosfera din living înviorată cu parfum de lăcrămioare, iar eu – gătită ca pentru dragoste, cu un neglijeu sexy*",
    "229": " \n* Poate că trebuie să vă spun câte ceva despre el, ca să înţelegeţi de ce mă agitam atâta O merita, era cu adevărat bărbatul vieţii mele, simţeam că îmi fusese sortit încă de la naştere şi că tot ceea ce învăţasem şi pătimisem până atunci fusese doar o etapă pregătitoare pentru această întâlnire Eram făcuţi unul pentru celălalt, până şi numărul i se potrivea ca o mănuşă, zece, şi aveam grijă de el ca de puiul meu drag Îl răsfăţasem chiar din prima zi cu mâncare gătită, acum chiar mă pricepeam, şi seară de seară culegeam roadele minunate ale atenţiei cu care îl tratam Era perfect pentru mine, exact ceea ce căutam: un bărbat copt Nu am spus bătrân, nici pe departe, doar eram de-o vârstă Pur şi simplu se copsese şi aştepta să fie cules Trecuse cu brio de stadiul în care toate eforturile sale fizice şi mentale fuseseră concentrate asupra carierei şi a stării materiale",
    "230": " Acum, că le avea pe amândouă, realizase că o viaţă avem şi că aceasta merită tăită, nu muncită Devenise „focusat“, cum zicem noi Focusat pe plăcere, asta-l califica pentru relaţia cu mine Şi nu era rău deloc Nu pot spune că la pat ar fi fost cel mai bun bărbat din viaţa mea, dar mă iubea cu o patimă copleşitoare, se implica total în ceea ce făcea şi ca dovadă stau urletele mele isterice provocate de extaz Mi-era un dor nebun să fiu răguşită, nu mai ţipasem aşa tare de ani de zile, din timpul extraterestrului numărul trei Numărul zece nu era masculul tipic, care urmăreşte în viaţă un singur lucru: să deţină controlul El mi se oferea cu o generozitate incredibilă Îi dădeam tot ce-şi dorea, dar şi primeam înapoi după pofta inimii În fiecare dimineaţă, înainte ca el să se trezească, mă duceam la oglindă şi mă ciupeam, ca să fiu sigură că ceea ce trăiesc nu este doar un vis",
    "231": " Eram atunci în stare să pariez pe orice că, dacă n-aş fi fost o gospodină atât de bună, acele lucruri minunate n-ar fi apărut în viaţa mea Ajunsesem să binecuvântez momentul în care luasem decizia să învăţ să gătesc \n\nRevin la cină, care a fost perfectă, iar ceea ce a urmat poate fi numit de-a dreptul divin* Lipsise din ţară vreo două săptămâni, se încărcase de dorinţă la fel de mult ca mine şi ore în şir n-am făcut altceva decât să consumăm cu randament maxim resursele interioare pe care ni le furniza dragostea \n* Totul, mai puţin finalul După miezul nopţii, când încleştarea noastră amoroasă (ca de obicei, magnifică) s-a încheiat, el a spus că mai rămâne un pic să se uite la televizor şi să bea un pahar M-a trezit în ghionturi după vreo două ore, beat în ultimul hal, ca să-mi spună că sărasem ciorba prea tare, că afumasem un pic tocăniţa şi că nu curăţasem de pământ căpşunile folosite la tartă",
    "232": " Ce să-ţi zic, altceva decât aceste reproşuri de neam prost nu găsise şi el Am discutat un pic în contradictoriu, am încercat să mă disculp, apoi m-a lovit Nu era o noutate, o mai făcuse şi cu alte ocazii şi din motive la fel de neîntemeiate, dar de data asta parcă s-a dezlănţuit iadul; nu ştiu de unde acumulase atâta ostilitate, dar înnebunise de-a binelea M-a bătut două ore încontinuu, întâi cu pumnii şi picioarele, iar când a obosit, a folosit o coadă de mătură Practic m-a zdrobit, am stat la reanimare vreo trei săptămâni Eu îl iubeam, am refuzat să depun plângere, dar soarta lui nu mai depindea de mine Mi-a spus o vecină că, mult timp după ce leşinasem, el încă mai dădea în mine şi că opt mascaţi abia reuşiseră să-l imobilizeze",
    "233": " Autorităţile se autosesizaseră şi l-au arestat pentru tentativă de omor Nici nu puteau trece scandalul cu vederea: îl dăduseră pe toate posturile TV şi la toate ediţiile de ştiri din acea zi, cu transmisii în direct din faţa vilei Mă bătuse atât de crunt, încât televiziunile îşi trimiseseră pe teren corespondenţii de război Poliţiştii exagerau din nou: numărul zece avea un IQ de geniu, două MBA-uri, era un suflet ales, mă venera, doar atunci când bea îşi pierdea controlul I-am angajat un avocat foarte bun – mă apărase pe mine în necazul cu numărul opt –, care a reuşit în cele din urmă să-l salveze: cu pile, şpagă şi multă pricepere (i-a făcut pierdut dosarul de divorţ, unde erau consemnate alte fapte de o violenţă extremă), a obţinut o pedeapsă cu suspendare, cu condiţia să urmeze timp de şase luni un tratament psihologic strict şi să nu se mai apropie de mine la mai puţin de o sută de metri",
    "234": " (Faţă de fosta lui nevastă trebuia să păstreze o distanţă de cel puţin două sute de metri, avocatul care-l asistase la divorţ nu fusese atât de priceput) Eram din nou copleşită de frustrări şi neputinţă: mă străduisem ani de zile în bucătărie ca să ţin un bărbat lângă mine, iar Justiţia n-avea altceva mai bun de făcut decât să-l îndepărteze printr-o sentinţă definitivă Viaţa are însă căile ei nebănuite de a ne compensa pierderile: l-a scos din nou în calea mea pe acest avocat Încă de la început s-a purtat cu mine ca un tată Recunosc, avea şi vârsta Serile treceam pe la el pe la cabinet ca să aflu cum merge procesul şi să-i mai ofer detalii folositoare, apoi stăteam la taclale; mă tot trăgea de limbă, la început plin de curiozitate, transformată odată cu trecerea timpului într-o afecţiune pe care nici măcar nu încerca să o ascundă: cum merge treaba la serviciu, ce mănânc, cât dorm, ce aştept de la viaţă, ce fac pentru a-mi îndeplini visele, chestiuni din acestea extrem de personale, care excedau clar relaţia avocat-client",
    "235": " Mă cunoştea destul de bine de la dosarul penal pe care-l avusesem din cauza numărului opt, dar abia acum îmi înţelegea zbuciumul interior şi eforturile neobosite de a învăţa să gătesc; e drept, l-am şi ajutat să mă descifreze: i-am povestit aventurile mele în bucătărie exact cum o fac acum pentru voi Într-un târziu i-a picat şi lui fisa că pentru mine arta culinară nu era un scop în sine, doar nu eram nebună Era numai mijlocul prin care încercam să-mi desăvârşesc viaţa, să-mi găsesc sufletul-pereche şi să-l invit la masă Câteodată mă buşea plânsul, iar el, plin de tact, prelua controlul conversaţiei Îmi povestea despre viaţa lui pe un ton blând, cald, nu mai era bărbatul dur, cu replică tăioasă din sala de judecată Se confesa cu sinceritate şi dialogurile noastre deveneau de la o zi la alta tot mai lungi, tot mai consistente",
    "236": " Ajunseserăm să ştim totul unul despre celălalt Îi aflasem chiar şi secretul divorţului nefericit (îi trebuiseră 26 de ani ca să realizeze cu amărăciune că între ei era o nepotrivire flagrantă şi insurmontabilă de caracter) şi începusem să-l simt tot mai aproape de sufletul meu Conversaţiile noastre aveau darul să-mi insufle o stare de linişte vecină cu fericirea, în acea perioadă parcă nici sex nu-mi mai trebuia În decurs de câteva luni, cât a durat procesul, ţin minte că l-am convocat o singură dată pe numărul şase pentru un job (Când m-a văzut cu ochelari de soare noaptea, în casă, şi-a dat seama că sunt din nou plină de vânătăi – încă nu-mi trecuseră – şi a plâns ca un copil de mila mea) Într-un miez de noapte îngheţată de februarie, la el în birou, avocatul a făcut pasul cel mare: s-a lăsat în genunchi lângă fotoliul meu – i-am văzut ochii verzi umeziţi de lacrimi –, a scos din buzunar un inel şi cu voce tremurată mi-a zis simplu: „Aş vrea să fiu numărul tău unsprezece, consimţi?“ A doua zi ne-am căsătorit; după ceremonia discretă am urcat în avion şi noaptea nunţii am petrecut-o într-un hotel de lux din Veneţia",
    "237": " Vă imaginaţi ceva mai delicios ca asta: un bărbat de modă veche, care nu agreează sexul premarital? 10 încheieretc \"10 încheiere\" V-am condus paşii şovăielnici spre bucătărie, v-am arătat ce aveţi de făcut înainte de a pătrunde în această încăpere, v-am vândut câteva ponturi despre cum să vă purtaţi acolo, v-am călăuzit paşii în operaţiunile postgătire şi v-am condus afară din încăpere Sper că sunteţi nevătămate, ceea ce le doresc şi beneficiarilor muncii voastre (vedeţi voi după ce mănâncă) Închei acest ghid cu mulţumirea că v-am oferit mâna de ajutor de care eu n-am avut parte şi vă urez spor la treabă Ştiu că mai sunt multe de spus, dar eu am putut strânge în acest volum doar erorile proprii Pe ale voastre le veţi descoperi încetul cu încetul pe măsură ce le veţi comite şi, când veţi avea destule de spus pe această temă, îmi puteţi continua lucrarea",
    "238": " Acum, că v-am împărtăşit toată experienţa mea, nu-mi rămâne decât să vă urez să finalizaţi cu succes proiectul „bucătăria“ şi să ajungeţi cât mai repede ceea ce vă doriţi: gospodine mari Nu mă despart de voi, dragi extraterestre, până nu vă dau un ultim sfat: nu lăsaţi cartea de bucate ori această lucrare pe mâna extratereştrilor voştri S-ar putea să le vină cheful să intre în bucătărie şi cine ştie ce năzbâtii ajung să facă! Doar ştiţi cât sunt de nepricepuţi bărbaţii \n\nMă gândesc la tine, dragă extraterestră, şi parcă mă văd pe mine la început de drum: seara târziu, amândoi flămânzi, al meu – îmbufnat în faţa televizorului, eu – mânată din spate de instinctul de gospodină, stând la răscruce de drumuri în holul apartamentului şi întrebându-mă înfrigurată în ce direcţie o fi bucătăria A fost greu, am făcut greşeli cu nemiluita, dar am şi avut înţelepciunea să învăţ din fiecare câte ceva, timp în care extratereştrii au tot aterizat în patul meu şi şi-au luat zborul, fiecare cu defectele şi calităţile lui",
    "239": " Numărul unu, înţelegător până la limita patologicului; numai eu ştiu câte a înghiţit de la mine Bărbat rezistent şi statornic, după o lună de meniuri alcătuite din pâine cu pâine mă iubea la fel ca-n prima zi Sper că şi-a găsit fericirea alături de blonda aia grasă cu care a fugit O merită Numărul doi, cu simţul său de afaceri ieşit din comun; acum mi l-aş dori măcar ca partener în firmă Pe de altă parte, în nopţile mele de singurătate încă mai visez că le servesc pâine goală lui şi prietenului său drăgălaş, cel cu care a venit acasă Numărul trei, amant de nota 10 cu felicitări; doar amintirea lui mă mai ajută să suport asalturile romantice ale soţului Vreau să cred că nu plătesc degeaba un detectiv particular (cheltuieli nedeductibile, că nu-mi dă factură) şi că drumurile noastre se vor încrucişa din nou; sper din tot sufletul ca asta să se întâmple undeva pe lângă un pat",
    "240": " Numărul patru, prospătură de o naivitate delicioasă Am recitit ce-am scris despre el şi-mi dau seama că l-am prezentat un pic exagerat: nu era un exemplar masculin chiar atât de remarcabil, dar tinereţea lui îmi părea pe atunci extrem de sexy Oricum, mi-a înfipt cuiul în inimă cu ceaiul lui gol Mă întreb necontenit şi zău că aş vrea să o încerc şi pe asta: ar face faţă cu două deodată? Numărul cinci, cu Macarena lui Mă întristează sincer gândul că o viaţă sexuală a avut, dar a irosit-o şi pe aceea în rateuri din poziţia misionarului Nu-mi amintesc de el cu plăcere: este singurul bărbat din viaţa mea (în afară de numărul unu când era supărat sau, mai rău, bolnav, de numărul şapte, de numărul opt în perioada când îşi dădea masteratul şi de soţul meu) care m-a jignit profund şi în mod repetat adormind lângă mine fără măcar să mă atingă",
    "241": " Numărul şase, best lover money can buy, geniul oral cu poveşti culinare pline de har, omul care mi-a revoluţionat percepţia asupra gospodăriei şi a condiţiei femeii la începutul mileniului trei Statutul social îl recomanda pentru unică folosinţă şi numai în momente de singurătate maximă, dar structura ofertei sexuale l-a ridicat la rangul de bărbat de consum pe perioadă îndelungată Eu l-am refolosit cu plăcere de nenumărate ori şi, până voi găsi o ofertă mai bună, cu siguranţă o s-o mai fac E conştient de valoarea lui şi, de fiecare dată când pleacă de la mine, mă roagă să-l recomand prietenelor, dar i-am trecut numărul de telefon la secret Am învăţat că în viaţă sunt unele lucruri pe care trebuie să le ţii doar pentru tine Numărul şapte şi bucatele lui savuroase Simfonia de arome degajată de oalele şi cratiţele sale rămâne pentru mine un moment de referinţă în trainingul gospodăresc; poliţiştii mi-au spus că ceea ce gătea nu era ieşit din comun decât prin ingredientul secret, cocaina, dar eu nu-i cred",
    "242": " Numărul opt, partener comod, supus, în anumite condiţii amant neobosit, cu relaţii bune, din păcate însurat Am citit în presă că are şanse mari să devină ministru, este un bărbat cu care mă voi reîntâlni întotdeauna cu plăcere Numărul nouă, bărbat încă bine, înfocat până să te prindă, prea rece după aceea, un adevărat armăsar, remediul desăvârşit pentru situaţiile de criză Nu îl am la inimă, dar o dată, de două ori merge A trecut prin patul multor colege singure şi toate i-au lăudat eficienţa Numărul zece, super manager, cu IQ de geniu, CV de invidiat, îngrijit, atrăgător, puternic, atât de iubitor, pregătit să se aşeze la cuib, la fel ca mine, dar beţiv şi violent Mai are câteva luni şi-i expiră interdicţia de a se apropia de „partea vătămată“ Nu mai avem nicio şansă de a sta împreună în acelaşi cuib, dar uşa dormitorului meu îi va rămâne mereu larg deschisă",
    "243": " Cu condiţia să fie treaz \n\nDespre mine ce să vă mai spun? Am încheiat cu brio aventura în bucătărie şi aş zice că sunt în sfârşit mare Am rămas o pisicuţă, dar în cei câţiva ani de gospodărie m-am domesticit sută la sută Am o firmă de succes, aştept un copil şi bărbatul meu numai extraterestru nu e (O fi fost el prin tinereţe, dar pe vremea aceea cred că nu mă dăduseră ai mei nici la grădiniţă Încă mă mai sperii dimineaţa, când mă trezesc cu figura lui buhăită de somn la doar un sfert de metru distanţă de mine) La noi în casă problematica gătitului e pe mâini bune Bucătăreasa are un background internaţional de invidiat: mamă moldoveancă, tată libanez, femeia a lucrat într-un restaurant de prin Banat, apoi în Italia, a ajuns şi în Dubai, s-a întors în ţară şi a avut cofetăria ei, dar a furat-o contabilul şi a dat faliment",
    "244": " În aceste împrejurări a şi cunoscut-o soţul meu: a asistat-o la lichidarea firmei De altfel, imediat după ce ne-am mutat împreună şi am rămas însărcinată, a insistat să o angajăm; a zis să mă menajez, că gospodăria mi-a adus doar necazuri, că pentru binele meu nu va mânca niciodată mâncare gătită de mine, aşa că n-are rost să mai calc prin bucătărie Nici nu vă imaginaţi ce bunătăţi ies din mâinile ei; în fiecare săptămână ne plimbă cu meniul pe cel puţin două continente Păcat că vine doar o dată la două zile şi stă cel mult trei ore În restul timpului găteşte pe la câţiva prieteni avocaţi, însuraţi şi ei cu gospodine mari Soţul meu e un Capricorn cu ascendent în Fecioară, cât se poate de rău din punctul de vedere al compatibilităţii de cuplu, dar cine mai crede în prostiile astea? E un bărbat în adevăratul sens al cuvântului şi are toate calităţile pe care le caută o femeie la partenerul ei de viaţă: are firma lui de avocatură, cu o cifră de afaceri care bate lejer bugetul unui judeţ mai modest",
    "245": " Şi numărul şapte câştiga mai bine ca mine, dar soţul meu îl depăşeşte de departe Are relaţii peste tot – operează numai pe firul scurt, de la secretar de stat în sus –, e grijuliu şi, chiar dacă mă trădează tot mai des, măcar o face cu gust: fetele lui folosesc doar rujuri de firmă, se vede pe cămăşi E el un pic mai uzat şi hiperponderal (atributul „supraponderal“ nu prea-l mai încape), dar îl respect din tot sufletul În pat cred că ar vrea să-l egaleze pe numărul trei (îl mai ajut şi eu cu muzica nigger, deşi e topit după café-concert); nu reuşeşte să fie decât o copie palidă a numărului şase, şi asta foarte rar În sfârşit, gestul contează şi eu ştiu să apreciez aşa ceva Şi mai e latura aceea excepţională a sufletului său: nu are absolut nimic împotrivă să-mi folosesc jucărioara cu acumulatori",
    "246": " Dacă vă imaginaţi, câteodată chiar mă ajută, şi o face cu multă plăcere Asta da, viziune progresistă asupra vieţii de cuplu (Doar la primul contact cu aparatul s-a speriat; naivul, a spus că e imens şi se temea că-mi va face rău I-am explicat eu că nu aparatul e mare şi mă bucur că a fost suficient de inteligent să nu devină complexat din atâta lucru) Acum, toate acestea nu prea mai contează, dar, după ce trec pragul maternităţii, am de gând să-mi rezolv problema cu resurse din exterior: îmi iau şi eu un extraterestru de suflet, cum au făcut mai toate prietenele mele măritate bine Vorba lor: om fi noi femei cu picioarele pe pământ, dar din când în când le-am orienta cu plăcere şi în alte direcţii În primele luni de sarcină am vomat la fel de mult ca-n zilele mele bune, când găteam ciorbe, dar acum mi-a trecut",
    "247": " Odorul pe care-l port în pântece se mişcă tot mai des, e foarte vioi, mă loveşte cu picioruşele acelea micuţe ale lui şi abia aştept să vină pe lume; am văzut la ecograf că-i fată, trebuie să găsesc numele sfintei care îi ocroteşte pe bucătari şi să o botez după aceasta Câteodată, când sunt singură acasă, dezactivez camera de supraveghere video din bucătărie A montat-o soţul meu şi în fiecare seară verifică înregistrările chiar înainte de cină; nu înţeleg ce ne-ar putea fura hoţii de acolo Pătrund în încăpere şi mângâi cu nostalgie cuţitul care m-a ajutat să tai prima felie de pâine, tocătorul pe care găteam sendvişuri cu parizer, strâng la piept polonicul salvat din prima mea ciorbiţă, privirea îmi alunecă apoi de la dulapurile pline cu vase şi electrocasnice spre frigider, depozitarul atâtor bunătăţi gătite pentru extratereştrii mei iubiţi",
    "248": " Întotdeauna mă podideşte plânsul Greu mi-a fost să le folosesc, dar şi mai grea a fost despărţirea de toate acestea Oricum, nu mai am timp de aşa ceva Sunt în luna a şasea, trebuie să am grijă de mine şi de micuţă, să fie sănătoasă şi, când s-o face mare, să o înveţe mama cum să fie o gospodină de nota 10 * * * PS Dacă vrei să afli cine ţi-a dat toate aceste sfaturi utile, consideră că mă cunoşti deja În mod sigur ne-am întâlnit măcar o dată în viaţă prin vreo staţiune de lux, pe la vreun restaurant de cinci stele ori pe la o sindrofie top management Sunt convinsă că ne-am zâmbit complice, ca de la extraterestră la extraterestră, ne-am evaluat reciproc perechea ori măcar ţinuta, ne-am plasat în poziţia învingătoarelor – „Eu sunt OK, tu eşti OK“ – şi ne-am văzut mai departe de viaţă",
    "249": " Ştiu că în scurt timp ne vom revedea Ne întâlnim la piaţă, pe lângă taraba cu verdeaţă Îmi voi da seama că eşti tu \n* * * Personajele şi evenimentele prezentate în această lucrare sunt fictive Orice asemănare cu persoane reale, în viaţă sau decedate, ori cu evenimente reale este pur întâmplătoare De asemenea, firmele şi pieţele agroalimentare menţionate în lucrare sunt rodul exclusiv al imaginaţiei autorului, acestea nu au corespondente în realitate Activităţile casnice prezentate în lucrare sunt periculoase şi nu vor fi iniţiate de cititoare la ele acasă ori la domiciliul altor persoane fără o pregătire teoretică prealabilă, avizele cerute de lege şi asistenţă de specialitate Autorul nu îşi asumă nicio responsabilitate pentru eventualele incidente survenite în bucătărie în urma unor experimente culinare inspirate de acest volum Animalele vii folosite la realizarea lucrării (peştii exotici, canarii, căţeaua cu şase pui abia înţărcaţi, găina ş",
    "250": "a) au fost tratate cu blândeţe şi nu au avut absolut nimic de suferit Autorul le-a respectat drepturile prevăzute de lege cu bună-credinţă şi întocmai \n\nCuprinstc \"Cuprins\" 00\tpreambul\t9 01\teu? în bucătărie? never ever!\t15 02\tşi totuşi, se poate\t23 1\tla cumpărături\t27 11\tgeneralităţi\t27 12\thuman resources \t38 13\tpolitica de produs\t41 14\tpolitica de preţ\t46 15\tpromovare\t50 16\tparticularităţi\t51 2\tprimii paşi în bucătărie (a b c)\t61 3\turmătorii paşi în bucătărie (d e f g)\t71 4\tcâţiva paşi mici spre meniurile semiprofesioniste (h i j k l)\t79 5\talţi paşi îndrăzneţi pe calea gospodăriei (m n o p r)\t111 50\t„la piaţă“ vs „la mall“\t115 51\tcum se numesc alimentele pe care vreau să le cumpăr?\t119 52\tde ce le-am ales tocmai pe acestea?\t125 53\tcum duc cumpărăturile acasă?\t142 54",
    "251": "\tce fac cu alimentele şi de ce?\t147 6\tintrăm cu adevărat în pielea gospodinei mari (s t u v w)\t149 61\tgeneralităţi\t149 62\tparticularităţi\t155 63\tnoţiuni teoretice pentru alcătuirea unui meniu\t157 64\tnoţiuni practice\t166 7\tultimii paşi în bucătărie (x y z)\t171 71\tce facem cu mâncarea?\t172 711 best case scenario\t172 712 worst case scenario\t175 72 \tacum spălăm vase\t189 73\tpetele de pe haine\t196 8\tam învins!\t203 9\troadele victoriei\t219 10\tîncheiere\t231 \n"
}