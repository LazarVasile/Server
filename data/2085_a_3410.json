{
    "1": "Neprețuitele femei \nPublicistică „Mă leg să renunț la feminism atunci când ceilalți vor renunța la misoginism, sexism şi patriarhat” Mihaela Miroiu Neprețuitelor femei care mi-au marcat viața \nStrăbunicii: Maria Muntean, bunicii: Emilia Dragota, mamei: Emilia Bîrsan, profesoarelor mele: Mariana Bărbulescu, Valeria Bucur, Cornelia Grünberg, Florica Neagoe, Cornelia Radu, prietenelor din copilărie şi de până acum: Otilia David, Eva Oros, Dana Lambropulos, prietenelor de adolescență, tinerețe sau maturitate: Monica Calotă, Daniela Ion, Sanda Iordache, Jeni Tebieş, prietenelor care m-au însoțit în tinerețea şi maturitatea feministă: Elena Bălan, Adriana Băban, Maria Bucur, Laura Grünberg, Anca Jugaru, Liliana Popescu, Doina Ştefănescu, Ursula Vogel, Renate Weber Feministelor românce deschizătoare de drumuri şi minți din trecut: Calypso Botez, Alexandrina Cantacuzino, Eugenia Ianculescu, Sofia Nădejde, Eleonora Stratilescu, Alice Voinescu, Adela Xenopol şi din prezent: autoarelor: Anca Manolache, Ştefania Mihăilescu, politicienei Mona Muscă Jurnalistelor solidare cu feminismul cultural şi politic: Gabriela Adameşteanu şi Rodica Palade",
    "2": " Feministelor care aparțin deja lumii marilor teoreticiene şi m-au marcat profund: Simone de Beauvoir, Mary Daly, Carol Gilligan, Gerda Lerner, Kate Millett, Susan Moller Okin, Carole Pateman, Anne Phillips, Harriet Taylor, Mary Wollstonecraft, Iris Maryon Young \n\nAceste texte reprezintă o selecție de articole şi interviuri care au fost publicate în revistele: AnaLize, 22, Observator cultural, Dilema, Sfera politicii, Capitala, Contrapunct, Info Kappa şi în cotidianul Curentul Ele sunt republicate în acest volum cu permisiunea binevoitoare a redactorilor şefi ai acestora Mulțumesc Maricicăi Mănăilă pentru transcrierile textelor mai vechi Micile modificări pe care le-am operat în acest volum vizează eliminarea unor repetiții \n\nCuprins: \nÎn loc de preambul: Arheologie feminină \nIntroducere: Mai are rost feminismul? \n\nPartea întâi: Născuți din femei şi din culturi misogine \nNăscuți din femei şi din culturi misogine (De)formatorii de opinie Pâinea şi cuțitul Alungarea din Sfântul lăcaş creştin Gâlceava danciachirilor cu demnitatea spirituală a femeilor Despre feministe imaginare şi copiile lor „eşuate” \nPartea a doua: Feministele „Antifeminişti, nu vă speriați!” Cum a devenit Mihaela MirAnA Editoriana: sau despre ințelegerea de sine Reflecții despre femeiesc şi feminism „Feminismul face bine la sex-appeal” „Trăim într-o Românie virtuală” \nCând sex-appeal-ul întunecă text-appeal-ul sau despre societetea în care mintea femeilor nu contează „La noi, după 40 de ani nu mai eşti femeie",
    "3": " Devii altă formă de «organizare a materiei»” \nPartea a treia: La porțile feminismului politic \nCripto-patriarhatul Istoria ascunsă, istoria regăsită Etatizarea facultăților reproductive Inegalele „egalilor” \nMinoritare, anonime, invizibile \nFemei în posturi de decizie O poveste „banală” şi originea ei politică La porțile feminismului politic Femeile şi liberalismul yoghin \nPartea a patra: Familia şi analfabetismul în viața privată \nNici Casandre, nici romantici Cine educă pentru viața privată? \n\nPartea a cincia: Politica omagiilor şi presa din spatele ei \nPolitica omagiilor \nEternul masculin Ziariştilor, cu mulțumiri De la limbajul, la practica desconsiderației Sex şi mâini, cap şi muşchi sau despre cum arată femeile şi bărbații în mass-media românească la anul de grație 2005 \nGând de final \nÎn loc de preambul: Arheologie feminină (întrebările aparțin Magdei Cârneci) Observator Cultural, nr 47, 16 ianuarie, 2001 \nScurtă prezentare personală (adusă la zi): De 50 de ani sunt persoană ca femeie în diverse metamorfoze: nepoata unor țărani ardeleni, fiica învățătoarei Emilia Bîrsan şi a colonelului artilerist Mihai Bîrsan, mama lui Andrei, soția lui Adrian, prietena prietenilor mei, colega colegilor mei, profesoara elevilor şi studenților mei",
    "4": " Am scris cărți de filosofie feministă, de teorie politică feministă, de etică, de analiză politică Am editat studii de gen, cultură civică, filosofie, politologie Sunt profesoară universitară, conduc doctorate în Ştiințe Politice şi un masterat de Gen şi Politici Europene – Studii de Gen Am încercat să scriu literatură Am încercat să pictez Am cunoscut mulți oameni şi multe locuri Mi-am dorit să pot trăi scriind Nu am avut cum M-a urmărit o „fatalitate”: responsabilitățile instituționale Am reuşit câte ceva, între altele să creez câte un loc sub acest soare pentru zone noi de studiu \n\nValorile esențiale din viața mea: Ele s-au metamorfozat odată cu mine Trei au rămas valori-credințe-sensuri: maternitatea, creativitatea şi prietenia Fără Andrei, fiul meu, nu mă pot imagina, chiar dacă sunt o mamă care-şi ține mințile adesea în altă parte Fără creativitate mă simt goală şi doar funcțională",
    "5": " Fără prietenie şi încredere îmi pierd rădăcinile Celelalte m-au însoțit acut sau cronic: iubirea, libertatea, autenticitatea, solidaritatea, curiozitatea, responsabilitatea \n\nFigura feminină din cultura română pe care o apreciez cel mai mult: Apreciez multe femei contemporane mie, care mi-au influențat parcursul intelectual Nu mă voi referi însă la ele (am norocul să trăiesc între femei care îndrăznesc să gândească diferit şi creativ şi să-i învețe pe alții) Figura feminină din cultura română pe care o apreciez în mod deosebit este Alice Voinescu, fiindcă a îndrăznit să existe în nucleul tare al excluderii sau marginalizării, filosofia, fiindcă a încercat să uite răul şi să trăiască fără meschinării post-traumatice, fiindcă avea tot atâta suflet câtă minte Şi le avea din plin Nu mi-a influențat parcursul intelectual Am „întâlnit-o” târziu \n\nPersonalitatea feminină din cultura universală pe care o admir: Din cultura universală o admir pe Mary Daly, această minunată teoreticiană „anarhistă” care trăieşte la Boston, înconjurată de ostilitate şi admirație",
    "6": " Am re-cunoscut-o în vara lui 1998, când am trăit alături de ea momente de o gynergie intelectuală fără egal A scris şapte cărți Toate cât se poate de ginomorfice A scris săpând în rădăcinile teologice, filosofice şi antropologice ale patriarhatului Căutând o Welthanschaung în care să se regăsească şi „morphe” femeiască Da, ea mi-a influențat parcursul intelectual aşa cum o fac toți cei care suferă de hybrisul marilor maeştri sau al marilor maestre: mi-a zdruncinat din temelii prejudecăți bine aşezate acolo de întreaga cultură andromorfică pe care, cuminte, mi-am însuşit-o În acest sens datorez destule Ancăi Manolache şi pionieratului său în feminismul creştin ortodox precum şi Ştefaniei Mihăilescu, cea care ne-a redat feminismul românesc de la 1815 şi până la anihilarea lui sub dictaturi \n\nPersonaje mitologice marcante: Semenele, mama parthenogenetică a Atenei şi fiica ei Pe Maria Magdalena, „în rând cu Apostolii”, dar mai credincioasă decât mulți dintre ei",
    "7": " \n\nExpresie celebră pe care o aplic ca formulă de viață: Expresia nu este celebră, dar încerc să o aplic: Nimeni nu poate trăi în locul tău \n\nDescrierea făcută mie de un bărbat în care mă recunosc şi m-aş recunoaşte: Mă voi referi la o descriere scurtă şi întremătoare, aparținând prietenului meu Mircea Miclea: „Lângă tine, Mihaela, oamenii devin mai oameni şi înțeleg mai multe, iată sensul!” Mi-a spus asta când soarta era, în multe privințe, supărată foc pe mine şi când eu nu mai ştiam cam de ce ar mai trebui să continui, odată ce, indiferent ce făceam, mi se întâmpla ceva rău Am ştiut şi că el, bunul meu prieten, chiar aşa gândea şi că avea destulă dreptate încât să-l cred, să îmi cred Şi dacă aceasta se întâmplă cu puțini, parcă tot merită să continui \n\nCe înseamnă să fii femeie în România de azi? E dificil? E provocator? Depinde",
    "8": " Înseamnă să trăieşti în medie cu şapte ani mai mult decât un bărbat, ceea ce, să recunoaştem, nu-i puțin lucru Înseamnă să traversezi tranziția fără crize atât de grave de nonsens, dacă eşti în şomaj, fiindcă mai sunt destui cei care au nevoie de tine, să ai de lucru în zonele de destructurare industrială, să câştigi în medie mai puțin decât bărbații, să nu faci parte din „topul” oamenilor de afaceri, să ai o atitudine excesiv de contemplativă față de politică, să monopolizezi aproape în totalitate statutul de părinte singur Înseamnă să înveți la fel de performant ca un bărbat, dar să nu ajungi în top: academic, managerial, financiar, fiindcă aceste topuri sunt bine conservate ca establishment bărbătesc Înseamnă să te abții de la delicte grave, să fii mult mai bătută decât un bărbat şi mai ales de către cei „dragi”, „apropiați”, de „ai tăi” Înseamnă să munceşti două treimi din munca totală şi să apari în presă cu imaginea de corp pasiv, de vânzare",
    "9": " Înseamnă să te refugiezi în ONG-uri, acolo unde ai influență şi să laşi bărbații la finanțe şi în politică, acolo unde este puterea Ceea ce am scris arată că e dificil să fii femeie De ce e şi provocator? Eu cred că provocarea vine mai ales din faptul că s-a ajuns la un prag critic al patriarhatului cotidian românesc Tot mai multe femei vor învăța curând că nu e o fatalitate să fie anexe culinare, de menaj, decorațiuni ataşate ca status simbol, note de subsol la interesele bărbaților Se vor uita lung la ele însele, şi s-ar putea să nu mai accepte decât relații parteneriale Vom intra şi noi în „criza familiei patriarhale”, în tranziție spre cea partenerială, vom afla şi noi că etica drepturilor nu trebuie să fie monopol bărbătesc şi cea a grijii, „monopol” femeiesc Încercând să ieşim la lumină ne vom pierde multe dintre comoditățile traiului în umbra bărbaților",
    "10": " Orice încercare de ieşire din regimuri paternaliste este grea Dar merită să exişti altfel decât ca o anonimă de folosință milenară În timp economia globală va fi preponderent digitală, de comunicare şi de servicii Este în avantajul femeilor Va creşte transparența deciziei şi, odată cu ea, nevoia moralității în politică şi „politici” Este altă uşă, deocamdată întredeschisă mai mult pentru femei \n\nCe ar reprezenta feminitatea ca valoare pozitivă? Dar negativă? Voi lua „valoare” în sens de virtute şi voi accepta zisa lui Aristotel: viciul este excesul şi lipsa, virtutea este măsura, echilibrul În mod tradițional, femininul se asociază simbolic cu materia, imanența, trupul, sensibilitatea, emoția, slăbiciunea, dependența, impuritata, haosul, schimbătorul, teama, iar masculinul cu spiritul, transcendența, mintea, raționalitatea, tăria, independența, puritatea, cosmosul, invarianța, curajul În acelaşi mod tradițional, masculinul este socotit superior femininului În cultura patriarhală este de aşteptat ca femeile să dea curs la ceea ce simbolizează",
    "11": " Numai că lumea se compune din femei şi bărbați individuali, influențați desigur de ceea ce le zice cultura că este feminin sau masculin şi, deocamdată, de faptul că masculinul trece drept superior din punct de vedere axiologic Mă întorc la prima afirmație: viciul este excesul şi lipsa Cred că cel mai mare viciu „feminin” este teama de autoafirmare pe termen lung şi permanenta ei justificare prin grija față de alții şi prin autosacrificiu excesiv (adică neasumarea ca subiect şi scop a propriei vieți) Cred că cea mai importantă virtute femeiască derivă din potențialul de a da viață şi se manifestă prin respect pentru păstrarea vieții (agresiune mai scăzută, conviețuire, înclinație spre conciliere în raport cu conflictul) De altfel, în propria mea practică în calitate de şefă de bărbați, problema cea mai mare pentru mine a fost teama în situații de criză şi, pentru ei, orgoliul exagerat în situații de competiție",
    "12": " Eu nu am educația pentru a-mi învinge repede teama, ei nu au educația pentru a-şi învinge repede vanitățile Încercăm să ne educăm împreună pentru ceea ce nu a intrat în patternul nostru de femei şi al lor, de bărbați \n\nIntroducere Mai are rost feminismul? Pentru unii dintre cititori probabil că titlul mai potrivit ar fi: „Are rost feminismul?” Aud sistematic în jurul meu multe femei educate, profesioniste, adesea implicate politic sau civic, militante în felul lor, care doar că nu-şi scuipă-n sân când aud de feminism şi susțin, stupefiant pentru cunoscători: „Eu nu sunt feministă! Eu nu vreau să fiu sufragetă!” Bărbații antifeminişti autohtoni au alte probleme: feministele sunt nebunele acelea care au protestat scoțându-şi sutienele pe stradă, nu mai vor să fie mame, sunt lesbiene! Mai aproape, un antifeminist de marcă se exprima şi mai tranşant: Feministele sunt frigide, complet neispititoare, atee, nemăritate, nu au nici măcar prieteni, iar a încerca să cucereşti o astfel de femeie este ca şi cum ai mângâia un sân cu silicon sau o coapsă falsă",
    "13": " Când microfoanele sunt conectate mai ales la această categorie de intelectuali publici, cum să nu scuipi în sân la ideea că ai putea să fii asociată cu aceste „mari eşecuri” ale stirpei femeieşti? Fiindcă la noi domină cultura improvizată şi ignoranța arogantă, mă simt nevoită să scriu despre lucruri care ar trebui să figureze în cultura de bază a oricărui om cu educație medie Între altele, desigur, manualele româneşti de istorie nu pomenesc nimic despre felul în care au câştigat femeile din lume şi din propria țară drepturi civile şi politice, ca şi când acestea le-au fost făcute cadou prin bunăvoința de masă a bărbaților generoşi şi luminați Sunt convinsă că în întreaga istorie patriarhală (adică istoria în care bărbații dețin monopolul resurselor politice, financiare, culturale), femeile au acționat ca să îşi facă şi ele partea lor Cea mai simplă şi bătătorită cale este cea „feminină”: bărbații trebuie să fie flatați, orgoliul lor trebuie gâdilat, chiar dacă aceasta înseamnă să mimezi slăbiciunea, vulnerabilitatea, inferioritatea, dependența",
    "14": " Cum nu ai acces direct la resurse, ai acces la posesorii lor Ei pot să fie luați în administrare, făcuți dependenți Mai întâi, ei sunt real dependenți fiindcă s-au născut prin voința unei femei Apoi sunt dependenți de mame pentru a creşte şi a deveni autonomi Devin dependenți de farmecele altor femei care îi flatează şi îi mulțumesc erotic Devin dependenți de neveste pentru a fi hrăniți, îngrijiți, curățați Devin dependenți de admirația femeilor Au nevoie de muze şi de Galatee Au plătit şi plătesc pentru asta, dar atât cât să mențină controlul resurselor de dominare Plătesc prin faptul că o femeie dependentă se simte adesea mizerabil şi când nu mai poate, transferă starea ei mizerabilă celor din jur Altele, uneori în colaborare cu bărbați parteneriali care cred că un umanism fără femei competitoare şi partenere nu este umanism deloc, au ales calea feministă: cea a competiției deschise pentru resurse, susținând, asemenea Harrietei Taylor (1851) şi lui John Stuart Mill (1869), că, odată ce competiția este sursa progresului, este o crimă să înlături jumătate din competitori fiindcă s-au născut femei",
    "15": " Această cale a devenit foarte explicită încă din Renaştere prin Christine de Pisan XE „de Pisan, Christina”  (1405) În 1694 Mary Astell XE „Astell, Mary”  publica A Serious Proposal to Ladies, în care dezvoltă problema: „Dacă toți oamenii se nasc liberi, cum se face că toate femeile se nasc sclave?” Feminismul a evoluat concordant cu Iluminismul (Mary Wolstonecraft, A Vindication of the Rights of Woman, 1792) şi s-a transformat în mişcare de emancipare politică şi civilă la mijlocul secolului al XIX-lea De ce această evoluție? Fiindcă până atunci, indiferent cât se dezmărgineau fruntaliile drepturilor şi cetățeniei pentru bărbați în virtutea modernității (în ideea că oamenii se nasc egali în drepturi pur şi simplu fiindcă sunt oameni), că trebuie renunțat la paternalism în favoarea „contractului social fratern”, femeile erau trecute iarăşi la statutul de anexe ale bărbaților, părți ale posesiei acestora, obiecte de inventar gospodăresc, cu un statut dubios, oscilând între cel de „slugă” şi cel de vită, întocmai ca în patriarhatul veterotestamentar, neclintit de Evanghelii: „Să nu doreşti casa aproapelui tău; să nu doreşti femeia aproapelui tău, nici ogorul lui, nici sluga lui, nici slujnica lui, nici boul lui, nici asinul lui şi nici unul din dobitoacele lui şi nimic din câte are aproapele tău",
    "16": "” (Ieşirea, 20, 17) Femeile au fost tratate ca ființe cu discernământ limitat, din când în când mai trebuiau şi bătute, dar legea te împiedica să le şi omori, cel puțin în ultimul secol şi jumătate, ele sunt sexul slab, incompetente legal, lipsite de drept de proprietate, de studii, de dreptul de a profesa, de a iniția căsătoria sau divorțul, de a vota, de a fi reprezentate politic Pe scurt, erau trecute în sensul drepturilor politice la capitolul: minori, delicvenți, criminali, idioți, aşa cum s-a întâmplat şi în faimoasa Constituție românească „democratică” de la 1923 În acest sens, cui nu îi plac sufragetele trebuie să îşi asume ideea că era mai bine ca femeile de acum un veac să fi stat în banca lor în loc să se expună oprobiului public luptând pentru „sufragiul” cu adevărat universal (căci de aici le vine numele de sufragete) Grație acestor femei şi „colaboraționiştilor lor bărbați” (cum îi numea cu oroare Fr",
    "17": " Nietzsche), drepturile civile şi politice ale femeilor au fost treptat recunoscute, ajungând să voteze începând cu sfârşitul secolului al XIX-lea în unele state americane, în Australia, Noua Zeelandă, din zorii secolului XX în Țările Scandinave, iar apoi în Anglia, Rusia şi în întregime, în SUA De aproape 60 de ani femeile au acces generalizat, nu prin excepție, la aproape toate formele şi nivelele de studii La fel, de peste 30 de ani au acces la performanță intelectuală şi de cercetare De peste 15 ani legile le protejează de bătaia şi violul aplicate de soți, precum şi de prostituția forțată De mai puțin de 10 ani violul colectiv pe timp de război este socotit crimă de război Toate acestea se întâmplă numai în lumea democratică şi doar prin intermediul feminismului politic Cele mai multe dintre semenele noastre trăiesc încă în preistoria exercitării drepturilor lor (vezi semenele de lângă noi, femeile rroma din comunitățile tradiționaliste, precum şi femeile din religii ultrapatriarhale), în cazul fericit în care acestea le sunt formal recunoscute",
    "18": " Dar „lumina” nu a venit deloc numai de la Apus Nici înaintaşele noastre de pe plaiul „mioritic” nu s-au rezumat la conviețuirea cu patriarhatul într-o resemnare „cosmică”, de Ană păcălită şi zidită fără consimțământ în proiectele bărbaților Chiar şi Ana „lui Manole” a protestat, dar a făcut-o degeaba într-o cultură surdă la glasul femeilor „Spiritul de dominație, domnia forței (…) au asigurat bărbatului partea leului (…) Îmbibat de spirit egoist şi preocupat de a nu avea în fața sa un rival şi un concurent înarmat cu aptitudini egale, bărbatul a îndepărtat-o pe femeie de oriunde i-ar fi putut face umbră, sau, dacă a lăsat-o să pătrundă, a retribuit-o inegal pentru a o descuraja şi imobiliza, pentru a o ține veşnic în limitele de inferioritate din care nu va trebui să iasă” (Calypso Botez, 1923 XE „Botez, Calypso” ) Româncele au început să devină active în mişcarea pentru drepturi civile încă de la 1815 (vezi Ştefania Mihăilescu, Emanciparea femeii române",
    "19": " Antologie de texte 1815-1918, Editura Ecumenică, Bucureşti, 2001) La mijlocul secolului al XIX-lea, înaintaşele noastre şi-au conturat revendicări politice foarte clare, care au culminat cu bătălia generalizată pentru recunoaşterea dreptului de vot în Constituția din 1923 Numele lor este cunoscut, voi da doar câteva exemple: Maria Rosetti, Constanța Dunca-Suchianu, Alexandrina Cantacuzino, Calypso Botez, Alice Voinescu, Cecilia Cutzescu-Stork, Sofia Nădejde, Eleonora Strailescu, Eugenia de Reus Ianculescu, Adela Xenopol Aceste femei au acționat public, deschis, ferm Multe au acționat pregnant politic Exemplul cel mai strălucit este cel al Alexandrinei Cantacuzino, fruntaşă a mişcării politice feministe internaționale Cert este că, până la venirea comunismului, feminismul românesc nu era doar în rând cu lumea, ci chiar în avangarda acestui „rând” În 1929 feministele românce au reuşit să obțină recunoaşterea drepturilor electorale la nivel local şi unele chiar au fost alese în consiliile locale Constituția lui Carol al II-lea dă dezlegare la universalitatea drepturilor exact atunci când drepturile s-au golit de sens şi România intra într-o istorie a dictaturilor pentru următorii 50 de ani",
    "20": " Practic, româncele au votat pentru prima în condiții democratice în 20 mai,1990 Comunismul este incompatibil cu feminismul pe care l-a şi condamnat ca „deviaționism burghez” Comunismul românesc a reuşit să etatizeze până şi capacitățile reproductive ale femeilor A produs o emancipare prin muncă şi un patriarhat de stat A preluat o parte din creşterea copiilor A încurajat dubla zi de muncă pentru femei A contribuit la independența economică a femeilor, dar nu şi la autonomia lor Diferențele de venituri între bărbați şi femei s-au micşorat semnificativ, deşi domeniile în care lucrau femeile erau mai prost plătite Din comunism am plecat relativ egali şi nonproprietari, pasageri ai unui Mayflower destul de echilibrat Mayflowerul relațiilor de gen a cam sfârşit ca şi Titanicul În tranziție bărbații au fost victime privilegiate, asistate de către stat pentru a suporta mai uşor falimentul industriilor lor",
    "21": " Ei au fost şi clienți favoriți la împărțirea bunurilor publice Între cei 300 de români bogați, mulți din afaceri cu statul, doar 6 sunt românce şi acelea la periferia topului Femeile au intrat de la început în economia de piață fiindcă lucrau în servicii şi industrie uşoară Câştigă puțin şi plătesc mult Sindicate nu au Politicieni pentru a le apăra interesele, nu au Au în schimb legi importate de la Uniunea Europeană, legi care sunt rezultate ale feminismului celui de-al doilea val, pe când nouă ne rezolva comunismul toate problemele şi noi hibernam liniştiți Am obținut de la Uniunea Europeană, în sistemul pe care eu îl numesc „room-service”: nondiscriminare, egalitate de şanse, concedii parentale, interzicerea violenței domestice Adoptarea acestor legi nu costă mai nimic atâta vreme cât ele rămân mai ales în vitrina cu norme Şi totuşi din punct de vedere politic şi civic se mai dezvoltă ceva, uneori şi academic",
    "22": " Cercetarea avansează Dar cultura de masă nu Odată ce sunt prea puțini oameni dispuşi să „îşi piardă timpul cu poveşti minore şi triviale” (femei, feminin, feminism, gen), vom rămâne cu un feminism fără corp, călit însă în lupta cu antifeminismul preventiv al culturii noastre sănătos-misogine, bine reflectată în bibliografii de referință şi legitimitate culturală Voi încheia cu un astfel de exemplu la care vă propun să reflectăm împreună Este vorba despre sensurile în care sunt utilizați termenii femeie şi bărbat în limba română, în anul de grație 2006, aşa cum îi consemenează Dicționarul de Sinonime al Limbii Române (vezi DEX online): FEMÉIE, 1 Persoană adultă de sex feminin;  HYPERLINK \"http://dexonlinero/searchphp?cuv=muiere\" muiere 2 Persoană de sex feminin căsătorită (Pop;  HYPERLINK \"http://dexonlinero/searchphp?cuv=Soție\" Soție,  HYPERLINK \"http://dexonlinero/searchphp?cuv=nevastă\" nevastă) FEMÉIE s 1 (pop",
    "23": ") muiere, nevastă, fustă (O Î cu un copil) 2 femeie de serviciu v  HYPERLINK \"http://dexonlinero/searchphp?cuv=servitoare\" servitoare 3 femeie de stradă v  HYPERLINK \"http://dexonlinero/searchphp?cuv=prostituată\" prostituată FEMÉ//IE Îi f 1) Persoană matură de sex feminin Î în casă femeie angajată, în trecut, pentru treburi gospodăreşti 2) pop Persoană de sex feminin care şi-a pierdut fecioria BĂRBÁT, -Ă, I S m 1 Persoană adultă de sex masculin Om în toată firea 2 Soț II Adj (Rar) Curajos; voinic; harnic, activ BĂRBÁT s 1 om 2 v  HYPERLINK \"http://dexonlinero/searchphp?cuv=soț\" soț BĂRBÁT adj v  HYPERLINK \"http://dexonlinero/searchphp?cuv=brav\" brav,  HYPERLINK \"http://dexonlinero/searchphp?cuv=curajos\" curajos,  HYPERLINK \"http://dexonlinero/searchphp?cuv=cutezător\" cutezător,  HYPERLINK \"http://dexonline",
    "24": "ro/searchphp?cuv=dârz\" dârz,  HYPERLINK \"http://dexonlinero/searchphp?cuv=inimos\" inimos,  HYPERLINK \"http://dexonlinero/searchphp?cuv=indrăzneț\" indrăzneț,  HYPERLINK \"http://dexonlinero/searchphp?cuv=neînfricat\" neînfricat,  HYPERLINK \"http://dexonlinero/searchphp?cuv=semeț\" semeț,  HYPERLINK \"http://dexonlinero/searchphp?cuv=viteaz\" viteaz BĂRBÁ//T 1) Persoană adultă de sex masculin 2) Persoană plină de energie şi de fermitate; om în toată firea Î de stat persoană marcantă, aflată într-un post de conducere important 3) Persoană de sex masculin căsătorită, considerată în raport cu femeia ce i-a devenit soție; soț BĂRBÁ//T 1) Care este înzestrat cu forță fizică şi curaj 2) rar Care munceşte mult şi cu folos; harnic; laborios; vrednic \n\nRevista electronică Info Kappa, 6 februarie, 2006 \nPartea întâi Născuți din femei şi din culturi misogine \nNăscuți din femei şi din culturi misogine \nAm citit despre Cerul din burtă, cartea Ioanei Nicolaie, în aceeaşi săptămână în care peisajul nostru de presă adăuga reprezentării femeilor, pe lângă clasicele trupuri sexy golite uneori de glas şi adeseori de minte, o nouă avalanşă de misoginisme",
    "25": " Câteva personaje din presa românescă țin iarăşi şi iarăşi să aşeze femeile explicit „la locul lor” şi să le spună că nu au destulă minte ca să gândească despre şi pentru ele însele, să nu ceară, să nu revendice, să nu vrea să fie mai mult decât ceea ce le îngăduie, în larga lor mărinimie culturală, misoginii (ginos: femeie), cei care disprețuiesc femeile şi s-ar lipsi de ele măcar cultural Cartea Ioanei Nicolaie ne re-dă, în forma unei proze lirice, cel mai elementar dintre adevăruri: acela că din femei venim cu toții Articolele recente mi-au amintit cât resentiment există încă față de cele din care vin inclusiv misoginii Sau poate ei s-au ivit direct din spuma mării? Nu, căci aşa a apărut Venus şi este jenant să urmezi simbolic o femeie Poate vin din capul vreunui zeu? Nu e bine, căci aşa a „venit” o altă femeie, Atena, între altele, samavolnic răpită mamei ei partenogenetice",
    "26": " Există o mare dreptate în zisa lui Mary Daly: „Până la urmă, rând pe rând misoginii acceptă ca femeile să învețe, acceptă ca ele să îi învețe pe alții Ceea ce nu pot ei suporta şi tolera este însă faptul că femeile pot gândi cu mintea proprie!” Să tăceți despre voi! Să tăceți despre „origini”, mai ales despre ale noastre ca indivizi În peisajul nostru retardat în care glasul cultural al femeilor despre femei este în genere înăbuşit, deturnat, convertit la misoginism sau măcar ignorat, o femeie rupe liric tăcerea despre adevărul că la începutul fiecăruia dintre noi suntem Doi şi că Una este sigur femeie Ceea ce învățăm despre sarcină, despre vremea când suntem una cu o femeie, când suntem o făptură într-o femeie se află, de regulă, în tratate medicale şi în broşuri de popularizare ale unor sfaturi de natură medicală Sarcina este însă cea mai normală dintre stări",
    "27": " Este starea primordială a oricăruia dintre noi Ne formăm înlăuntrul unei femei Ea ştie, ea ne simte Ea ne trăieşte conştient Tratatele despre sarcină sunt de regulă scrise de către bărbați, iar ei nu trăiesc direct această experiență Ei au legitimitate prin „obiectivitate” şi „neutralitate” Femeile sunt prea implicate Cum să le dai crezare? De ce ai asculta ceea ce gândesc gravidele, dincolo de uşa bucătăriei, gineceul lor cel de toate zilele? Subiectul este trivial Nu putem înjosi cultura la nivelul trivialului Unele femei, precum şi bărbații „colaboraționişti”, lipsiți de complexul recunoaşterii deschise şi mândre că vin din femei, spun însă altceva: da, putem înălța cultura la nivelul „trivialului” Acest adjectiv depreciativ vine dintr-un substantiv propriu: Trivia, arborele mitologic al vieții, divinitate feminină Femeile sunt Trivia-lele fiecăruia dintre noi Pântecele, burta, este locul haosului începuturilor, haos care prinde să se ordoneze, să devină cosmos întrupat într-o nouă făptură",
    "28": " Ioana Nicolaie ne ia de mână şi ne povesteşte starea de graviditate, percepția subiectivă a „cerului din burtă”: L-am văzut în culcuşul de opt săptămâni Strălucea într-o unsoare opacă suntem miniaturi fără brațe, fără unghii sau umeri În burta mea eşti nervi şi muşchi în rețele Începi să ai oase şi muguri de dinți În ipostaza ei de Gaia a nenăscutului, mama Ioana îşi asumă o stare simbiotică, o simbioză în care unul creşte din alta şi o schimbă pe aceasta: să fiu primitoare şi blândă cu oscioarele noi să te aştept cuminte, cum se cuvine eşti acolo, începi să fii dintre noi Vorbind îngrămădirii de viață, oscioarelor şi muşchilor translucizi nedefiniți ea se adresează astfel: Dragă fată, dragă băiat, Vreau să te apăr de toate relele… Vreau să-ți fie uşor, fără spaimă",
    "29": " vreau să te sprijin în panică şi în dezolare, să te ajut în înghețul din lume, să te apăr de timp, de bacterii să-ți țin în pălmițe uimirea Să nu-ți doreşti să mă vezi prea devreme Că nu-s mai mult de o casă în mers Am un corp şi-ncep să mi-l aflu… când fuge-i un geamăt cu gura pansată Am un corp şi-o uitată răbdare Singurătatea-i când nu mă aud, când nu te aud Stăm într-un omuleț şters pe jumătate cu guma Aşteptăm Aştept doar să cresc, de parcă mi-aş fi statuie şi soclu Starea de graviditate o aşează empatic față de cea care a născut-o: Mama îngropa durerea într-un fel de carieră În burta mamei creştea sărăcia Şi față de o oricare alta care a trecut prin starea de graviditate pierzând din făptura ei corporală în creşterea celuilalt: măselele-mi crăpau pe tăcute şi lent",
    "30": " copiii sunt eu însămi şi nu vreo proteză Perceperea gravidității dinăuntrul ei este cu totul alta decât percepția medicalizată potrivit căreia gravidele-s ecograme, anestezii, spaimă şi spaimă, sticluțe cu sânge Gravidele-s egale fac de gardă fără forfotă, cu medalii pentru tăcere La consult medical, când totu-i pe fugă, ruşinea te-aşteptă să ieşi din clădire Sarcina este trăită ca jenantă doar când este desconsiderat subiectul ei Percepția contopirii în cel de-al treilea, care este tatăl şi mama laolaltă, apare simplu, limpede, într-o imagine la îndemâna oricui: stăm împreună într-un pătuț de copil Într-o bună zi, senzația difuză de făptură din tine devine foarte precisă: În JURUL OREI 23 l-am simțit prima oară: trei ciocănituri blânde şi bune în peretele mut Naşterea este prin excelență durerea cu un sens extraordinar: nu este durere de pierdere, ci durere de multiplicare",
    "31": " Acest lucru îl ştie orice femeie, de aceea în ea se îmbină un fantastic sentiment al miraculosului în ea însăşi combinat cu o copleşitoare spaimă, nu doar de durere, ci şi de necunoscutul noii ipostaze, de necunoscutul din burtă, acela care încă este doar tu şi genitoarele său bărbătesc, acela care este încă doar natură însuflețită, lipsită de judecăți şi prejudecăți Desigur, mulți vor spune că a fi grav rănit pentru țară, eventual muritul pentru cauză, este o durere cu sens mult mai profund Şi că există mai mult sens metafizic în moarte decât în darea de viață Oricum, categoria de pe urmă a umplut bibliotecile pe această temă Cărți autoreflecxiv ginomorfice despre sensurile naşterii şi gravidității sunt încă foarte puține şi se strecoară greu prin micile crăpături lăsate de andromorfismul adesea copleşitor misogin al culturii Înainte de adevărul universal „Toți oamenii sunt muritori” stă un altul: „Toți oamenii se nasc”",
    "32": " Cu vorbele Ioanei Nicolaie, nu doar când vine moartea, ci şi când vine naşterea n-ai de ales Nimeni însă nu-i garantează Ioanei Nicolaie, cum nu garantează nici unei femei, că la capătul aşteptării celuilalt care eşti încă tu, spre sfârşit, când totul în tine se desface ca să se ivească alt om, cu zisa ei: „CÂND VEI VENI, DRAGĂ BĂIAT?”, cel venit nu o să facă parte cândva din cohorta de misogini pentru care disprețul față de voința şi mintea femeilor devine o sursă identitară Primul „Fiat!” în ordinea existenței individuale, cel care ne face cu putință este unul femeiesc Indiferent cât de represive sunt regimurile de reglementare legate de contracepție, avort şi sarcină, ne-am născut fiindcă, în ultimă instanță, o femeie este cea care a hotărât să venim pe lume Poate tocmai această dependență originară de voința femeilor nu pot să o ierte niciodată misoginii",
    "33": " Observator cultural, nr 296/24 noiembrie 2005 (De)formatorii de opinie \nTeama de democrație este adeseori argumentată ca teamă de tirania majorității Mai rar, un astfel de argument vizează altă tiranie: cea a presei Ambele tiranii se instituie în societățile cu democrații neliberale, imature, caracterizate prin minimalism civic, exercițiu redus al toleranței, lipsă de respect pentru minorități (inclusiv pentru cele politice în sensul participării la decizie, cum este, de exemplu, cazul femeilor) Această din urmă minoritate plăteşte greu prețul celor două tiranii: a majorității şi a presei Prima dintre ele îi micşorează şansele la cariere performante, o marginalizează civic şi politic Cea de-a doua (a presei) creează imaginea care alimentează şi justifică sexismul adânc al societății româneşti Dacă împotriva rasismului, antisemitismului, naționalismului şovin se găsesc destule organizații şi destule persone publice pentru a protesta, în privința sexismului trăim într-o vinovată conspirație a tăcerii O conspirație care afectează imaginea unei jumătăți din populația României, e drept, jumătatea anonimă, ignorată şi adesea disprețuită şi discriminată",
    "34": " Ea se compune din mamele, fiicele, colegele de şcoală şi de serviciu, prietenele, iubitele, vecinele sau măcar din concetățenele sexiştilor Mai mult sau mai puțin întâmplător, articolul lui Cristian Tudor Popescu, „Femeia nu e om”, apărut în Adevărul literar şi artistic în 10 martie 1998 este unul dintre cele mai tipice pentru stadiul civilizației româneşti actuale, inclusiv pentru cel al presei româneşti Un student îmi spunea că ar trebui să ne simțim privilegiați să putem citi aşa ceva la sfârşitul secolului XX Avea dreptate Pare ireal să mai găseşti jurnalişti a căror cultură pe probleme de gen social este una tipică pentru secolul al XVIII-lea, înainte de apariția primelor lucrări de teorie filosofică şi politică în care se abordează problemele drepturilor femeilor ca drepturi universale ale omului (Condorcet, 1790; Mary Wollstonecraft, 1792; T von Hippel, 1793) Enunțurile articolului lui Cristian Tudor Popescu fac parte din arsenalul sexismului anistoric, cel la care recurg în discursurile publice româneşti mulți jurnalişti, eseişti, politicieni",
    "35": " „Femeia nu e om” este doar unul dintre chipurile sindromului mai larg al lipsei de cultură ştiințifică, civică şi politică în privința problemelor de gen Privilegierea acestui articol în paginile de față se explică prin două merite: este unul dintre cele mai esențial sexiste articole din câte ne e dat să citim şi aparține unui jurnalist care, în virtutea intuiției, spontaneității, talentului, dar şi a lipsei de autocenzură, face deliciul telespectatorilor şi cititorilor Cristian Tudor Popescu este, indiscutabil, un foarte important formator de opinie al publicului românesc Iată care este oferta sa de imagine în privința categoriei din care fac parte cititoarele, telespectatoarele, profesoarele, colegele, prietenele şi membrele familiei sale, inclusiv cea căreia îi datorează apariția sa pe lume: a) Femeile sunt ființe neumane şi infantile De o zi specială beneficiază doar ființele umane care nu au statut ontologic deplin (copiii şi femeile) Femeia este atât de deosebită de masculul uman, încât pare că aparține altei specii, eventual extrapământene",
    "36": " La prima vedere, am putea deduce că este vorba despre diferențele anatomice pe care nu le neagă nimeni Într-adevăr, suntem înzestrați cu aparate reproductive diferite, cu roluri reproductive diferite Aceste diferențe nu spun nimic nici despre inferioritatea sau superioritatea femeilor, nici despre apartenența la altă specie decât cea umană Prin urmare, doar pe baza lor nu se poate constitui legitimitatea alungării din specie Nici un sexist serios nu spune că femeile sunt mai puțin oameni, suboameni sau extraoameni fiindcă au uter, ovare şi sâni Nici o inferiorizare sau excludere nu se fondează pe anatomie CT Popescu intuieşte bine acest lucru Atunci, discriminarea trebuie să se fondeze pe altceva: capacitate de raționare inferioară, imposibilitatea de a opera cu raționamente şi lipsa de discernământ Analog, aceste argumente sunt folosite de către rasişti şi de către colonişti în momentul în care fac referire la barbari",
    "37": " Autorul îşi fundamentează filosofia excluziunii ontologice, în ultimă instanță, pe intelect: femeia, susține el, a fost înzestrată cu arma fecundității, mult mai eficientă decât inteligența pentru supraviețuirea în condiții ostile b) Femeile nu gândesc şi comunică în coduri specifice regnului animal: Oricât de diferite ar fi ca intelect, vârstă şi infățişare, capătă un aer comun, de specie, seamănă între ele, aşa cum ni se pare că toate pisicile seamănă, sau găinile Neputând să tacă, dat fiind că sunt incapabile de comunicare, în mod rațional, două femei vor recurge imediat la limbajul şi conceptele minimale de contact ale altei specii, căci mintea lor este o minte colectivă, un covor psihic în ale cărui noduri se află indivizii femele Femeile, de fapt, nu gândesc Cu excepțiile de rigoare, la fel de dese ca pinguinii albaştri, ele mimează gândirea omenească (toate ideile şi formulările îi aparțin lui Cristian Tudor Popescu)",
    "38": " c) Ceea ce trece drept gândire, dacă dincolo de zgomotul pe care îl produc se află ceva, este, în cazul femeilor, o activitate aproape mecanică Ele nu produc raționamente, ci împrumută expresii, prefabricate întregi de gândire, pe care doar le debitează, fără să priceapă ce se întâmplă în mintea lor: Nici femeia nu ştie ce se întâmplă cu adevărat în capul ei (CTP) d) Proba indubitabilă a incapacității epistemice femeieşti este aceea că femeile nu au făcut nimic în istorie: De la sine înțeles, istoria este privită ca o istorie a bărbaților Bărbații fac filosofie, ştiință, istorie, politică Bărbații inventează, decid, greşesc sau câştigă Femeile doar îi însoțesc Enunțul de mai sus al jurnalistului este în mare descriptiv corect până în urmă cu o jumătate de secol Lumea era populată cu o mulțime de autorități tip Cristian Tudor Popescu, dar care mai aveau şi puterea să blocheze normativ accesul femeilor la toate aceste sfere",
    "39": " Ca să nu rişte nimic, sexiştii de altă dată interziceau femeilor accesul la educație, la profesii şi la vot cu foarte mici excepții (de exemplu, în secolul trecut aceste blocaje au fost eliminate doar în Noua Zeelandă şi Australia) Dar sub presiunea acestor ființe „acefale”, interdicțiile au fost abolite în țările fără fundamentalism religios De atunci femeile par să dea ceva semne că, dincolo de „zgomote”, produc şi istorie, cultură, ştiință şi politică Acest lucru este evident pentru toți cei care se apleacă asupra istoriei contemporane a ştiinței, filosofiei, politicii, artei Chiar şi în România ele ocupă în mod „barbar” 50,3% din locurile din universități şi se încăpățânează, contra naturii lor, să producă ştiință E drept, diverşi cristiantudorpopeşti le mai blochează individual acestă perversiune contra naturii, împingându-le la locul lor, nu de alta, dar e mai bine să scapi de jumătate din competitori, delegitimându-i ca intelect şi umanitate",
    "40": " d) Ca orice sexist care se respectă, jurnalistul nostru lasă finalmente baltă argumentele filosofico-istorice, întărindu-şi spusele cu argumentul dogmatico-religios, dar într-o interpretare personală Adevăratul păcat îi aparține lui Dumnezeu şi constă în crearea Evei, a femeii Dumnezeu îl făcuse pe Adam, omul, din țărână şi apă, după chipul şi asemănarea Sa Adam, ne spune jurnalistul, se simțea foarte bine singur şi identic cu sine Creând femeia din coasta lui Adam, adică prin clonare, Dumnezeu a executat o operație de inginerie genetică prin care a adus pe lume pe celălalt, diferitul În ce scop? Dumnezeu ştie! Ceea ce recunoaşte însă jurnalistul este accesul mai direct al femeilor la comunicarea cu Dumnezeu De ce? Fireşte, ne spune CT Popescu, fiindcă sărăcia cu duhul dă acces femeilor în împărăția cerurilor, iar inteligența virilă creează probleme de comunicare cu divinitatea Ceva mai multă atenție dată literei biblice l-ar fi făcut pe autorul articolului să citească în Facerea I:27 că Dumnezeu a făcut om după chipul şi asemănarea Sa, iar că acest om în care se oglindeşte divinitatea era alcătuit din parte bărbătească şi parte femeiască",
    "41": " Tseila (coastă), în ebraica veche înseamnă parte sau coastă maritimă Tot la o lectură mai atentă, oricine citeşte negru pe alb că numele Eva este cel dat de Adam părții femeieşti a umanității după cădere şi nu de către Dumnezeu De atunci a început practic, în tradiția iudaică, istoria patriarhatului Bărbatul ia femeia în stăpânire în primul rând prin numire O delegitimează ca autoritate epistemică Puțin mai multă atenție dată spiritului Evangheliilor l-ar fi făcut pe Cristian Tudor Popescu şi pe toți cei pe care îi seamănă în opinii să nu mai confunde sărăcia cu duhul cu prostia Căci nu sărăcia în duh, în sens de modestie intelectuală, umilință, măsură, lipsă de trufie epistemică o are în vedere autorul articolului „Femeia nu e om”, ci prostia în cel mai neechivoc sens Dacă autorul crede ceea ce a scris, îi propun să facă o organizație puternică, proporțională cu influența sa mediatică, în care să coaguleze sexiştii din România (indiferent că aceştia sunt femei sau bărbați) şi să încerce o întoarcere serioasă la tradiția patriarhală: să interzică educația femeilor, inclusiv alfabetizarea lor, să le retragă drepturile civile, să le interzică prezența publică, să le închidă în gineceu cu scopuri pur reproductive, sexuale şi menajere",
    "42": " Dacă nu crede ceea ce a scris, îi propun să militeze pentru interzicerea sexismului în cadrul deontologiei jurnalistice şi să reflecteze asupra consecințelor pe care le au atitudinile sale ca formator de opinie situat, deocamdată, pe poziția: „Vrem democrație, dar nu şi pentru femei!” Revista 22, aprilie, 1998 \nPâinea şi cuțitul \nÎn calitatea mea de „feministă de serviciu” în tot soiul de situații, m-am gândit o vreme ce reacție aş putea avea față de articolul lui Mircea Dinescu: „Vaca şi inorogul” În stilul său savuros, alunecat în „Ciao Darwin”, Dinescu insultă o consilieră prezidențială (Elena Udrea) căreia îi spune „vacă”, o vede din perspectiva „ugerului” şi a „copitelor date cu ojă” După primul moment când am vrut să reacționez, m-am mai documentat puțin, am aflat că personajul insultat nu trece drept o consilieră foarte competentă, că odată s-a făcut public de râs în probleme elementare şi, evident, m-am abținut să fac publică reacția mea în ideea că mulți jurnalişti români au un limbaj „gros”, insultă mizerabil şi bărbați şi femei, unii cu talent, alții fără",
    "43": " Până la urmă consiliera are dreptul să îl dea în judecată, dar ca persoană Nu este un caz de discriminare, nici măcar de misoginism Iar feminismul, contrar opiniilor de simț comun, nu înseamnă să te faci luntre şi punte ca să „promovezi” femei peste tot, doar fiindcă sunt femei, aşa cum în patriarhatul în care trăim, în ciuda vitrinei cu legi pentru egalitate de şanse, bărbații adesea se promovează între ei doar pentru că sunt bărbați Într-o tradiție nefericită, ei înclină să îşi ia uneori alături femei în posturi subordonate, dar de decizie, pe alte criterii decât cele care țin de competență, tocmai fiindcă nu au educația să dea atenție minții unei femei şi, slavă Domnului, există foarte multe femei competente, ci sex-appealului acestora Eu nu spun că e rău să ai sex-appeal, ci că este rău să ții cont de acest criteriu dincolo de relațiile private",
    "44": " Mai mult, dacă aceasta este arma de succes, femeile tind să îşi cultive seducția în locul competenței profesionale Asta vor de la ele cei care au putere sau bani, asta oferă Cine plăteşte lăutarii, comandă muzica Deocamdată, în istoria multimilenară a patriarhatului, mai ales a celui mioritic, aşa stau lucrurile Mircea Dinescu recidivează destul de diferit în ziarul Gândul din 12 mai 2005 Drept să spun, reacția lui m-a mirat Nu pare deloc să facă parte din categoria celor care recurg la misoginism ca armă de apărare de propriile lor complexe ca bărbați Mai mult, îl ştiam simpatetic față de feminism înțeles ca respect pentru demnitatea, drepturile şi afirmarea femeilor Dinescu publică un articol intitulat „Femeia şi pompa” Începe cu sintagma: „Deşi nu sunt misogin” şi continuă cu un şirag de argumente potrivit cărora, de fapt, femeile te cam obligă să fii misogin fiindcă: pe Sulfina Barbu, ministra Mediului au „înşurubat-o” aiurea în funcție băieții din opoziție, deşi el nu crede ca alții că ministra ar fi „o proastă cu ghivent”, că politica românească este invadată de „Mițe Baston liberale sau pediste în budoarul funcțiilor babane”",
    "45": " Şi Dinescu adaugă: „Sub pretextul emancipării femeii, o cohortă de muieri certate cu limba română au înlocuit în România capitalistă garnitura tovarăşelor care au alăptat, fără complexele siliconului, socialismul multilateral dezvoltat: Lina Ciobanu, Aneta Spornic, Suzana Gâdea sau tovarăşa Găinuşă” Urmează câteva exemple din prostia monumentală a tovarăşelor constructore ale comunismului, numai bune, din punctul lui de vedere, pentru analogie cu prefecta Mantale şi ministra Mediului, Sulfina Barbu Am căzut pe gânduri Mă întrebam ce s-ar întâmpla dacă am trăi într-un matriarhat, un sexism pe dos, dacă am gândi „misandru” (superb termen, el mai că nu există, ce să mai vorbim despre concurența cu „misogin”), lume imaginară pe care o detest la fel de mult ca şi pe cea patriarhală şi misogină Şi mi-am configurat un mic exercițiu de imaginație Ce aş scrie eu dacă aş fi misandră, începând desigur cu expresia: „Deşi nu sunt misandră”, gândindu-mă la consecințele guvernării țărişoarei noastre, mai mult sau mai puțin „întregită”, de către vaşnicii bărbați",
    "46": " Lucrurile par să stea cam aşa: după ce au încercat să ne sustragă Evului Mediu timpuriu (încercare încă eşuată în multe sate româneşti din 2005), bărbații de stat au unit poporul român învârtindu-se în jurul modernizării acestuia, adesea fără rezultat până la ceasul de față Ne-au condus aşa de dibaci şi de româneşte, încât la finele capitalismului original (faza întâi), aveam aproape 80% populație de țărani, dar țărani, nu fermieri sau lucrători agricoli calificați Mulți intelectuali, bărbați, de bună seamă, au avut un mare impact public: ne-au ajutat să avem şi noi, în sfârşit, o ideologie populară: cea legionară Tot bărbații publici de succes au cultivat modelul intelectualului multilateral dezvoltat care se pricepe la orice şi se pronunță despre orice (aşa cum țăranul produce de toate), întreținând un mit care a subminat şi mai subminează încă modernizarea ca specializare şi profesionalizare Au decis că femeile nu trebuie să învețe mai mult decât şcoala de menaj, nu trebuie să aibă acces la profesii de calificare înaltă şi nici nu trebuie să voteze, asemenea „minorilor, idioților şi criminalilor” (am citat din Constituția democratică din 1923)",
    "47": " După ce s-a instaurat comunismul, cu sprijinul principal al marelui bărbat sovietic şi ai colaboratorilor lor autohtoni (plus Ana Pauker), bărbații au decis destinul femeilor: emanciparea prin dubla zi de muncă Atunci când am scăpat de ruşi şi am devenit originali, făcând un stalinism naționalist tocmai când cei din jur începeau niscai reforme de destalinizare, marii bărbați din CC (Comitetul Central) l-au sprijnt pe Ceauşescu să etatizeze facultățile reproductive ale femeilor şi, pe această cale, să le arunce pe unele dintre ele în cimitire şi pe copii în orfelinate Lângă ei au stat niscai femei spălate pe creier, rezultate şi ele din contraselecție, aceeaşi ca şi în cazul bărbaților Tot ei au decis ierarhia industrială în frunte cu industria grea, au aruncat ramurile industriale feminizate la fundul sacului, au decis că Educația, Sănătatea şi Cultura, domenii feminizate intens atunci, dar mai ales acum, au bugetele şi salariile cele mai mici comparativ cu cele securisto-polițienesco-apărătoare",
    "48": " Bărbații politici actuali nu au clintit aceste ierarhii, mai mult, în 15 ani de tranziție au tot luat impozite de la femeile care lucrează în masă în economia de piață desindicalizată, arucându-le sub limita supraviețuirii, ca să le dea bărbaților din industria grea, producători pe stoc, hiper-sindicalizați, victimele favorite veşnic revendicative şi protestatare, uneori cu ghioaga, să le fie tranziția mai uşoară, sau clienților favoriți ai privatizării, bărbați, de bună seamă Tot bărbații guvernanți au decis că rețeaua de gaze şi canalizare nu este o prioritate națională, mai ales la țară În definitiv, în această societate în care se pare că bărbaților nu le este foame, nu se murdăresc şi nu murdăresc, numai în 83% din cazuri doar femeile gătesc şi spală, e treaba lor să continue dialogul cu veşnicia măturii, sobei cu lemne, albiei de rufe, găleților cu apă Dacă vor să scape de această condiție, nu iau din banii publici, ci dau din nou, în calitate de menajere, surori medicale, culegătoare, uneori chiar prostituate în Europa de Vest, care discriminează pozitiv femeile migratoare, căci ele beau şi fură mai puțin, în schimb lucrează mai mult",
    "49": " Şi femeile au macro-furat în tranziție: ştim numele lor, că erau foarte puține Pe al bărbaților nu îl mai ținem minte, fiindcă erau şi sunt copleşitor de mulți având în vedere accesul privilegiat la poziții în care banul public se redistribuie în interes personal Şi femeile au fost selectate uneori hazliu în parlament sau guvern, le ştim pe toate, că erau şi sunt puține Bărbaților selectați „hazliu”, mulți dintre ei glume proaste, dacă nu macabre, nu le mai putem ține şirul La începutul mileniului III stăm bine Europa decidentă, condusă într-o proporție mai mare şi de către femei, ne încorporează, nu ne mai lasă „de capul nostru” Fiindcă, din păcate, acest „cap” eminamente masculin, ne-a cam lăsat pe undeva după Albania ca PIB şi pe aproape de aceasta ca nivel de civilizație generală Cam aşa ar arăta o reacție „misandră” Probabil unii cititori vor spune că am dreptate",
    "50": " Şi chiar cred că, în multe privințe probabil am Misoginismul şi „misandria” sunt prejudecăți şi nimeni nu le sancționează, ar fi ridicol Atâta doar că „misandria” cam lipseşte, iar misoginismul există în exces Fără alternative parteneriale şi de competiție cu şanse egale, bazate pe respect pentru persoana celuilalt sau celeilalte, misoginismul striveşte femeile ca femei Ele capătă ca rețetă de succes modelul „fâță”, supusă preaplecată sau lucrătoare mută Sunt obligate să îl urmeze pentru că accesul lor oriunde este mediat de bărbați Ei au pâinea şi cuțitul aproape în toate domeniile, inclusiv în presă Desigur însă că tot acest arsenal de prejudecăți (misoginism) şi de discriminări (sexism) nu poate exista decât dacă mai ales femeile, dar şi bărbații care mai şi practică, nu doar predică valorile democrației, nu i se opun public \n\nRevista 22, 793, 17 mai 2005 \nAlungarea din Sfântul lăcaş creştin \nMă feresc să scriu despre propriile experiențe dureroase ascunzându-mă, ca tot intelectualul din zona ştiințelor sociale şi politice, în dosul teoriilor, analizelor, „neutralității impersonale”",
    "51": " Poate că acum voi scrie altfel deoarece i-am promis mamei să nu las neştiută întâmplarea tristă, petrecută sâmbătă, 19 august, la mănăstirea Prislop Faptele După moartea recentă a tatei, mama a rămas cu o dorință permanentă să se roage pentru sufletul lui la mănăstirea Prislop Credea sincer că asta o să aducă împăcare sufletului tatălui meu şi ei o să-i aducă un pic de alinare Mi s-a oferit prilejul să-i îndeplinesc dorința Am plecat spre mănăstire patru femei: prietena mea, judecătoare prin partea locului (ea purta o fustă lungă şi ducea la mănăstire o mică danie), mama, o tânără studentă şi cu mine Noi, cele din urmă, eram îmbrăcate în pantaloni lungi Mama era complet în doliu şi în pantaloni fiindcă, de fapt, nu avea decât o fustă subțire neagră pe care abia o spălase Într-o asfel de ținută am fost acceptată în toate catedralele, mănăstirile, templele şi moscheile prin care am trecut",
    "52": " La moschei mi s-a oferit un batic să-mi acopăr creştetul În rest, nu aveam nici o experiență care să-mi semnalizeze că sunt indecentă, profană întru totul în raport cu cerințele monahale ale lumii actuale Am intrat toate trei în curtea foarte frumoasă a mănăstirii Nici una nu venise „în vizită turistică”, ci să ne rugăm pentru sufletul tatălui meu Am înaintat până aproape de biserică Atunci s-a ivit în pridvor Maica Stareță şi a început să strige la noi cu un glas plin de asprime şi duritate: – Ce căutați aici în pantaloni? Cum ați ajuns până în curte? Nu vă e ruşine? Asta-i ruşinea ruşinilor! Ieşiți afară! Am încremenit Mama se înroşise toată, dând să fugă Prietena mea şi cu mine am început să ne scuzăm: – Ne pare rău, nu am ştiut că nu putem intra în pantaloni lungi Nu ne puteți da câteva minute nişte fuste? Mama îşi doreşte mult să se roage aici în biserică şi noi la fel",
    "53": " Pe acest fond a apărut preotul Ne-a privit cu ochi de metal, plini de indignare, dar apoi a zis: – Vezi, dă-le nişte fuste! Între timp, prietena mea, o persoană deosebit de credincioasă a lăsat micile danii Maicii Starețe De sus, din pridvor, preotul ni s-a adresat pe un ton indulgent-disprețuitor: – De unde veniți? – Tocmai de la Bucureşti, i-am răspuns eu, sperând că îl îmbunez că venim de departe În acea clipă parcă a auzit o blasfemie: – Aha, de la Bucureşti! Aşa vă lasă pe voi astea să intrați acolo la mănăstiri? Nu aveți pic de ruşine, ia ieşiți imediat afară! Acuma, pe loc, până mă uit la voi! – Ba nu, a intervenit Maica Stareță, să stea aici, să stea şi să asculte ce vorbe grele a scris părintele Arsenie despre femeile ca ele, despre astea în pantaloni, să asculte şi să le crape obrazul, apoi să plece şi să nu mai calce pe aici",
    "54": " Reacțiile mele erau ale unui om căruia nu-i venea să creadă Dar nu eu eram problema, fiindcă sunt obişnuită cu intoleranța şi cu duritatea, ci mama şi prietena mea Eu aş fi stat să ascult ce zicea părintele Arsenie despre „unele ca noi” Ele însă au fugit spre ieşire, urmărite de vocile puternice ale celor doi monahi care ne înfierau ca pe nişte ființe căzute ce ne aflam A durat mult să pot să o opresc pe mama din plâns, să o fac să se mai țină pe picioare Tremura toată A durat mult să-mi fac prietena să-şi usuce lacrimile discrete, de jale surdă Întrebarea mamei mă durea pe dinăuntru: – Doamne, unde să mă duc? Unde să te găsesc? Din Biserica Ta ne-au alungat! Dar m-am ținut tare, îmbărbătând-o că Dumnezeu e pretutindeni şi mai ales în sufletul ei Acolo trebuie mai întâi să-l caute",
    "55": " – Dar de ce sunt aşa de răi cu mine, o văduvă care a căutat la ei alinare? Ce să-i spun? I-am spus şi eu ce am crezut: că nu trebuie să confunde Biserica cu anumite obiceiuri particulare, că poate, cine ştie, cei de acolo au uitat să mai citească şi Evangheliile din când în când Că uneori Iisus cel plin de dragoste şi iertător cu păcatele noastre nu se arată în Casa Domnului, dar îl putem găsi în multe alte chipuri Am plecat de acolo golite, ologite sufleteşte, ca nişte ființe izgonite cu vorbe aspre şi grele, tocmai din locul în care căutam mai multă împăcare, bunătate, iertare, blândețe, astfel încât să ne oprească mai mult de răutățile şi păcatele pe care le-am făcut şi le-am putea face Eu una merg la biserică aşa cum mergea străbunica mea: ca să mă ferească de gândul rău",
    "56": " Mi-a fost ruşine să mă întreb ce am căutat la mănăstirea Prislop Dar m-am întrebat Şi mi-a fost ruşine că am ajuns să mă întreb ce caut într-o anume biserică Mă întreb însă: cît de mult îmi aparține vina pentru asta? Şi mă mai întreb: un anumit lăcaş creştin, în cazul acesta mănăstirea Prislop, vrea să-şi adune, sau să-şi alunge credincioşii? Iar dacă îi alungă, îşi asumă o parte din răspunderea morală pentru căile pe care o iau ei? \n\nRevista 22, nr 34, 5 Septembrie, 2000 \nMulțumesc părintelui Marchis pentru cuvintele de mângâiere transmise mamei mele şi mie după apariția acestui articol \n\nGâlceava danciachirilor cu demnitatea spirituală a femeilor \nÎn cotidianul Ziua din 13 octombrie ac (2005) am citit articolul Mirunei Munteanu: „Editorial feminist, frigid şi ateu”, în replică la articolul lui Dan Ciachir: „Frigiditate şi ateism”, etichetele lui pentru feminism, publicat cu o zi în urmă în acelaşi cotidian",
    "57": " Am zâmbit fiecărei fraze: iată o femeie tânără, superbă şi liberă Miruna Munteanu este femeie liberă la minte, nu „liberă la mare”, potrivit prototipului de libertate tolerată femeilor pe toate canalele mediatice: adică disponibilitatea către sex, „zi de zi, ceas de ceas şi în proporție de masă” Acest tip de libertate nu îi cutremură pe paznicii virtuților femeieşti pentru bunul motiv că nu de libertatea de exhibare trupească se tem ei, ci de cea de exprimare Ştim sigur că în tradiția noastră iudeo-creştină „instituționalizată” femeile trebuie să tacă: în biserică, în politică, în cultură, în mass-media, să tacă inclusiv despre femei, căci ele nu-şi pot fi cap În biserică să îşi vadă de rolurile lor specifice: să vândă lumânări, să spele podele, să pregătească o colivă În politică cel mult să voteze capii masculini ai statului – dreptul femeilor de a vota este deja un exces de îngăduință – în cultură să fie inspiratoare şi portavoce a operelor bărbăteşti, în mass-media să citească de pe prompter ce au făcut şi spus bărbații şi să decoreze peisajul masculin",
    "58": " În rest să îngrijească managerial, menajerial şi erotic de capii lor, oriunde s-ar afla aceştia: acasă, la servici, la cârmă Ținutul cu dinții la ordinea milenară a lumii patriarhale exprimă frici foarte explicabile de pierdere a monopolului masculin, iar pentru aceasta nici un misoginism nu este de ajuns Există o teamă la fel de explicabilă față de pierderea sensului vieții şi de lezarea gravă a identității personale Eu înțeleg teama danciachirilor la fel cum înțeleg şi teama țăranilor față cu gripa aviară Cei din urmă sunt compensați financiar Iau pe o găină mai mult decât la piață şi nu sunt fericiți deloc, mai ales țărăncile, deşi ar părea rațional să fie O curte goală de păsări înseamnă un vid de răspuns la întrebarea: dar eu, de acum înainte, ce mai fac cu viața mea? Intelectualii foarte conservatori au şi ei o teamă de aceeaşi natură: dacă lumea se schimbă dramatic față de putința mea de a accepta şi a înțelege, iar ceea ce fac eu devine o doar o curiozitate istorico-antropologică, ce mai fac de acum înainte cu viața mea? Ce mai însemn eu? Danciachirii ştiu foarte bine că ultima redută a argumentelor antiliberale şi antifeministe este tradiția religioasă, anume acea parte a ei care le convine, care a fost selectată încât să nu tulbure ordinea patriarhală",
    "59": " Ei numesc ateism orice tentativă de schimbare în cutumele instituționalizate şi, în context, orice tentativă de apărare a demnității spirituale a femeilor Doar nu o să ajungă să vadă ex-lumânărese, ex-spălătorese şi ex-colivărese căscând gura în biserică şi predicând cuvântul lui Dumnezeu! În peisajul nostru mioritic, în dialog cu veşnicia, nu există Aquis Comunitar al cultelor încât să spună patriarhia, asemenea guvernului: „Da, să trăiți!”, prin urmare schimbarea pare actual imposibilă Cine contestă până şi lucruri elementare: tratarea femeilor ca spurcate, potrivit tradiției vetero-testamentare (Leviticul) şi nu a Evangheliilor? De ce Iisus a atins femeia cu lungă sângerare şi tradiția instituționalizată a Bisericii spune femeilor să nu calce în lăcaşul Domnului la ciclu? Ce mişcare din spațiul nostru duhovnicesc merge în direcția trecerii de la unicitatea adulației abstracte față de Fecioara Maria, spre răsfrângerea acestui lucru asupra femeilor? De ce trăim în umbra Evei şi nu (şi) a aceleia dintre noi căreia îi datorăm mântuirea, căci prin voința unei femei (Maria) şi prin sprijinul unui bărbat (Iosif), este cu putință mântuirea lumii? Cine se opune cu adevărat faptului ca femeile care au născut să fie tratate ca necurate cale de 6 săptămâni dacă „rodul păcatului” este fetiță şi numai 3 săptămâni dacă este băiat şi să aibă nevoie de molifte ca să intre mai puțin „întinate” în biserică? Cine se opune ca naşterea să nu mai fie tratată în relație cu păcatul sau ca doar mamele să fie tratate ca păcătoase? Cine se întreabă de ce la botez fiul meu este arătat la altar, iar fiica mea nu? Cine se întreabă de ce nu se cere consimțământul explicit şi al mirilor, de ce, în loc ca slujba de cununie să consfințească o uniune duhovnicească între doi oameni care se leagă în fața lui Dumnezeu să se prețuiască, respecte, iubească, sprijine, consființeşte uniunea între capul căruia i se datorează ascultare (bărbatul) şi trupul căruia i se datorează iubire (femeia)? De ce lui Iosif, soțul Mariei şi tatăl pământesc, exemplar ocrotitor a lui Iisus, nu i se dă demnitatea deplină de Sfânt în Biserica noastră, astfel încât să devină un model de paternitate responsabilă într-o lume în care tații sunt tratați ca părinți abstracți, părinți la fără frecvență? Contează mai mult „tradiția” decât consecințele benefice ale sfințirii responsabilității paterne? Suntem una în fața Domnului doar la slujba de înmormântare? Eu nu spun că nu există explicații pentru toate, dar mă întreb, oare explicațiile şi tradiția trebuie să existe cu prețul sărăcirii dramatice de iubirea şi de demnitatea dăruite de către Iisus nouă tuturor femeilor şi bărbaților, iudeilor şi elinilor, „robilor şi stăpânilor”? Ceea ce le provoacă danciachirilor oroarea supremă este însă mai mult decât atât: anume tentativă de a zdruncina nucleul dur al ordinii rigid-patriarhale",
    "60": " De aici furia nedisimulată: „De peste o sută de ani, în țările şi în mediile sărăcite duhovniceşte, adică protestante şi neoprotestante, o parte dintre femei vor să fie altceva decât sunt Aşa a apărut curentul feminist, care-i o consecință a lipsei de feminitate Femeile acestea nu mai vor să se folosească de armele lor clasice, ci tind către un statut cvasi-asexuat Protestează, mărşăluiesc, vociferează, țin discursuri, vor să fie ca bărbații, nu ştiu de Maica Domnului, nici de Dumnezeu” (Dan Ciachir) Spre deosebire de Dan Ciachir, eu nu ştiu ce vor aceste „furii” feministe, dincolo de a fi considerate oameni deplini Poate unele sunt atee Este problema lor Multe însă sunt creştine şi „vor să fie ca bărbații”, adică să li se recunoască de către Biserică demnitatea spirituală egală în fața Domnului, în perfectă armonie cu Evangheliile, fie ele şi doar cele canonice, recunoscute de Conciliul de la Niceea",
    "61": " Ele vor să ne spună tuturor: „La început nu a fost aşa!” Cu alte cuvinte, cerererea lor să îşi ridice capul de la spălatul exclusiv al podelelor, de la vândutul lumânărilor pentru ca cele cu har duhovnicesc să poată propovădui cuvântul lui Dumnezeu se bazează mult pe argumentul teologic al întoarcerii la creştinismul originar ca sursă a demnității spirituale egale a femeilor, nu doar pe argumentul sociologic: s-au schimbat vremurile şi revendicăm drepturi noi Ele vor ca femeile să recapete drepturile de la începutul creştinismului, pe când femeile se aflau în preajma lui Iisus, îi ungeau picioarele cu mir, îl însoțeau pretutindeni, purtau cuvântul Său, îl însoțeau pe drumul Golgotei şi la Cruce când mai toți ucenicii se ascundeau, unul îl trădase, altul se lepăda, au fost cele dintâi martore ale Învierii, ele sunt primele purtătoare ale Veştii celei Bune Maria, Maica Domnului nu doar L-a născut, L-a crescut şi a tăcut",
    "62": " Maria Magdalena este de departe cea mai apropiată şi mai credincioasă dintre cei din preajma Lui şi este foarte activă ca necontestată martoră a Învierii De ce această minunată femeie a naşterii creştinătății a ajuns să fie umbrită de „prestigiul” contrafăcut de prostituată pocăită odată ce în Evanghelii nu apare într-o astfel de ipostază, este destul de lesne de înțeles Apostolii, chiar dacă au fost şi femei, trebuiau să nu mai fie şi femei, pentru ca ordinea patriarhală care i-a precedat lui Iisus să rămână neatinsă Căci argumentul tare al exclusivității preoției masculine este acela potrivit căruia toți apostolii au fost bărbați În țările „sărăcite duhovniceşte” toate acestea sunt larg şi deschis discutate în biserică, în spațiul public Pe această cale a „pierzaniei”, bisericile protestante ajung, rând pe rând, nu doar să recunoască accesul pastoral femeilor, ba chiar mai mult, să le accepte ca episcopi",
    "63": " Cu alte cuvinte, să redea femeilor deplina demnitate spirituală În dialogul nostru românesc cu veşnicia nici măcar nu râvnim să ridicăm ochii din podele, să fim eliberate de imaginea de spurcate, de necurate, necum să ne recunoască cineva capul propriu în probleme duhovniceşti  Caut în calendarul ortodox, de exemplu ziua de 22 iulie: nu este sărbătoare importantă Este trecută negru pe alb, nu roşu pe alb Iar acolo scrie: Sf Mironosiță întocmai cu Apostolii, Maria Magdalena Pentru multe femei, inclusiv pentru mine, Maria, Maica Domnului este etalon al feminității Dar acestui etalon matern exemplar, mântuitor, de un curaj suprem (cu ce plăcere ar fi ucis-o cu pietre vajnicii patriarhi din Galileea dacă nu o ascundea binecredinciosul Iosif!) se împlineşte împreună cu alte etaloane de femei minunate care, alături de bărbați, l-au urmat liber pe Iisus în deplin curaj al credinței",
    "64": " Şi prin lucrarea lor a intrat în lume cea mai minunată dintre credințe: aceea a Iubirii față de Dumnezeu, de seamăn şi de tine însăți Ştiu că unii mă veți socoti o eretică Eu însă nu mă simt deloc aşa \n\nObservator cultural, nr 35 (292), 27 octombrie, 2005 \nDespre feministe imaginare şi copiile lor „eşuate” Scrisoare deschisă lui Dan Ciachir \nÎn ultima perioadă dumneavoastră ați publicat câteva filipice dur antifeministe în ziarul Ziua Miruna Munteanu a replicat savuros şi talentat şi s-a trezit cu reacții concertat antifeministe în alte publicații (Averea, de exemplu) Nu ştiu de unde aveți atât dumneavoastră, cât şi recent afirmații antifeminişti, o imagine atât de caricaturală despre subiectul acesta Nu voi discuta acum problema feminismului şi a relevanței sale Am publicat pe această temă Dacă aveți vreo curiozitate în acest sens, vă recomand, de exemplu, colecția „Studii de Gen” a Editurii Polirom",
    "65": " În condițiile în care vă documentați în limitele fireşti pentru un intelectual care se respectă pronunțându-se în cunoştință de cauză asupra unui subiect, accept o polemică la obiect, nu una bazată pe clişee şi prejudecăți, pe atât de clasicele practici în care intelectualul „românesc” public este musai omniscient În privința feministelor ca persoane faceți afirmații care mă stupefiază Decretați că ele sunt: „frigide, complet neispititoare, atee, nemăritate, fără copii, că nu au ce se spovedi la preot în afară de vanitatea proprie, nu au nici măcar prieteni şi că a încerca să cucereşti o astfel de femeie este ca şi când ai mângâia un sân cu silicon sau o coapsă falsă” Consider că, până în acest moment, vă războiți cu un feminism imaginar şi cu feministe abstracte, fără legătură cu cele reale Dacă le-ați (re)cunoaşte, ați fi profund dezamăgit Sunt nişte copii complet eşuate ale celor imaginare",
    "66": " Dacă o să considerați că aveți dreptate după ce „scanați” personaje reale vă rog să spuneți pe şleau şi fără nici un dubiu că, de exemplu, Mihaela Miroiu, feministă declarată şi cunoscută ca atare este necăsătorită, nu are copii, nu are prieteni, este frigidă, nu este, nici nu a fost ispititoare, orice bărbat care, în prostia şi orbirea lui a curtat-o cândva este de plâns, că ea se spovedeşte doar vanități şi că, de fapt, cel mai probabil este atee De altfel, prin 1994 am aflat despre mine, ca feministă destul de solitară cum eram pe atunci, că sunt sterilă, am hormoni masculini şi sunt plină de păr Vă invit să mai spuneți că şi femeile pomenite mai jos se află în aceeaşi categorie care întruneşte laolaltă caracteristicile numite chiar de dumneavoastră Ca să vă ajut să nu vă războiți cu feministe imaginare, deşi ştiu că este infinit mai comod aşa, voi face referiri personalizate, plecând de la afirmațiile dumneavoastră: Spuneți: Feministele sunt frigide şi nu mai ispitesc pe nimeni Despre frigiditate şi atracție, ca şi despre impotență, nu putem să facem afirmații generalizatoare",
    "67": " Exact aşa cum nu putem afirma, de dragul unei retorici ultraradicale că misoginii sunt impotenți, nu putem afirma, de dragul retoricii misogine, că feministele sunt frigide Nu există evidențe empirice pentru asemenea afirmații tari şi extrem de ofensatoare Feministele nu se căsătoresc, nu au copii şi nici măcar prieteni Istoric, feministele românce nu vin din neant, ci din înaintaşele lor cărora le datorăm drepturile civile şi politice dobândite înainte de comunism Voi numi doar câteva dintre cele care s-au manifestat în spațiul public de la jumătatea secolului al XIX-lea, până când regimurile dictatoriale (legionaro-fascist şi comunist) au făcut să amuțească feminismul: Maria Rosetti, Constanța Dunca-Suchianu, Alexandrina Cantacuzino, Calypso Botez, Alice Voinescu, Cecilia Cutzescu-Stork, Sofia Nădejde, Eugenia de Reus Ianculescu, Adela Xenopol, precum şi alte sute de femei care au însetat în mod activ după dreptate de gen şi după recunoaşterea demnității depline de oameni şi cetățeni",
    "68": " Rămâne ca dumneavoastră să vă documentați şi să demonstrați că erau şi ele nemăritate, fără copii, fără prieteni Nu vă cer imposibilul, anume să demonstrați şi că erau frigide, neatrăgătoare şi atee, că nici nu aveau păcate de spovedit în afară de vanitate sau că era vai de capul cui voia să le cucerească, în cazul extrem în care mai atrăgeau pe cineva orb Sămânța acestor deviante (nelegiuite?) nu a pierit Eu mă voi referi la cele de acum, doar la cazuri de feministe mai cunoscute (indiferent dacă se declară sau nu astfel), cele pe care le cunosc, le citesc sau lângă care lucrez în mod curent, fondatoare ale organizațiilor pentru drepturile femeilor, ale celor feministe, ale celor pentru egalitate de şanse, ale politicilor pentru egalitate de şanse şi mai ales ale cercetărilor în domeniul studiilor de gen şi a celor feministe, cercetări pe care antifeminiştii români, în preştiința lor revelată, fireşte că nu le citesc şi nu le citează",
    "69": " Sunt femei afirmate în spațiul public şi universitar românesc din ultimii 14 ani Cele mai multe sunt căsătorite şi au unul sau doi copii, câteva sunt văduve sau divorțate şi au copii, două nu sunt căsătorite, unele deja bunici Iată câteva nume: Anca Manolache, Ştefania Mihăilescu, Livia Deac, Ana Maria Sandi, Doina Ştefănescu, Daniela Rovența Frumuşani, Mădălina Nicolaescu, Laura Grünberg, Renate Weber, Monica Macovei, subsemnata; Roxana Teşiu, Otilia Dragomir, Liliana Popescu, Antoaneta Ciochircă, Mihaela Râbu, Anca Jugaru, Romina Surugiu, Dina Loghin, Cristina Ilinca, Elena Bălan, Despina Dascălu, Monica Munteanu, Cristina Ştefan, Maria Bucur, Eniko Maghiary Vincze, Doina Dimitriu, Adriana Băban, Mihaela Frunză, Eniko Demeni, Olivia Toderean, Ana Bulai Selectez şi politiciene din această „familie”: Smaranda Dobrescu, Mona Muscă, Paula Ivănescu, Minodora Cliveti Aceste femei nu sunt matern şi marital cu nimic diferite, statistic vorbind, față de media obişnuită a femeilor educate şi profesioniste Copiii lor sunt băieți şi fete, nu doar fete",
    "70": " Există tot mai multe feministe tinere care se afirmă acum ca prezențe publice semnificative: Teodora Văcărescu, Ilinca Dobrescu, Oana Băluță, Alexandra Olivotto, Miruna Munteanu, Ioana Borza, Maria Diaconescu, Alice Iancu, Cristina Olteanu, ca să dau doar câteva exemple Nu sunt încă mame, dar îşi doresc să fie Multe speră să îşi ducă viața lângă un soț care să le iubească, prețuiască şi respecte în condiții de reciprocitate şi parteneriat Bărbații cu atitudini culturale, civice sau politice profeministe pe care îi cunosc sunt la rândul lor căsătoriți, unii chiar cu feministe şi au şi copii cu ele, unii sunt şi prieteni, doar prieteni sau buni colegi cu acestea, susțin cercetări, acțiuni culturale şi civice, dar şi politici feministe Voi numi doar câțiva (deşi ştiu că este nedrept față de ceilalți): Ion Bogdan Lefter, Ovidiu Pecican, Petru Iluț, Cristian Pârvulescu, Vladimir Pasti, Gabriel Andreescu, Silviu Lupescu, Mircea Miclea, Petru Lucaci, Adrian Miroiu, Sergiu Vintilă, Ştefan Stănciugelu, Virgil Stoica, George Surugiu, Ovidiu Şimonca, Vlad Alexandrescu, Mircea Cărtărescu, Emil Boc, Ekshtein Kovacs Peter, Valeriu Stoica",
    "71": " Toate aceste persoane pe care le ştiu, pe unele chiar foarte bine, sunt şi sociabile şi prietenoase Au prietene femei şi prieteni bărbați Puteți însă să faceți o cercetare calitativă printre colegii, familiile, vecinii acestora, legat de ce fel de persoane sunt, mai ales ele, feministele, să verificați dacă şi în ce văgăună singuratică sau segregată s-au refugiat Feministele sunt atee: la această „sentință” v-am răspuns mai pe larg în Observator cultural În privința femeilor de mai sus, unele sunt active în organizații ecumenice, cele mai multe sunt ortodoxe, câteva sunt catolice şi câteva protestante Unele dintre ele au duhovnici şi nici una nu se consideră dincolo de bine şi de rău Păcătuiesc şi altfel decât din vanitate Duhovnicii lor ştiu că ele sunt feministe şi nu îşi scuipă în sân Dimpotrivă, le tratează cu prietenie, deschidere şi înțelegere Dacă însă unele feministe sunt liber-cugetătoare, este opțiunea lor şi trebuie respectată",
    "72": " Cei (tineri) care curtează feministe sunt de plâns asemenea celor care mângâie sâni de silicon şi coapse false: Feministele nu se dau deloc în vânt după silicoane, dimpotrivă Ele țin mai ales la aprecierea minții şi faptelor femeilor, şi complet secundar la coapsele nurlii ale acestora Nu strică deloc frumusețea, dar nu cu prețul sănătății Multe sunt militante deschise împotriva implanturilor şi din motivul că aceste practici sunt coerente cu miturile despre femei ca marfă sexuală În privința plânsului pe umerii celor care curtează feministe, cred că aveți dreptate Sunt încă atât de puțini bărbați în stare să privească o femeie ca pe o persoană diferită, dar cu demnitate egală, fermecătoare mai ales prin spiritul şi caracterul ei, femeie care nu gâdilă orgolii şi nu face zâmbre ca să obțină ce vrea, ci spune deschis, care nu poate să fie cumpărată, care nu crede că i se cuvine să fie întreținută, dar nici că trebuie să devină unica spălătoreasă şi bucătăreasă în propria familie odată ce şi partenerul ei de viață se murdăreşte, îi este foame, este tată sau fiu",
    "73": " O feministă crede că cei doi soți au obligații egale față de creşterea copiilor, îngrijirea bolnavilor şi ocrotirea bătrânilor din familie Uneori astfel de „scorpii” mai sunt şi frumoase Dar nici una nu spune „da, să trăiți!” în situația în care este folosită doar ca mijloc pentru interesele altora şi fiecare crede că are tot dreptul să îşi fie singură cap Puțini bărbați care se trag din sănătoasa noastră cultură retro pot admira şi iubi o femeie liberă (nu libertină) aşa cum femeile admiră şi iubesc bărbații liberi În schimb este prea mult extaz față de modelul „fâță”, față de menajere pe gratis, față de femei care au „măcar” bunulsimț să mimeze ascultarea şi supunerea față de bărbații sau față de femeile care nu cârtesc în fața misoginismului şi a patriarhatului Când credem din tot sufletul în ceva, avem şanse să obținem ceea ce ne dorim",
    "74": " Dacă unii cred că cele mai de dorit femei sunt cele pururi accesibile, maleabile, umile, supuse, dependente, trebuie să înțeleagă şi că femeile cu pricina ştiu clar că resursele (banii, puterea, renumele, relațiile) sunt în genere la bărbați şi că ele le pot obține prin rețete tradiționale şi sigure, făcând sluji şi grații în jurul „sursei” Mai ştiu că această strategie multimilenară este incomparabil mai simplă decât alegerea de a te consuma în eforturi de competență, în analize, în dispute politice şi culturale, aşa cum fac feministele care nu vor să-şi vadă doar de treaba lor şi să doarmă moral împăcate în culcuşul patriarhal atât de comod Ei bine, nu vă temeți, domnule Ciachir La cât de deschisă este mass-media românească spre influențe feministe, acei bărbați care se înspăimântă de „invazia” acestora sau măcar de cea a femeilor pur şi simplu autonome au toate şansele să trăiască fericiți şi netulburați lângă femeile visurilor sau măcar lângă cele ale imaginației lor",
    "75": " \n\nPartea a doua: Feministele „Antifeminişti, nu vă speriați!” Convorbire cu Sorin Băiaşu \nAm să încep direct: credeți că societatea pune obstacole în calea unei existențe cu sens a femeilor? Obstacolele sunt atât de adânci, încât nu le putem analiza acum, însă le putem enunța parțial O femeie nu are în spatele său modele culturale femeieşti din care să-şi constituie o tradiție Este foarte adevărat, teoretic nu există obstacole juridice, nu există obstacole formale din punct de vedere economic sau politic Cultural însă lucrurile sunt discutabile La ora actuală, criteriile după care persoanele sunt judecate ca având o valoare mai mică sau mai mare au fost emise de grupuri de oameni care au avut acestă putere Or, femeile nu au avut puterea necesară să impună criterii Noi judecăm la ora actuală după etaloane a căror obiectivitate o recunoaştem, dar la elaborarea cărora a participat doar o minoritate restrânsă care, ulterior, şi-a erijat modurile de judecare în criterii obiective",
    "76": " Acesta este terenul pe care vin să se înscrie feluritele orientări feministe Acest grup „minoritar”, care reprezintă mai mult de jumătate din populația mondială, nu a participat la stabilirea criteriilor după care sunt evaluați oamenii Femeile nu au putut nicidecum să fie „măsura tuturor lucrurilor” În sensul acesta spun că genul de obstacole cu care se confruntă femeile este foarte extins Feminismul radical accentuează diferența dintre femei şi bărbați În acest caz, eu pot spune că, tocmai pe baza acestei diferențe, bărbații au fost cei care au făcut până acum criteriile Până unde merge această diferență? Istoria cunoscută de noi începe de la colectivități umane care s-au constituit pe două direcții: femeia culegătoare, bărbatul vânător Raporturile de forță dintre cele două grupuri din ceea ce istoricii numesc „preistoria” umanității sunt foarte diferite La un moment dat, a apărut patriarhatul Tatăl devine regulă, lege (pater familias)",
    "77": " Oricare ar fi bărbatul conducător el devine întruparea normei De atunci încolo, spun canoanele, începe „istoria” Deşi nu-i putem data începutul, ştim sigur că, până în perioada modernă, ea a funcționat după regula pater familias A mers aşa până în momentul în care de la o situație de dominație „paternă”: tatăl asigură protecția, ocrotirea, cere ascultare, se ajunge la o situație contractuală fraternă, în perioada modernă Pater familias se devalorizează, este tratat ca un obstacol major în calea competiției drepte şi a progresului Societatea îşi reface bazele printr-un contract realizat între bărbații adulți, cetățeni, capi de familie care stabilesc regulile de joc Dar pentru ca să încheie acest contract fratern, ei trebuiau să încheie mai întâi un contract între sexe, prin căsătorie, adică să devină „capi de familie” Condiția contractului social era aceea ca o femeie să consimtă să fie supusă în instituția de bază pentru ca ei să devină contractanți liberi",
    "78": " Modernii au exclus în continuare participarea femeilor la crearea normelor, prin cei mai semnificativi dintre „tații fondatori”: Locke şi Rousseau Femeile şi-au păstrat acelaşi statut: „Trebuie să fiți legate de Natură, nu sunteți în stare să separați rațiunea de pasiune, nici nu trebuie, nici nu este bine pentru sănătatea bărbatului cetățean să faceți lucrul acesta Trebuie să vă mențineți în sfera privată, să vă învârtiți în jurul familiei – şi atât” În momentul în care tu ca bărbat (generic vorbind) îmi prezinți mie ca femeie (generic vorbind) toată această construcție teoretică, prin care îmi demonstrezi că marile şi unicile mele virtuți sunt cele de mamă, de nevastă, îngrijitoare de corpuri şi de sentimente, îmi accentuezi sensibilitatea, iar eu nu am altă sursă culturală decît propria ta concepție despre mine, atunci eu de unde mă trag din punct de vedere cultural, nu mă trag din tine? Practic, la ora actuală, cultural, eu pot să spun că femeile se trag din bărbați, deşi, natural, bărbații se trag şi din femei",
    "79": " Personal, cred că, atâta vreme cât femeile vor mai accepta, pe de-o parte faptul că accesul lor la cultură trebuie neapărat mediat de către un bărbat sau de către bărbați ca unici maeştri, iar, pe de altă parte, faptul că trebuie să cadă în admirație, nu să admire şi să respecte un maestru, acest statut se va atotperpetua Ați putea să accentuați puțin diferența? Când cad în admirație, mă predau necondiționat şi necritic unei idei Sorgintea masculină există şi în gândirea feministă, dar în sens critic şi condiționat Avem un feminism existențialist post-Beauvoir, în care ne tragem parțial şi din Sartre, un feminism postmodern, în care ne tragem masiv din Derrida şi din Lyotard, un feminism antiesențialist, în care rădăcinile substanțiale vin din Wittgenstein, un feminism liberal, în care sursa este şi JS Mill şi urmaşii săi semnificativi Există şi un feminism cultural radical, în care refuzi să te mai tragi dintr-un maestru explicit, dintr-o şcoală explicită",
    "80": " Dacă este o valoare deosebită în acest feminism radical, după părerea mea, este o regândire a fundamentelor religiei, o reanalizare a limbajului şi chiar invenția unui nou limbaj Este vorba de curajul de a pune în chestiune orice model de gândire Înseamnă „anarhism teoretic” – insubordonare paradigmatică Or, aceasta este operațiunea de fond pe care o face feminismul radical Pot să nu fiu de acord cu acest fel de feminism în multe privințe, dar nu şi cu valoarea acestei operații de demontare critică şi de încercare de reconstrucție culturală Dacă ar apărea autoare lipsite de o paternitate spirituală masculină… Sunt multe autoare care se trag şi din maeştri bărbați (Mary Wollstonecraft, H Taylor, S de Beauvoir, S Harding, SM Okin etc) Problema este că ele nu mai cad în admirație, nu mai rămân fără grai la poalele maestrului, aceasta este marea diferență",
    "81": " În schimb procedează la o operațiune care mi se pare perfect coerentă cu un statut intelectual normal, şi anume la o chestionare majoră a fundamentelor construcției genurilor Radicalele îşi precizeză distanțarea față de maestru, fie el postmodern, modern sau de orice alt fel Ce modificări au adus aceste autoare? Mary Daly, de pildă, propune în locul societății patriarhale o societate diarhică, o societate cu două arhe Această societate diarhică ar urma să fie reconstruită ținând cont de diferențele importante între modul de a exista femeiesc şi modul de a exista bărbătesc Nu este vorba despre faptul că ea propune o variantă „feminocentrică”, „ginarhică” sau „ginomorfică” în locul celei androcentrice şi andromorfice, ci de faptul că ea gândeşte, de pildă, protecția sau reconstrucția unei modalități de a exista în ambele sisteme de valori, femeieşti şi bărbăteşti care să devină simbiotice, nu complementare şi care să nu mai facă ierarhii între aceste sisteme de valori, proiectând superiorități masculine sau feminine",
    "82": " Există însă o diferență radicală pe care Daly o susține clar: femeile fiind înzestrate să poarte viață sunt originar biofile Bărbații sunt atraşi excesiv de conflict, război, de ceea ce e mort şi mecanic, sunt necrofili Feministele postmoderne au criticat-o serios pentru esențialism din acest motiv Dar, ceea ce trebuie să păstrăm ca mesaj este că o cultură cu o unică „morfe” în spațiul public al culturii, cea bărbătească, ne înjumătățeşte ca umanitate Feminismul nu are ceva împotriva tipului de valori umaniste existente, elaborate de către bărbați, ci împotriva exclusivismului lor şi a ispitei de a face un top axiologic de tip misogin Care ar fi criteriul după care am putea şti când apare o astfel de societate, sau când apare simbioza între cele două sisteme axiologice? Analiza critică, deconstrucția în feminism este foarte avansată, iar construcția este incipientă, are puțin peste douăzeci de ani",
    "83": " Deci, antifeminişti, nu vă speriați! Nu cred că ajungeți să trăiți într-o astfel de societate Poți să o „trăieşti” însă la nivel teoretic La nivel practic nu cred că generația mea sau generația ta o vom experimenta însă Pentru că primul lucru pe care îl fac acum feministele şi feminiştii, indiferent de orientare, este tentativa de a încerca să existe în mod diferit în plan cultural Să luăm un exemplu: dacă te-ai lua după cultura scrisă a istoriei, a politicii sau a altui domeniu, ai vedea că ea este plină de occidentali – inventatori, scriitori, artişti de toate felurile, mari politicieni Prin urmare, istoria universală, aşa cum este consemnată la ora actuală, este o istorie „vestocentrică” Ce facem noi în calitate de estici marginali? O socotim o fatalitate şi pe noi înşine incapabili pentru simplul motiv că ei au stabilit regulile selecției în istoria universală, au stabilit cine are sau nu are loc în cultură şi faptul că, de exemplu, noi, în calitate de națiune, nu suntem prezenți decât într-un mod foarte nesemnificativ în această istorie? Spunem că nu suntem în stare să facem istorie? Că suntem impotenți cultural? Că nu avem surse de creativitate tehnică decât prin excepții, adesea emigrante? Pe ce temeiuri considerăm, atunci, că, dacă femeile n-au făcut până acum marea artă, nici n-au să facă, dacă n-au făcut marea filosofie, nici n-au să facă? Nu am suficient temei să cred că nu putem gândi această analogie în legătură cu femeile",
    "84": " Nu rămâne atunci decât să producă astfel de valori, iar societății nu-i rămâne decât să vadă ce modificări esențiale vor apărea În momentul în care ne aşteptăm ca cineva, un nou-venit, să producă ceva, de pildă valori culturale, poltice, sociale etc, este foarte important, dacă vrem să le producă, să admitem că ceva se schimbă în perspectivele şi criteriile de apreciere Mie mi se pare foarte curios cum obstacolul acesta fantastic îl au până şi cei care sunt minoritari Ei tratează cu aceeaşi suspiciune, în sistemul lor de referință, propria lor minoritate, iar ca putere, minoritatea minorităților (în sens politic şi cultural), în toate sistemele de referință este reprezentată de femei Să presupunem că modifică şi criteriile de apreciere Întrebarea mea este dacă aprecierea calităților bărbăteşti este de natură să fie mediatizabilă, iar cea a experiențelor femeieşti tacită? Aici ai folosit termenul „de natură să”",
    "85": " Este o sintagmă dubioasă, pentru că prima problemă care se pune ar fi aceea că există diferențe de natură şi peste natură nu se poate trece Împărtăşesc ideea că noi nu putem delimita clar unde se opreşte natura, nu suntem în stare să emitem judecăți de fapt pure, neîncărcate de valori sau neîncărcate de propriile noastre proiecții teoretice Obiecția mea de fond la întrebare ta este că trebuie să chestionăm întâi dacă există ceva cu adevărat natural, cu excepția acestor elemente despre care am amintit: adică diferențele dintre sexe care sunt evidente, indiferent dacă aplici sau nu vreo teorie, tipul acesta de experiențe directe, diferite pentru cele două sexe, care până la ora actuală au fost văzute ca fiind un handicap pentru femei (sarcina, naşterea, hrănirea din trup, avortul, ciclul, menopauza) La ora actuală, în momentul în care problema naşterii intră în sfera libertății de alegere căpătând o altă încărcătură axiologică, mie mi se pare că este un avantaj",
    "86": " Aceste foste handicapuri, sub pretextul cărora femeile au fost scoase din circuitul producerii de valori publice sunt în acest moment convertibile în avantaje Femeile au un tip de experiențe pe care bărbații niciodată nu-l au: experiența de a avea o ființă în propria ta ființă, care, într-un sens, face foarte „ciudată”, de exemplu, relația femeilor cu problema neființei Pe de altă parte, femeile au experiența durerii cumplite fără consecințe mortale sau rele, a unei dureri pozitive: faptul de a conține şi naşte o ființă, faptul de a hrăni din trup, faptul de a trăi timpul ciclic Acest gen de experiențe, de la care orientările actuale vor să constituie o nouă perspectivă de abordare epistemică, etică, politică şi care să se constituie în sursă de reevaluare a valorilor, sunt specific femeieşti Mai mult, genul acesta de experiențe poate să producă, după părerea mea, relații diferite pe care noi le avem cu cealaltă lume pe care o numim nonumană, adică lumea ființelor vii, cea față de care noi ne raportăm încă analog felului în care s-au raportat bărbații misogini la femei în context patriarhal, adică printr-o relație de hegemonie, uneori despotică, cu alte cuvinte au „naturalizat” femeile şi au „feminizat” natura",
    "87": " Deşi nu m-ai întrebat direct este foarte interesant să amintesc în cadrul acestei discuții cât de multe critici exisă în literatura feministă la adresa romantismului Exaltarea iubirii romantice pare o atitudine antifeministă, pentru că, de fapt, creează un fel de dependență subtilă de relația de dragoste, adică de relația cu „opresorul” Tema iubirii în literatura feministă este aproape absentă Asta este o mare tristețe, pentru mine cel puțin, pentru că ispita de a rupe răul de la rădăcină este aşa de mare, încât până şi dragostea este văzută de către feministele radicale ca un colaboraționism, un fel de pactizare cu inamicul Nu ader la această perspectivă Eu fac o analogie care poate părea şi ciudată şi nefeministă între a crede în Dumnezeu şi a iubi Păstrând proporțiile, mi se par două sentimente analoge Exact aşa cum nu poți să întrebi decât cu o funciară incapacitate de înțelegere: „De ce crezi în Dumnezeu?”",
    "88": " Nu poți să-l întrebi decît cu suficiență stupidă: „De ce-l iubeşti pe X?” Şi cred că lucrurile acestea pe care le stabilim ca fiind dincolo de noi, de pildă dependența afectivă, nu fac obiectul unei teoretizări, demontări sau deconstrucții, ci fac parte din sensurile la care noi nu ne aşteptăm, pe care nu ni le asumăm, în sensul deliberat de a le căuta Ele fac parte din zona „nu m-ai căuta, dacă nu m-ai fi găsit” Eu nu pot să „arunc” această zonă; pot doar să spun că în interiorul ei este cazul să avem mai mult fair-play şi putem să iubim în celălalt şi diferența şi asemănarea, parteneriatul şi nu subordonarea Cred că această relație poate fi regândită ca o relație simbiotică, în care am în fața mea o altă persoană, diferită de mine, căreia nu vreau să-i impun ceea ce sunt, nici cum sunt, nu vreau s-o fac să trăiască după normele mele, ci putem trăi şi în sisteme de referință teoretice, practice, poltice ş",
    "89": "amd relativ diferite, dar faptul că existăm împreună dă alt sens vieții noastre, sensul de „noi” Dincolo de justificările formale, teoretice, explicite pe care noi le putem afirma ca să explicăm de ce trăim, aceasta poate fi o justificare implicită pe care o simți, dar pe care nu o povesteşti şi nu o demonstrezi Limita romanticilor vine din faptul că ei au oroare de politic, de sfera publică şi socotesc că femeile trebuie să fie protejate de mizeria acesteia Ei afirmă egalitatea în cuplu, prin acceptarea diferențelor, dar cu prețul inegalității clare în viața publică Ca să protejez sensul existenței pe care ni-l dau femeile, trebuie să le protejez pe ele de politic, de public, de „cloaca” vieții publice, de oroarea de a trăi în „lubricitatea” lumii largi Există în romantismul clasic acest divorț clar între marea egalitate de semnificație pe care o au cei doi în cuplu şi marea inegalitate dintre ei proiectată în viața politică, pe motiv că intimitatea, privatitatea trebuie protejate şi existența în sfera politică este partea noastră atacabilă, urâtă, de care femeile trebuie ținute deoparte",
    "90": " În mare măsură, mitul acesta frumos, dar foarte discriminatoriu, trăieşte şi astăzi Dilema, nr 47, 3 decembrie, 1993 \nCum a devenit Mihaela MirAnA \nEt in Arcadia ego Orice filosofie serioasă operează cu o universal-afirmativă, singura pe care o acceptă ca indiscutabilă: Toți oamenii sunt muritori Obsesia caracterului muritor al ființelor omeneşti ne somează spre un răspuns la întrebarea de ce şi cum să trăim Ne aşează între Ființă şi Neant, căutând răspunsuri la întrebarea despre sens şi întrebând răspunsurile Şi eu m-am plimbat pe aleile acestei obsesii tematice M-am plimbat fiind convinsă că filosofia nu poate opera cu o altă universal-afirmativă, că neantul este singura obsesie legitimă ca să începi să construieşti filosofie Cert este doar faptul că murim Restul, semper incertus, ca tatăl până la descoperirea testului genetic Universalul este subminat de aşezarea în particularafirmative, de „unii S sunt P”",
    "91": " În Arcadia era şi încă este bine Mai ales pentru femei Intră acolo în starea de orfelinat matern şi ies de acolo în stare de sterilitate intelectuală, de portavoce a taților culturali, întodeauna cerți Maternitatea gândului filosofic nu doar că nu există, dar părea şi o aberație ca virtualitate Cine se poate revendica din femei în această zonă unde cugetul se destrupează cum numai în matematici se mai întâmplă? Cu vorbele lui Al Paleologu (Bunul-simț ca paradox), cum să încerce să fie femeile metafizicieni, când ele însăşi sunt metafizică? Noi stăteam frumoase, ca umbra unui gând (via Nichita Stănescu) Ascultam maeştrii sau purtătorii de idei Profesorii ne priveau ca pe nişte nulități simpatice (ochiul cioranian) sau ne îndemnau, cum mă îndemna pe mine Radu Stoichiță, să facem performanță dactilografiind manuscrisele soților cugetători, sau, dacă suntem ceva mai deştepte să le facem conspectele pentru cărțile de care ei nu au timp",
    "92": " Sau măcar să-i destindem mundan din tensiunea spiritului (tot via Cioran) Îmi amintesc bine că citisem „ilustrele” afirmații aristotelice, tomiste, rousseauiste, kantiene chiar, despre relația femeilor cu natura, distanța lor ontică față de spirit, apropierea de umanitate pe la jumătatea distanței de animalitate Sau că, uneori, ceva mai spăşiți, scriau că, deşi nu este aşa şi suntem egali de la natură totuşi aşa trebuie să fie după ce ne naştem din nou întru cultură (Rousseau, în Emile sau despre educație) Se împotmoleau în argumente când să extindă umanitatea rațională asupra tuturor bipezilor fără pene şi cu unghii late Se împotmoleau când să afirme universalitatea scopului în sine, blocându-se în problema libertății pentru toți, a legitimării ei drept constanta universală (Kant, în Observații asupra sentimentului frumosului şi sublimului) Toți oamenii se nasc liberi şi egali în drepturile lor la viață şi autoafirmare Bine Dar asta însemnă să legitimezi dreptul la autoafirmare şi căutarea sensului şi pentru femei",
    "93": " Poți oare să-ți permiți să subminezi şi ultima redută a servituții, ultimul termen de comparație din specia umană în raport cu care mai păstrezi un dram de superioritate a priori? Nu mă tulburau deloc aceste afirmații, nici caracterul lor contradictoriu Nici verdictul: deşi nu este aşa, aşa trebuie să fie Dacă descriptiv nu mai rezistă această ultimă redută, atunci hai să o modelăm normativ Citeam cu ochii mei şi nici mintea, nici emoțiile nu-mi erau tulburate Toți scriau că e vorba despre Femeie Nesimțindu-mă niciodată Femeia, ci o tinerică acolo, rătăcită printre marile opere ale cugetului uman, nu credeam defel că ei mi se adresează Filosofii vorbeau cu abstracții, în abstracții, despre abstracții Colegele mele şi cu mine eram concrete, vii, individuale, debordând de întrupare Nu mă recunoşteam în acest particular pe care îl excludeau descriptiv sau normativ, ca să nu tulbure pacea andromorfică a ideilor",
    "94": " Cealaltă față a filosofiei era instituțională: facultate populată cu profesori bărbați şi, prin excepție, cu rare urme de femei, care de obicei predau metodica sau istoria filosofiei Metodica era socotită „minoră” în raport cu „înalta cauză”, iar istoria filosofiei era nesubversivă pentru establishment Cornelia Grünberg, cu tot talentul ei analitic, avea drumul predeterminat, spre metodică, încât să nu tulbure monopolul pe marile subiecte, iar Florica Neagoe, deşi înspăimântător de inteligentă şi de tristă, îi înțelegea şi livra doar pe marii maeştri la istoria filosofiei moderne Sau îi analiza critic pe căi bărbătesc-trasate Pe urmă a mai avut şi „calitatea” de a se retrage din viață exact la vârsta mea de acum, restabilind echilibrul andromorfic pe care îl fisura doar formidabilul ei magnetism intelectual Dispărând ca termen de comparație, de-abia i-a lăsat pe ceilalți să se scalde netulburați în etica mioritică din care dispăruse termenul de comparație",
    "95": " Ele două au fost oricum mult mai norocoase decât Alice Voinescu pe care maeştri interbelici în frunte cu unul ca dom’ Nae Ionescu nu au tolerat-o să predea la Filosofie Curat sacrilegiu! Cornelia G a rămas fidelă modelului de facilitatoare de filosof Dar a devenit subversivă întreținând disidența feministă a fiicei ei şi moralul tuturor Anelor, trăind entre deux mondes: cea trecută, a femeilor înțelepte prin cumințenie şi cea prezentă: a femeilor din jurul fiicei sale Ne-cuminți De capul lor Dez-axate prin infidelitate față de maeştri, față de tabuuri culturale sau măcar prin asumarea proastei reputații pe care o au feministele într-o societate care colcăie de conservatorisme care se bat cap în cap sub egida reformei şi schimbării Cornelia G este întruparea Sofiei Surâde cald lumii care trece, zâmbeşte încurajator celei care vine În acea Arcadie nu mi-a trecut o clipă prin cap să devin filosoafă, adică să produc filosofie, să comentez critic filosofie",
    "96": " Profesoratul şi fidelitatea față de gândirea altora păreau a fi un destin fatal şi dezirabil pentru femei şi „provinciali” Capitalele gândirii se află in altă parte Aici se reprogramează doar maşinăria teoretică Eram dublu minoritară Pe cât de femeie, pe atât de provincială În plus, mi-am asumat şi al treilea minorat Filosofia practicată într-un sistem contra naturii filosofice: comunismul totalitar La ce să mă fi aşteptat din partea mea? Singura evadare reală din „destinul” triplu minoritar era profesoratul onest față de filosofie, nu față de programa de învățământ L-am practicat între 1978 şi 1989 În facultate, m-am măritat cu colegul meu de bancă Lui i se prezicea un destin performant în logică Avea toate şansele Zona logico-filosofică era cea mai puțin afectată de intruziuni ideologice Nu deranja sistemul Era tolerată şi copios alimentată de profesorul veritabil care este Mircea Flonta, marele „încăpățânat” al facultății",
    "97": " Omul care şi-a adunat ciracii în cercul Wittgenstein până la clopotele lui decembrie ’89 Omul care ştia că în cultură nu exişti fără comunitate Celor mai mulți le-a plăcut să alerge singuri pe culoarul lor, eventual stârpindu-i de mici pe concurenți Aşa se face că după ’89 singurul cu prospături în mânecă din întreaga noastră facultate a fost el Ca orice tată spiritual care se respectă, Mircea Flonta avea mai ales fii I-a crescut în spirit analitic-critic Nu le-a cerut să-l urmeze, dar le-a netezit accesul la establishment-ul care a stabilit ce este şi ce nu este important în filosofie Pentru lumea mică a filosofiei carpato-danubiano-pontice, eu am fost multă vreme doamna Miroiu, soția logicianului O femeie cam obraznică, insuficient de pătrunsă de respect pentru „cei de sus” Dar o profesoară bună, implicabilă în treburi de „bucătărie” filosofică, mai ales în manuale şcolare",
    "98": " Ce bine s-ar fi simțit mulți dintre colegii mei dacă aveam mai mult bun-simț, dacă rămâneam în banca mea Aşa, acum cei mai mulți mă socotesc cel puțin ciudată, dacă nu periculoasă Cu două-trei excepții (Ion Ianoşi, Ilie Pârvu, Vasile Morar, mai recent Valentin Mureşan), nu citesc şi nu-mi citesc lucrările de filosofie feministă şi nici nu le iau în seamă decât poate ca exotisme intelectuale „Mihaela dragă, feminismul şi ecologia sunt pentru țări civilizate!”, mă dojeneşte şăgalnic-drăgăstos, dar ferm pe ideea de inadecvare, Tata Flonta, cum îi spunem noi Cu sau fără să o spună explicit, cei mai mulți îneacă apariția abordării feministe în Facultatea de Filosofie în conspirația tăcerii sau a ironiei Şi eu am trecut prin Arcadia tăcerii femeieşti în filosofie E destul de comod să fii umbra unui gând Ai respectul general pentru muțenie Nu deranjezi pe nimeni",
    "99": " Prestezi servicii domestice la domeniu Lumea te mângâie drăgăstos pe cap: Ce fată bună şi inteligentă! Ce bine povesteşte ea gândurile altora! Ce talentat sheherezadează! \n\nÎmi amintesc un titlu de carte: Fetele bune merg în rai, cele rele merg unde vor Fetele bune iau universal-afirmativa Toți oamenii sunt muritori în serios şi se plimbă cu ea prin Arcadia liniştită a gândurilor altora Ele nu se trag din mame, ci doar din tați Fetele rele merg până acolo încât, în marea lor lipsă de bun-simț, pleacă de la altă universal-afirmativă: Toți oamenii se nasc Părăsesc obsesiile filosofice unilaterale ale taților fondatori sau îşi permit măcar şi altele decât ale lor Recunosc alte femei drept autoritate intelectuală Comit aberația de a deveni „gânduri ale umbrei” Iar umbrele se dovedesc a gândi şi diferit \n\nFeminism contra naturii Feminismul filosofic pare să fie o perversiune contra culturii",
    "100": " Cel activist, care există şi aşa cum există azi în Romania, pare să fie o perversiune contra naturii A naturii solide a româncelor, neantrenate în revendicări de drepturi, obosite de o viață chinuită de obligația de a munci, precum şi de dublarea zilei de muncă De feminism le arde lor când n-au cu ce-şi creşte copiii şi cu ce plăti întreținerea, deşi muncesc amărâtele, muncesc până cad într-un somn care nici el nu mai are vise? De feminism îmi ardea mie în ’90, când eram atât de ocupată cu schimbarea manualelor de filosofie, cu mitinguri maraton, când intram încet în comunitatea filosofică internațională şi mai şi descoperisem un program minunat: filosofia pentru copii? Puteam să strig în gura mare că nu voiu altceva decât liberalism De când aşteptam să spun asta în spațiul public şi să fac oficial filosofie aşa cum o făceam pe ascuns Ba chiar să modelez curriculumul național după pohta ce am pohtit",
    "101": " Deschid manualul Nici urmă de gând femeiesc în el Deschid tot ce am publicat între ’90 şi ’92 La fel Nici o clipă nu mi-am bătut capul că ignor total orice idee filosofică, morală sau politica femeiască, nici dacă există aşa ceva pe lume Ce frumos! Peste tot colcăia eminescianul: „Eu sunt un cuget, tu o problemă” Se înțelege sexul protagoniştilor Începusem să scriu cărți împreună cu Adrian Miroiu Nici măcar nu mă deranja prea tare ideea că unii spuneau că el le concepe şi eu le bat la maşină (oricum, era incomparabil mai bun decât mine la editare) Era maximum de aspirație de atunci Să scriu şi să semnez alături de un bărbat Să mă aşez sub girul autorității profesionale masculine Când am văzut în 1991 librăria Universității Princeton, mi-a bătut mie la ochi că sunt prea multe rafturi cu o „drăcovenie” care se numea Gender Studies şi că la raftul de filosofie era un număr mare de cărți cu numele năucitor: filosofie feministă",
    "102": " Nici n-am avut curiozitatea să le deschid Mofturi occidentale Pe atunci, singura feministă de care îmi aminteam era Ecaterina Oproiu Mă fascina în adolescență Nu doar prin inteligență şi charismă, ci şi prin îndrăzneala confruntărilor ei cu bărbații publici, pe tema nedreptății în sfera privată, a dublei zile de muncă Aveam încă o atitudine pe care azi aş caracteriza-o drept misogin-excepționalistă Nu este nici o discriminare reală între bărbați şi femei Doar că ele sunt în genere mai proaste şi mai necreative Există şi femei de excepție, care sunt egale reale ale bărbaților (în trufia mea, mă credeam astfel de femeie) Condițiile sunt egale, legile nu discriminează Am făcut şcoli nedemixate Prin urmare, „scapă cine poate” Dacă ele preferă să stea cu mâinile în gogonele şi în detergenți, este treaba lor, nu le obligă nimeni şi se plâng degeaba",
    "103": " Acum aud astfel de enunțuri la multe femei Nu sar în sus Îmi dau seama că vorbeşte ignoranța arogantă în ele cum vorbea şi în mine În vara lui ’91 s-au produs două evenimente ciudate Într-o bună zi, Adrian Miroiu mi-a spus că a citit un studiu de epistemologie feministă şi că l-a impresionat ca abordare N-aş vrea să citesc şi eu? Am reținut informația, dar nu i-am dat curs În aceeaşi vară, William Mander, tânăr profesor la Oxford s-a reîntors în România cu Avril, soția sa, ca să ne facem concediul la Costineşti Mi-a adus o carte a Moirei Gatens despre diferențe şi asemănări în filosofia feministă Am citit-o Când am terminat-o, ştiam Ştiam că de acum în colo eu n-am să mă mai pot situa dincolo de orice paradigmă (ce iluzie!) şi că mi-am găsit pentru întâia dată calea de a exista în filosofie altfel decât ancilar",
    "104": " De buna seamă că aici se poate aplica principiul „nu m-ai căuta, dacă nu m-ai fi găsit” Toate frustrările mele au căpătat sens, explicații şi nume Şi mai ales au fost „salvate în perspectiva generalului” Aveam cu ce să mă uit la propriul meu domeniu, dar şi la propriile mele experiențe ca femeie Am început să mă caut conştient, cu instrumente teoretice Nu doar pe mine ca persoană destrupată, ci şi pe mine ca persoană-femeie Puteam să mă asum cum sunt şi să mă bucur pentru prima oară că nu sunt bărbat în cultură sau persoană fără gen A început de atunci o istorie care se derula rapid, după principiul bulgărelui de zăpadă: un doctorat în filosofie feministă, dat sub oblăduirea fermecător de receptivă şi de provocatoare a lui Ludwig Grünberg; crearea AnEI în ’93, împreună cu Laura Gruünberg, mai întâi ca utopie, apoi ca organizație, apariția unui număr din Revista 22, primul dedicat femeilor şi feminismului; introducerea cursului de filosofie feministă la Facultatea de Filosofie (1994), primele studii şi cărți publicate",
    "105": " Alții, din ce în ce mai mulți şi mai buni au început să intre în sistemul de referință al cercetărilor feministe Alții să râdă şi să le respingă a priori Aveam tot soiul de feed-backuri: e interesant ce face, dar nu prinde la noi Un personaj important susținea că am hormoni masculini, sunt sterilă şi plină de păr pe corp; persoane foarte cultivate m-au rugat să nu mă mai proclam în gura mare feministă, căci aş fi mult mai respectată; mama m-a rugat să nu-mi extind teoriile asupra modului de viață, să nu părăsesc obsesia primordială care trezeşte din somn orice femeie respectabilă: ce am de făcut astăzi pentru familia mea, să sar ca arsă, cu un sentiment de culpabilitate, de la computer când îmi intră pe uşă soțul sau fiul Cea mai receptivă instituție s-a dovedit să fie SNSPA Colegii de acolo păreau mai degrabă bucuroşi decât stingheriți să aibă printre ei un exemplar „deviant”",
    "106": " Să mă ia cum sunt şi să se deschidă ei inşişi spre acest teritoriu, din perspectiva teoriilor politice Între timp, această zonă se multiplica din alte perspective Metaforic, feminismul a trecut rapid de la singularitate la insularitate Acum pare să se transforme în arhipelag La 24 de ani am scăpat de autodispreț trăind întâia oară avantajul de a fi femeie S-a întâmplat în 27 ianuarie 1979, ziua în care l-am născut pe Andrei N-aveam pic de background filosofic să-mi analizez această experiență Maeştrii mei spirituali n-o avuseseră în vedere fiindcă nu o avuseseră în realitate Am intuit însă ce forță uriaşă sălăşluieşte în condiția de dătătoare de viață şi ce frustrație trebuie să aibă bărbații pentru dependența lor de femei, care i-au făcut posibili şi le fac posibilă „nemurirea” genetică Nu mi-am pus atunci problema ce mecanisme compensatorii de dependență şi dominație creează bărbații misogini ca să contracareze dependența lor de „Fiatul” femeiesc",
    "107": " Pentru prima oară mi-am privit cu simpatie fiziologia despre care aflasem că, mai jos de spirit fiind, e mai degrabă profană, dacă nu cumva jenantă Şi că, prin specificitatea ei, cea femeiască e mai aproape de natură Adică le obligă pe femei să stea mai departe de spirit şi cultură decât pe bărbați La 24 de ani am scăpat de un singur chip al autodisprețului: cel pentru faptul de a fi biologic femeie La 36 de ani am descoperit calea intelectuală către ieşirea din „vraja” rețelei care îmi bloca stima de sine pentru faptul de a fi spiritual femeie, de a cugeta după cum exist Acum am 42 de ani şi mă simt foarte bine că sunt spiritual femeie, sufleteşte femeie, pe de-a întregul femeie Mă regăsesc foarte greu printre firele adânc încastrate în mine via educație andromorfică (andros-bărbat, morphe-formă) Şi o caut pe cea ginomorfică (ginos-femeie)",
    "108": " O caut în cărți, în femei reale, o produc, dacă nu-mi ajunge ceea ce am găsit deja Este o căutare veche de când lumea, cea după starea androgină Revista AnaLize, 1-2, 1998 \nEditoriAna Sau despre înțelegerea de sine \nAnA este creația unor femei care au descoperit că viața lor a decurs practic după cum sunt teoriile despre rostul lor în lume A unor femei care, în loc să fie rezonabile, deci conformiste, au ales să se întrebe asupra înțelesurilor rezonabilității şi conformismului Multe Ane au trăit între hotarele „locului femeilor pe această lume”, au fost fiice cuminți şi ascultătoare, au evitat jocurile violente, au consimțit că libertatea lor se izbeşte de mai multe garduri decât cea a semenilor de sex diferit S-au măritat Şi-au urmat soții Au acceptat chiar o doză de zidire ritualică în operele de diverse naturi ale perechii bărbăteşti",
    "109": " Au alergat după tramvaie cu sacoşe în mâini Au inventat traiul cotidian şi l-au reprodus Au făcut copii, mai mult sau mai puțin dependent de politica pronatalistă Şi-au făcut temele de acasă şi sarcinile de serviciu Au alergat după fuste şi cosmetice Le-au obsedat îngrăşatul şi slăbitul Gătitul şi „gătitul” Descurcatul de azi pe mâine Integrarea în genuri socotite „minore”: proze, exegeze, manuale, jurnale, tricotaje, macrameuri Au născut şi au făcut avorturi clandestine Au perpetuat şi au refuzat viața Au iubit, au suferit, au râs, au plâns Le-au făcut pe toate în jurul unui bărbat Din cauza unui bărbat Împotriva unui bărbat De dragul unui bărbat Sau, pur şi simplu, în aşteptarea unui bărbat care să fie măsura lucrurilor (homo mensura) pentru tot ceea ce fac ele Şi noi, Anele, am fost femei „normale”, fiindcă tot ceea ce numim astăzi patriarhat părea normalitatea însăşi",
    "110": " Şi noi am concurat din plin la maşinăria de reproducere a acestei normalități Doar că acum o înțelegem şi încercăm să o demontăm, măcar în sens cultural Am acceptat îndoctrinarea de gen şi toate imperativele ei: Fii blândă, cuminte, aranjată, ascultătoare! Îmbracă-te la modă! Nu umbla singură seara! Nu intra neînsoțită de un bărbat în restaurant! Nu te juca cu puşti şi pistoale! Pune-ți în valoare farmecele! Aşteaptă-ți soțul şi tremură pentru copil! Caută-ți sensul vieții în viața celorlalți! Stai la locul tău! Am acceptat privații în educație: subiectele despre viața cotidiană şi cea privată sunt neinteresante la nivelul educației oficiale Tot ceea ce este „serios” în educație este cu totul altceva decât moduri de coexistență şi trai cotidian Nu e cazul ca fetele să învețe sporturi bărbăteşti nici măcar pentru autoapărare; nu e nevoie să învețe să se descurce cu mici operațiuni tehnice, altfel, cine ştie, poate n-ar mai avea nevoie de bărbați protectori",
    "111": " Am acceptat că pentru femei moralitatea înseamnă abstinență sau fidelitate sexuală Femeile nu sunt morale prin virtuți, ci fiindcă sunt fidele măcar corporal celor care dețin monopolul pe „adevăratele” virtuți: tăria de carcter, curaj, onestitate, dreptate Am acceptat că o femeie îşi pierde reputația nu când este josnică, laşă sau slabă profesional, ci când îşi înşeală partenerul N-am fost solidare una cu alta, ci cu dorințele şi aspirațiile bărbaților admirați, cu tații, iubiții, soții sau şefii Suroritatea n-are decât un referențial slab Fraternitatea este tradiția solidarității Nici măcar prieteniile cu bărbații nu au rămas nechestionate drept erotism ascuns sau reprimat O logică a suspiciunii reciproce fermenta în cele mai adânci resorturi ale prieteniei între femei De aici derivau rivalități lipsite de glorie Nimic nu era de învins în adversara potențială decât modelul rochiei, marca rujului, silueta, statutul social al partenerului, numărul şi calitatea curtezanilor, eventual promovarea profesională",
    "112": " Am avut şi avem acces scăzut la putere Anele mature, trăind o tinerețe marcată de totalitarism au avut, teoretic, acces la putere Dar aceasta a fost cu putință doar când puterea nu avea sens Când ea începe să capete sens civic, politic sau profesional, ele o iau mai pe ocolite, prin zona influenței Creează un ONG pe care îl botează cu numele generic al fiecăreia dintre ele: AnA Descoperă că lor nu le place să supună şi să ierarhizeze, nici măcar să domine conjunctural Descoperă adică liberalismul genuin, atât de neinteresant într-o țară în care presa stimulează dominarea numind guvernul putere şi nu administrație, iar pe guvernanți îi tratează cu expresii de genul „foştii sau actualii stăpâni ai României” De aceea Anele nici nu speră la un acces real în decizia majoră Nu au mentalitate de stăpâne Ele nu fac altceva decât să-şi exorcizeze mentalitatea de slugi şi să-şi caute împlinirea omenească, în felul lor",
    "113": " Am trecut de la un protector la altul În afara celor tinere, Anele s-au grăbit să sară din numele şi patrimoniul patern în cele conjugale S-au temut să trăiască „de capul lor”, să-şi asume libertatea „dubioasă” a femeilor singure Să călătorească, să-şi facă vacanțe fără însoțitori-protectori Să-şi stabilească traseul profesional mai degrabă în funcție de vocația şi dorințele personale decât de distanța față de grădinița copilului, timp pentru menaj şi, mai ales, de acceptarea de către parteneri şi şefi a suprafeței până unde li se întinde plapuma dreptului la aspirații personale Ele n-au încetat să țină cont de aceste variabile de dependență personală, dar nu mai acceptă asimetria de gen în privința limitelor spre care aspiră Ne-a lipsit tradiția autonomiei şi libertății, deci nu avem „istorie” Această tradiție nu aparține nici bărbaților români Exercițiul lor este încă în fază primară şi stângace pentru cei mai mulți trăitori vinovați că au suportat prea obedient anularea voinței proprii",
    "114": " Dar libertatea şi autonomia nu îşi au granițele doar la uşa statului, ci şi la cea a casei Drama nelibertății devine la aceasta din urmă granița monopolului sexului care păstrează o moştenire totalitară: libertatea înseamnă muncă Anele au simțit gustul amar al acestei forme de „libertate”, au avut sentimentul minții împrăştiate între profesie, foamea cotidiană a familiei, caracterul etern al murdăriei rufelor şi podelelor, viața scurtă a rezultatului muncii domestice Au simțit cum li se scurge istoria printre degetele mâncate de vechiul săpun Cheia ori de mai noul detergent Ariel, cum nu rămâne nici o dovadă care să ateste că au trăit anume ele şi nu oricare altele în locul lor Anele n-au istorie, căci nu există dovezi ale trecerii lor prin lume în afară de aceea că au născut şi îngrijit făcători de istorie Poate că nici nu li s-ar potrivi să facă un tip de „istorie” din care rămâne o statistică despre învingători şi învinşi după un măcel-revoluție sau un măcel-război",
    "115": " Bătălia cotidiană pentru viața celorlalți nu are sfârşit, deci nu are nici glorie Anele nici măcar nu aspiră să facă istorii dacă aportul lor se numără în moartea celor cărora semenele lor le-au dat viață Mai degrabă şi-ar dori să schimbe criteriile de importanță ale istoriei şi chiar semnificația istoriei înseşi, redescoperind adesea uitata formulă aristotelică: politica este ştiința oamenilor de a trăi împreună Nu avem modele şi ne limităm reciproc nivelul de performanță Modelele de oricând sunt întruchipări ale autorității: profesionale, morale, civice, politice Această autoritate nu există decât dacă este recunoscută la nivelul unei comunități Deschidem cărți de filosofie, istorie, literatură, deschidem ziare şi televizoare Facem pelerinaje la locuri sfinte, la muzee, la case memoriale Autorii şi omagiații sunt în excelență bărbați: artiştii, savanții, compozitorii, figurile publice glorioase Trăim într-un spațiu saturat cu modele bărbăteşti de reuşită socială şi cu modele de femei închipuite de bărbați, explicate de către ei de la anatomie până la ceea ce se petrece în mintea şi emoțiile lor",
    "116": " Aproape că nu ştim cine suntem decât prin intermediul discursului bărbătesc despre noi Dacă ne căutăm standarde de performanță nu ne putem lua după alte femei Dacă vrem să avem autoritate recunoscută trebuie să imităm bărbați şi să participăm ca nişte copii palide la lumea producției de idei Să fim umbra gândului bărbătesc Acum ne-am dori să devenim „gândul umbrei”, chiar dacă prețul acestei „trufii” este acela al nerecunoaşterii autorității sau, şi mai adesea, al insularității la care sunt condamnați „devianții” Descoperim cu greu faptul că femeile pot gândi pe cont propriu Uneori o fac diferit şi că în această diferență stă creativitatea lor, nicicum imposibilitatea funciară de a fi mai mult decât portavoce a ideilor bărbăteşti Singura noastră vocație autentică este autosacrificiul pentru cei pe care îi iubim Autosacrificiul nu are nici o valoare dacă nu-l alegi conştient Practic, lipsa alegerii elimină valoarea morală a unui act omenesc",
    "117": " Noi am fost educate că a trăi pentru alții este o fatalitate, nu un destin liber-asumat Atât de puternică este acestă profeție pe care am înghițit-o odată cu limbajul, încât ea s-a încastrat în noi ca „adevărata natură femeiască” Modelul cultural cel mai avizat este cel al Anei care a fost sacrificată pentru cel care a ales să se sacrifice pentru operă Un sacrificiu la mâna a doua Balada nu este a Anei, ci a meşterului Manole, cum este şi „monastirea pentru pomenire” Mai trist este că Ana nu are nimic eroic în ceea ce face, iar exegezele o laudă pentru „autosacrificiu” Singurul lucru pe care îl consimțise voluntar era acela de a înfrunta orice obstacol ca să-şi hrănească bărbatul, pe marele meşter Restul nu este decât un joc ucigaş O femeie păcălită să se lase zidită pentru o glorie care nu-i aparține",
    "118": " O femeie care n-a consimțit o clipă la jocul de-a moartea şi capodopera Şi care scânceşte slab în zidul în care a fost imolată cu nenăscutul prunc Am recitit la maturitate această baladă despre minunăția sacrificiului Anei, care ne-a fermecat cândva mințile încă necoapte, dar atât de modelabile Nu Nu este nimc mai mult în acel text decât povestea orgoliului masculin şi a celui voievodal Ana nu participă la aceste orgolii Ea este doar o victimă iubitor momită să plătească prețul zidirii în locul maestrului şi spre gloria lui Anele îi seamănă Iubesc şi admiră maeştrii Consimt la riscuri şi sacrificii Dar păcălite nu mai pot fi Între ziduri nu mai vor să intre Recunosc diferența dintre joc şi zidire Nici măcar nu-l aşteaptă pe Manole, să-l ispitească printr-un vicleşug femeiesc, zidindu-l în locul lor Ceea ce fac ele este să-l invite să clădească împreună planuri comune şi să refuze, tot împreună, orice ispită a supunerii şi dominației",
    "119": " Revista AnaLize, nr 1-2, 1998 \nReflecții despre femeiesc şi feminism \nPrin 1996 am intrat într-o expoziție a Marilenei Preda Sânc Se numea „Viul” Mama formelor de gips, pânză, imagine video cu fețe de bătrâne care se metamorfozau în glie, şedea discretă ca o umbră, undeva într-un colț al sălii Mi-am plimbat privirea pe „formele” născute de Marilena, ascultând vocea care însoțea filmul metamorfozelor pământ-chipuri de bătrâne După o vreme, am părăsit sala fără să-i pot spune Marilenei nimic Graiul îmi pierise oprit de emoția şi frustrația teoreticienei față cu o operă care întrupa atât de senzațional femeiescul Mă gîndeam la răceala raționamentelor şi teoriilor mele din Convenio, cartea de filosofie a moralei pe care o publicasem puțin înaintea expoziției şi pe care, probabil, o zămislisem odată cu zămislirea polimorfozelor artistice ale Marilenei Trăisem în ceasul acela „vederea” intuițiilor filosofice pe care le-am dezvoltat în carte",
    "120": " Simțeam în întregime cât de neîntreagă şi de neajuns îşi este filosofia, la câtă înțelegere şi exprimare de sine ca femeie a putut ajunge Marilena prin arta ei M-a împăcat însă bucuria surorității de fond, aerul familiar al ideilor-cuvânt şi al ideilor-imagine Pentru o clipă, am avut calda iluzie că avem forța, răgazul, curajul să generăm forma autentică a feminismului, cea creativă În lumea poeziei şi criticii de artă, o întâlnire asemănătoare a fost şi cea cu Magda Cârneci Celelalte întâlniri nu au avut loc dincolo de cercul asumat al teoreticienelor feministe, mai ales din zona ştiințelor sociale, adică în „mediul proxim” Poate, ca mulți alții, trăim mult mai îngust, striviți de nevoile propriilor domenii şi instituții, tot mai puțin prezenți măcar ca spectatori în celelalte chipuri ale culturii Istoria a dovedit însă că m-am pripit în judecățile mele Societatea noastră era şi este încă prea saturată de alte nevoi încât să permită „luxul” creativității",
    "121": " Mai ales pentru acelea dintre noi care produc (re)începuturi Atunci când mi-am asumat noviciatul în filosofia feministă, am făcut-o împreună cu toate femeile care îmi alcătuiesc ginomorfozele, încercând să fiu într-un fel o conştiință de sine a multor femei care îşi şuşoteau între ele, într-o disidență sfioasă, modul de gândire asupra lor şi al lumii care le alcătuia şi pe care o alcătuiau Îmi plăcea simbioza mea cu filosofia feministă şi cred că niciodată nu m-am simțit mai transsubstanțiată cu o idee ca în momentele în care, fie descopeream cu o stupoare de estetică retardată cât de spectaculoasă este zona creației feministe Îmi era mult mai familiară condiția ancilară a femeilor din zonă: ele sunt în stare să povestească, uneori consistent şi talentat, gândurile bărbaților filosofi Şi mie problema naşterii nu mi-a părut că ar avea „demnitate filosofică” Şi mie mi s-a părut că există subiecte private şi nedemne de episteme şi subiecte „cu adevărat importante”",
    "122": " Ieşirea „nimicurilor femeieşti” din anonimat şi trecerea lor în vizibilitatea filosofică, teologică, politică, estetică, sociologică, juridică, a fost o mare descoperire şi a însemnat momentul în care am avut revelația – acum îmi pare copilărească – a faptului că am trăit cultural umanitatea în stare de orfelinat matern Mă simțeam strivită de copleşitoarea creație bărbătească, împărtăşind, asemenea multor femei, o râvnă secretă de a fi acceptată prin imitație în clubul „sexului cugetător” Nu aveam cultura să înțeleg cât de solid fusese clădit zidul prejudecăților patriarhale şi nici să mă văd, ca pe multe altele, o Ană vie şi mută, încastrată în corpul unei forme şi norme, a unei „predestinări” spre zona întreținerii, îngrijirii, a sacrificiului anonim În România, antifeminismul era (şi este) mult mai acceptat şi mai popular decât feminismul L-am întâlnit, aşa cum de multe ori îl mai întâlnesc şi astăzi, răspândit ca sarea în bucate, în rândul femeilor vizibile, dar şi a celor care ies din anonimat, sunt profesioniste bune, artiste, politiciene, ziariste, managere",
    "123": " Ca să existe în sfera publică, ele devin doar persoane, îşi uită identitatea de gen Alteori fac eforturi supraomeneşti să pară suprafemei, demonstrând cum pot ele să exceleze în toate, de la profesie la maternitate şi bucătărie Dacă nu le performează pe toate cu excelență, se simt vinovate Aceeaşi culpă nu se regăseşte în bărbații „vizibili” Lor le ajunge unidimensionalitatea Discut cu politicienii deschişi Se plâng de faptul că nu au organizații mai puternice de femei Ei tac la întrebarea mea: „Dar aveți cumva şi organizație de bărbați?” Nici nu le-a trecut prin minte să-şi pună o astfel de întrebare şi că lipsa simetricei „organizație de bărbați” arată limpede că există o mare problemă de gen în politică Agenda bărbătească este „Agenda” politicii (cea general-umană) Cea femeiască fie nu se constituie, fie se aşează ca notă de subsol la cea dintâi",
    "124": " Aceeaşi poveste se clonează dacă ne uităm la celelalte „agende majore” Care cred că sunt „păcatele” noastre care ne aruncă în marginalitate, oricâtă energie am consuma pentru a naviga spre centru? Sunt de acord cu Mary Daly că păcatul nostru originar este cel al lipsei stimei de sine pentru faptul de a fi femeie Adică o femeie între alte femei, eventual dând seama şi de celelalte, în mod asumat şi conştient, în mod cât mai vizibil şi mai public Pe scurt, avem, cel puțin, o empatie dramatic scăzută față de alte femei Voi da un exemplu: învățătoarele şi profesoarele ştiu că fetele pe care le educă urmează să devină criptoservitoare în propria lor familie, că urmează să împărtăşească „fatalitatea” vieții pe care o duc şi ele însele Ştiu că această fatalitate le diminuează serios şansele spre autonomie şi spre performanță profesională Cu toate acestea nu fac nici un fel de lobby să se schimbe curricula şcolară, astfel încât euglena verde, neoliticul, benzenul, să nu fie infinit mai importante decât faptul de a învăța copiii de ambe sexe cum să fie părinți, cum să se hrănească, să îşi gospodărească banii familiei",
    "125": " Nu îi învață cum să-şi mențină curățenia şi sănătatea, cât de rău este să îşi lase copiii pe drumuri sau să şi-i bată, cum să se ferească de viol, pornografie, prostituție Cu alte cuvinte, femeile nu presează ca educația pentru viața privată să fie o parte normală a educației oficiale Problemele private trec drep „muiereşti”, drept „nimicuri” în cultura obişnuită a românilor, indiferent de sexul lor Concepția noastră despre finalități (în educație, în politică) este încă pregnant schizofrenică: nu înveți ca să înțelegi o problemă, ci un domeniu Persoana, cetățeanul, scopurile educației şi politicii, sunt destrupate Termenul „micropolitici” nu a intrat decât în limbajul unui grup restrâns de teoreticieni Noi facem doar macropolitici, cu ochii îndreptați spre ținte depărtate şi abstracte Şi ne depărtăm de aceste ținte proporțional cu neglijența noastră față de imediat: familie, comunitate proximă, de „gineceul” politic neinteresant Cu alte cuvinte, suntem dominați de o gândire patriarhal-mesianică, adesea destrupată: aşteptăm, destul de pasiv, să ne scoată din încurcătură „Tatăl” european sau euro-atlantic",
    "126": " Voi da alt exemplu simplu Există lupte serioase pentru reducerea taxelor şi impozitelor la orice, mai puțin la ceea ce reiese din Barometrul de Gen (Fundația pentru o Societate Deschisă, august 2000) că îşi doresc femeile: aparatură electrocasnică Majoritatea româncelor scot praful cu mătura, spală cu mâna, gătesc en detail, ținându-şi mintea şi energia într-un prizonierat care le depărtează şi de venituri decente şi de povestea aceea abstractă numită împlinirea omenească după dimensiunile secolului XXI, cel european, acela despre care consumăm tone de hârtie, de conferințe şi de „voință politică” Emanciparea formală a româncelor s-a produs „cu voie de la stăpânire”, luând chipul egalitarismului comunist: muncă, venituri şi status aproximativ egale, indiferent de gen Aud încă femei şi bărbați scuturându-se cu oroare de „femeia tractoristă” sau „macaragistă” a comunismului, uitând faptul că alternativa acelor femei este spălatul manual sau căratul greutăților în cârcă În vremea supunerii oarbe la gen (ca şi la orice diferea de ideologia oficială) nu se putea dezvolta o conştiință de sine feministă, alături de alte „isme” specifice societăților libere",
    "127": " Iar când acest fel de dezvoltare este şi posibil şi necesar, apare un soi de timiditate şi de teamă Este greu să te identifici cu o ideologie, pe deasupra „marginală” într-o societate aflată în adolescența (dacă nu în pubertatea) democrației Poate nu este nevoie să o faci explicit Este de preferat să acționezi ca o feministă (sau ca un profeminist), decât să sporovăi demagogic despre acestea Ceea ce se întâmplă în România lui 2001 este un fapt îmbucurător: politicienele încep să părăsească unilateralitatea politicianului şi să acționeze în direcția legislației care uşurează condiția femeilor Unele dintre ele ies din pura „masculinitate” a politicii, privind la semenele lor marginale, împovărate de dubla zi de muncă şi de „monopolul” pe practica de creştere a copiilor, la femeile adesea sărace, bătute, traficate, violate, folosite ca unelte de vânzare pentru fantezii sexuale Cu alte cuvinte, politicienele preiau treptat agenda nedreptății şi discriminării de gen",
    "128": " Ele încep să se orienteze asupra aspectelor „victimiste” ale feminismului Este poate timpul ca celelalte femei, privilegiate față de semenele lor prin status, profesie, bani, influență, să sprijine cealaltă față a procesului de emancipare: autoexprimarea, creativitatea, felurile diferite de a gândi puterea, politica, morala, ştiința, arta, religia, încât ele să curpindă şi chipurile femeieşti ale existenței Dacă acest proces nu se produce, mai devreme sau mai târziu fiecare femeie se va ciocni, într-un fel sau altul, de partea misogină a sexului „dominator”, de cel mult o privire îngăduitor tolerantă, uşor disprețuitoare, de un sentiment clar că autoritatea ei nu este recunoscută, nici măcar observată, dacă nu cumva deturnată Aşa s-a întâmplat zilele acestea cu candidatura Simonei Marinescu la preşedinția PD (Partidul Democrat), tratată fie ca un exotism, fie ca o inițiativă subterană a lui Petre Roman, preşedintele partidului, dar nu ca o ofertă politică personală, liber asumată şi pe deplin legitimă",
    "129": " Această nerecunoaştere a autorității şi a valorii, lăsată să se dezvolte în voie, produce şi mai multă inhibiție celorlalte femei, le aruncă iarăşi la „locul lor”, să se afirme în bucătăria casei, în bucătăria profesiilor sau în cea a politicii Dacă unii şi unele dintre noi nu observă cât de departe suntem de parteneriat în viața cotidiană, în cultură, în profesii şi în politică, este şi pentru că nu au nici măcar curiozitatea intelectuală minimă să înțeleagă semnificațiile conceptelor feministe, necum să acționeze profeminist De câştigat pe termen scurt, câştigă cei care se simt bine că cineva este, în acelaşi sistem de referință, „etern” mai jos ca ei, eventual slujeşte scopurilor lor, precum şi cele care se iluzionează că vor fi mereu admirate pentru felul în care „arată” sau pentru că au fost acceptate ca excepții în clubul „upper-sex” Pe termen lung, orice categorie de dependenți pierde",
    "130": " \n\nRevista Contrapunct, nr 3, Mai, 2001 „Feminismul face bine la sex-appeal” Interviu luat de Zina Bolea \nFeministele sunt etichetate cu epitete puțin măgulitoare Circulă o sumedenie de prejudecăți, cum că ele ar fi altfel decât celelalte femei Nu mă simt diferită deloc de celelalte femei obişnuite Sunt căsătorită cu acelaşi bărbat de douăzeci şi şase de ani, am un copil Familia mea este, cred, o familie bună La fel, nu cred că mi-am neglijat vreodată vârstnicii din familie În nici un caz relația mea cu feminismul n-a impietat, de exemplu, asupra prieteniilor, solidarității şi colegialității mele cu bărbații Nu cred că mi s-a întâmplat ceva, în sensul foarte diferit, de ceea ce li se întâmplă celorlalte femei, inclusiv în ceea ce priveşte munca în casă Nu de aici mi se trage Nu de la eşecuri de felul acesta, nu de la neputință, şi nici de la eşecuri profesionale sau de la faptul că am vreun resentiment față de cineva",
    "131": " Şi totuşi v-a motivat ceva? În copilărie cred că prima feministă pe care am cunoscut-o era străbunica, o femeie foarte autonomă, cu totul extraordinară, semianalfabetă, dar foarte creativă Am socotit-o întotdeauna o femeie care nu numai că stătea pe picioarele ei şi se conducea după capul ei, dar era în stare să țină o întreagă familie, un „trib” întreg pe judecata şi munca ei Cred că aceasta a fost primul model feminist din familie Ea habar n-avea, săraca, de fapul că era feministă N-am ştiut nimic despre feminism Termenul mi-a fost total străin Au fost intuiții şi mici izbucniri care se legau de constrângerea în raport cu libertatea mea față de băieți M-a durut când eram copilă şi după aceea în adolescență că puteam să-mi permit mai puțin decât îşi permite un băiat în termeni de libertate şi aici nu vorbesc de libertatea sexuală",
    "132": " Vorbesc de libertatea de afirmare şi de cea de mişcare Mereu trebuia să-mi fie teamă: să circul noaptea, să merg singură Existau profesii care aproape îmi erau interzise Erau pretenții în ceea ce mă priveşte care mă enervau De exemplu, mama voia să fiu o doamnă, să încalț pantofi cu tocuri, să fiu elegantă etc Mie îmi plac femeile cochete, dar nu e stilul meu Eu am un stil mai sportiv Mă enerva faptul că sunt constrânsă să mă port, să mă îmbrac, să am un tip de ținută care nu mi se potrivea Nu vedeam de ce n-aş fi liberă şi în blugi, că aceasta era generația mea În facultate am avut la un moment dat chiar senzația că femeile nu sunt în stare să producă filosofie, şi asta îmi crea un fel de complex, persista ideea că, în cel mai bun caz, femeia ar putea să fie profesoară de filosofie, dar nu producătoare de filosofie",
    "133": " Chiar, într-un fel, explicit sau implicit, şi profesorii ne spuneau acelaşi lucru Ei cred că rolul nostru este să relatăm ceea ce au gândit bărbații, dar nu să producem cunoaştere Eu am crezut toate aceste dogme patriarhale şi în prima perioadă a tinereții mele am încercat să scriu numai literatură, pentru că mi se părea că acesta este apogeul creativității pe care şi-l permite o femeie Îşi permite să scrie literatură, să producă literatură, dar nu filosofie Am devenit feministă, în mod explicit, după ce am citit prima carte de filosofie feministă M-am simțit, în sfârşit, în pielea mea Aveți un feed-back pozitiv de la femeile din România, sau pe multe din ele le-ați stresat, când le-ați trezit din calmul patriarhal? Nu pot să vă răspund exact Nu am un feedback de la femeile din România în general Prin ’92 eram încă foarte legată doar de feminismul academic şi mai ales de cel filosofic",
    "134": " Atunci am oferit primul interviu de o oră la televiziune despre feminism Vorbeam sofisticat şi foarte filosofic Emisiunea era înregistrată într-o expoziție de flori, înțelegeți, cuplarea obişnuită de imagini: femei-flori Era în preajma lui 8 Martie Acolo se aflau două femei de serviciu care făceau aranjamente florale cum le cerea realizatoarea emisiunii Stăteau cu obrazul în mână şi erau atente la ce se vorbea Operatorul, făcându-mi complice cu ochiul, ca între persoane cu şcoală le-a întrebat pe un ton arogant: „Ei, ați înțeles ce-i cu feminismul?” Ele au răspuns limpede şi răspicat: „Domnule, am înțeles că e de bine pentru femei La noi când vine?” În acel moment am avut efectiv intuiția că am să fiu cu adevărat o feministă pentru celelalte femei atunci când o să vorbesc aşa încât să mă înțeleagă şi femeile de serviciu Restul a fost o încercare fantastică să trec de la un nivel de cunoaştere înalt, la un mod de a relata acea cunoaştere ca să înțeleagă lumea din afara culturii de tip universitar",
    "135": " Ați trăit experiența asta? Am avut-o şi am ocazia s-o am, cred, destul de des Eu ştiu acum că pot să discut despre aceasta şi cu femeile de la țară şi cu muncitoarele În mod direct am şi făcut-o Mai mult decât atât, cred că lumea este plină de țărănci feministe, de muncitoare feministe, de pensionare feministe Dar şi de femei care se complac în postura de victimă şi servitoare, sau le sperie efortul pe care trebuie să-l facă pentru a ieşi din rolul acesta? Unele se complac, dar sunt frustrate, sunt supărate şi au sentimental nedreptății Însă sunt două lucruri diferite – una este revolta şi alta este acțiunea În faza de protest şi revoltă, de cele mai multe ori ele se manifestă prin protest casnic De exemplu, expresia: „Eu mă sacrific pentru voi, nenorociților!” este o formă de protest, până la intrarea în grevă: „Nu vă mai fac prăjituri!” sau alte acte de acest gen",
    "136": " Femeile protestează Dar una este să protestezi privat în forma aceasta şi alta este ca protestul să devină unul public şi politic Am afirmat că nu pot să-mi asum ce înțeleg femeile din România din ceea ce facem noi, deşi, într-un fel, exagerez Adică din câte am auzit, nu vorbesc de cele din proximitate, pentru că acelea sunt din zona academică, noi între noi vorbim o „cabală” comună şi este mai simplu După părerea mea există mult mai mulți inamici semnificativi public în lumea intelectualilor, în raport cu feminismul Dacă se poate vorbi despre antifeminism dur, chiar dacă într-un limbaj elegant, el a fost mai degrabă profesat de intelectuali de notorietate ai României, decât de oamenii simpli Există femei care nu au nici o legătură cu mediul dat, dar îmi spun după emisiune sau îmi transmit că se regăsesc foarte multe în ceea ce spun",
    "137": " Adică am sentimental că, pur şi simplu, pun în raționamente mai elaborate lucruri pe care multe femei le trăiesc şi le simt Nu au deloc impresia că le pare ceva importat, „paraşutat” Asta mă bucură mult Am vorbit cu bunicuțe, cu femei din foarte multe categorii, care nu privesc abordarea feministă ca pe una ce n-are legătură cu viața lor şi nici cu ce simt ele, dimpotrivă, cred că le reprezintă foarte bine ideile şi interesele Probabil că bărbații, refractari la parteneriat cu femeile, nu-şi cunosc avantajele în cazul când consoartele lor ar fi mai emancipate Aşa este, nu înțeleg bine problema, dar cred, că atunci când o înțeleg, ar vrea ca femeile din jurul lor să fie autonome Bărbații, dacă sunt suficient de oneşti şi de inteligenți sunt la fel de deschişi spre feminism ca şi femeile Şi bărbații feminişti cum se raliază la mişcarea feministă? Se raliază public",
    "138": " Şi asta este mai important O fac prin diverse mijloace, unii pur şi simplu susțin instituțional cercetarea şi politicile de acest gen Destul de receptivi sunt tații de fete Chiar dacă se arată refractari la ce le spunem noi, profeminismul lor funcționează atunci când îşi amintesc de faptul că au şi ei fiice Care e profilul psihologic al acestora? Primul lucru pe care l-am remarcat este că nu sunt complexați ca bărbați Nefiind complexați în relațiile lor cu femeile şi în raport cu ei ca persoane, nu au de ce să aibă resentimente față de alții Alt aspect ține de tipul democrat de om Dacă persoana este real democrată şi deschisă are „ochi” să vadă că şi în relațiile de gen este o mare nedreptate care trebuie înlăturată Dacă ei vor să fie până la capăt principiali şi pluralişti, atunci acceptă că patriarhatul este o gravă problemă socială care, de altfel, este şi problema lor, îi afectează şi pe ei",
    "139": " În cazul bărbaților feminişti avem de-a face cu o corelație între: lipsa de complexe, deschidere şi democrație, onestitate intelectuală şi curiozitate intelectuală Există şi oameni care pur şi simplu nu vor să discute această problemă Nu îi interesează Îşi închid orice fel de canale de intrare pentru informații care le produc disonanță cognitivă Şi se simt bine toată viață lângă o femeie pe care o desconsideră? Eu mă întreb cum de nu mor de plictiseală Acceptăm că „vizualizarea” unei persoane este interesantă Pentru cât timp? Poate o oră pe zi? Mi se pare extrem de plicticos ca o relație să se reducă numai la plăcere erotico-estetică Este normal să ai nevoie de o companie, de un interlocutor pe potrivă Dacă nu este pe potriva ta sau este o persoană pe care tinzi să o umileşti sau s-o disprețuieşti? Eu cred că trebuie să fii extrem de pervers ca să trăieşti lângă o persoană pe care, de fapt, o disprețuieşti intelectual",
    "140": " Ceilalți, care nu sunt feminişti, dar nici nu se dau în spectacole cu caracter misogin, cum îşi deghizează misoginismul? Misoginismul subtil se deghizează în foarte multe „costumații” Nu trebuie să fii foarte explicit discriminator Deloc Adesea misoginismul se deghizează în protecție, mai ales în politică Atunci când bărbații justifică anumite obstacole de acces prin aceea că vor să protejeze femeile este forma prin care vor să le „protejeze” de imposibilitatea de a accede în locurile în care sunt ei Vor spune că fac politici pentru femei şi uite câtă protecție le acordă Este o mască excepțională pentru misoginism O mască destul de serioasă pentru misoginism este de asemenea atunci când tratezi, de exemplu, femeile din lumea cercetării, din cea universitară ca pe un fel de „gheişe intelectuale”, care te inspiră, cu care lucrezi, care o fac pe negrişorii în cercetare, pe care le iei în seamă, le ciupeşti de obraz",
    "141": " le mai mângâi pe frunte, tu ai calitate de coordonator de lucrări făcute de ele, dar nu ai mişcat un deget să le sprijini Este tot o formă de misoginism chiar dacă bărbatul acela niciodată nu pronumță expresii misogine Femeilor nu li se recunoaşte ca valid modul diferit de gândire Marea problemă începe în momentul în care femeile fac disidență în raport cu modul de gândire bărbătesc Atunci începe totul, fiindcă simți că este vorba despre o competiție de ofertă intelectuală cu aspecte de gen Câtă vreme femeile repetă fidel teoriile bărbaților, ele nu sunt în competiție ca femei Chiar este foarte bine Întodeauna ai nevoie de purtători de cuvânt, de purtători de idei suplimentari, fie ele şi femei, dacă se poate, complet pe gratis, în virtutea admirației şi recunoştinței Momentul conflictual apare atunci când teoretizezi altfel, gândeşti altfel, ai alte perspective",
    "142": " Bărbaților obişnuiți nu le provoacă uşoară confuzie de roluri teoriile feministe şi pretențiile impuse de femei? Dar ei oare de ce ne cer să fim de toate? Nu prea înțeleg De ce mie, de exemplu, mi s-a cerut să fiu de toate: şi intelectual performantă, să scriu şi cărți, să reprezint internațional universitatea şi interesele breslei şi să arăt bine, să fiu simpatică, să organizez întruniri? Şi să meargă propria casă funcțional şi igienic Nu înțeleg de ce eu trebuie să fiu de „4 ori femeie” şi ei bărbați doar o dată Înțeleg că, dacă ai exigențe față de celălalt, ele sunt autoreflexive Le ai şi față de tine, nu? Care a fost cea mai grea confruntare din practica dvs? Cu mine Cea mai grea confruntare a fost întotdeauna cu mine Mi-e uneori teamă că nu mai rezist Până la 35 de ani aproape am „vegetat” într-un regim totalitar (nu şi ca mamă, prietenă sau profesoară)",
    "143": " În ’90 mi-am spus: „De acum încolo, ceea ce eşti depinde numai de tine Nu mai poți să pasezi responsabilitatea nimănui” Problema era că într-o societate cu puțini oameni în stare sau dispuşi să producă schimbări, fie intelectuale, fie politice, unii dintre noi trebuiau să fie de toate: şi teoreticieni şi creatori de instituții şi ONG-uri şi manageri şi formatori de opinie în mass-media Trebuia să faci cam multe… Sunt dimineți în care mă trezesc şi simt că nu mai sunt în stare de nimic… Uneori îmi spun: mai odihneşte-te, dă drumul la instinctul de conservare, acuma sunt mult mai mulți, care pot să facă destule, mereu mai mulți Dar, pe de altă parte, continui să îmi spun că nu o să trăiască nimeni în locul meu Este o problemă pe care şi-o poate pune oricine: cea a pariului cu sensul propriei vieți V-a obsedat sensul? Sigur că da",
    "144": " Nu m-aş fi implicat în filosofie, dacă nu mă obseda problema sensului Formația mea, inclusiv cea doctorală şi o bună parte din viața mea intelectuală a fost şi este asta Dacă eu nu mi-aş fi pus mereu întrebările acestea, care sunt de natură filosofică şi nu aş căuta răspunsuri culturale n-aş fi făcut filosofie Pot să spun foarte exact de ce am trăit până acum, dar asta nu-mi ține de cald pentru problema de ce trăiesc de mâine încolo De aceea îmi este adesea teamă să nu mai am resurse, să nu mai am rezerve Nu mi-a fost frică, dar mi-a fost îngrozitor de urât în regimul totalitar Aceea a fost curată moarte clinică şi a coincis cu tinerețea mea Ultimii zece ani de domnie ai lui Ceauşescu au fost siniştri şi cred că atunci aveam, ca mulți alții, sentimentul că sunt o moartă vie",
    "145": " Dimineața mă întrebam de ce m-am trezit Ce curiozitate am să trăiesc? Afară de rațiunile de tip matern şi familial, care erau evident importante, de elevii mei, de prietenii mei care erau importanți, nu prea găseam mari justificări pentru o nouă dimineață Dintre personalitățile din filosofie, care au fost cei mai mari misogini şi v-au enervat cel mai mult? Nu m-au enervat Oamenii au trăit în vremea lor şi au gâdit în timp cu ea, cu toate că, de exemplu, Platon şi Aristotel au trăit la puțini ani distanță Unul era foarte misogin, respectiv Aristotel Platon nu era misogin, dimpotrivă, le dă femeilor un loc semnificativ în Republica sa Rousseau era fățiş misogin, John Stuart Mill era feminist Când este vorba despre misoginism, Nietzsche este un mare exemplu Dacă priveşti spre filosofii români, Cioran este misogin Dacă te întorci spre poeții români, Eminescu este un misogin de geniu",
    "146": " În aceste cazuri păstrezi ideile bune, talentul şi tratezi ceva mai tolerant misoginismul, dar nu îl ignori Dar Freud, cu femeile în postură de bărbați castrați, v-a impresionat cumva? Eu consider că ideea aceasta este o obsesie tâmpită Poți să întorci sensul complet pe dos, cu tot atâta îndreptățire şi să spui: bărbații n-or să le ierte niciodată femeilor faptul că depind de ele pentru chiar faptul că există, n-o să ierte faptul că fiecare bărbat s-a născut în urma deciziei unei femei de a-i da viață Femeia are organele reproductive dispuse intern, ea nu este lipsită de ele Nu văd în ce constă castrarea Femeia castrată este femeia fără ovare, uter şi clitoris Concepția despre castrare este stupidă şi unidirecțională Până la urmă lumea reală pentru noi se confundă cu teoriile pe care le adoptăm despre ceea ce înseamnă lumea reală",
    "147": " Dacă adopt teoria lui Freud şi chiar cred în ea, o să mă simt, ca femeie, un bărbat incomplet, castrat, ratat Dacă adopt alte teorii ofensive față de misoginism, o să mă simt un om deplin şi o să spun că starea de sarcină este starea de completitudine pe care un bărbat în viața sa nu o s-o trăiască şi că această in-experiență o să-l frusteze veşnic V-ați referit la feminismul care nu este neapărat nevoie să-l afişezi explicit Pot şi femeile să-şi „deghizeze” feminismul? Poți să fii o demagogă perfectă, să spui cabala feminismului încontinuu Dar procedural, stilistic, comportamental, să fii pe dos Poți să nu foloseşti în viața ta expresii feministe şi nici să nu fii conştientă de existența lor, dar să fii o feministă veritabilă Poți să fii strategic suficient de diplomată încât să nu fii nevoită să foloseşti o cabală, dar să faci acelaşi lucru în medii ostile",
    "148": " Nu ai obligatoriu nevoie de limbaj „tehnic” pentru ceva în care crezi Teama mea cea mai mare şi pericolul cel mai mare, inclusiv în România, este cea de oportuniştii din domeniu La început totul e frumos şi utopic Apar cei care fac pionierat, deschid domenii noi, cred în ceea ce fac şi sunt implicați cu toată ființa lor După care apar oportunitățile Atunci, pe lângă cei de bună-credință, răsar „feministele” (şi nu numai ele, este valabil şi pentru alte domenii) ca ciupercile după ploaia de proiecte internaționale Unele, puține, e drept, sunt în stare, dacă următoarea oportunitate este misogină, să treacă dincolo Este un risc foarte mare, pentru că, pe de o parte, în perioada în care îşi asumă un astfel de comportament lumea percepe legitim: „Acestea sunteți” Situația este mai vulnerabilă, pentru că însuşi domeniul de cercetare şi de activism este atacat",
    "149": " Mi-a plăcut afirmația dumneavoastră că feminismul face bine la sex-appeal Nu am văzut şi nici nu cunosc vreo feministă din proximitate care să fi fost mai puțin atrăgătoare ca femeie, ba dimpotrivă Dar există şi situații care se potrivesc ca o mănuşă prejudecăților de simț comun Am avut una dintre primele întâlniri cu câteva feministe activiste occidentale, genul care cunoştea feminismul la nivelul broşurilor de popularizare pe care le luau ad-literam, nu cu cele de excelență în cercetare sau în mişcare, femei foarte nuanțate, de altfel Era la Budapesta, cred că prin ’92 Noi, est-europenele, miroseam a parfumuri franțuzeşti Ele se apropie şi ne apostrofează: „Ce fel de feministe sunteți voi, dacă vă dați cu parfumuri franțuzeşti?” Le-am răspuns: „Ne-am săturat să ne spălăm cu săpun ieftin şi cu detergent Visăm la un parfum adevărat şi la un săpun adevărat Acum, când le avem, lasați-ne în pace",
    "150": " Nu avem povestea vostră, noi o avem pe a noastră Avem şi noi frustrările şi dorințele noastre Vrem să simțim că mirosim frumos Aceasta nu ne-o ia nimeni, în numele nici unui dogmatism Când eşti obligată să stai în salopetă şi în cizme şi să faci muncă patriotică, să dai la cartofi şi al lopeți, visezi un pic de feminitate, de eleganță, de frumusețe” În regimul taliban, de exemplu, femeile practicau şi rezistența prin machiaj făcut în subterane, cu riscul vieții Cât de mult asemenea atitudini tranşante compromit mişcarea feministă? O compromit, în sensul că o fac puțin cam de speriat Este o neghiobie să eşuăm într-o atitudine de tip victorian, în norme de comportament care seamănă a dictatură comportamentală Povestea relațiilor de gen variază şi individual şi comunitar, chiar dacă este destul de constant patriarhală (de la hard la soft)",
    "151": " Este o ipocrizie să spui că nu-ți plac femeile frumoase sau că nu-ți place să ai acces la tot arsenalul: o spumă de baie, un parfum, să-ți schimbi dispoziția psihică pentru că ți-ai cumpărat ceva frumos şi ai îmbrăcat ceva frumos Eşti mai abătută – te duci la coafor să-ți schimbi un pic tonusul Aceste nevoi nu contrazic, după părerea mea, cu nimic faptul că ai şi o componentă culturală sau politică de natură feministă Nu înțeleg de ce nu influențăm mai degrabă bărbații să devină mai frumoşi şi mai îngrijiți Când admiți ca o femeie să fie neîngrijită şi neglijentă, dai dovadă de un feminism misogin, înseamnă că negi valorile feminine şi le desconsideri Nu este cazul, nu merită desconsiderate, ci reevaluate şi la fel de prețuite ca şi celelalte \n\nCapitala Magazin, nr 24, februarie, 2003, Chişinău „Trăim într-o Românie virtuală” Interviu luat de Svetlana Cârstean \nSpuneați, în introducerea la cartea dumneavoastră, Societatea retro, că faptul de a scrie despre un aspect sau altul al societății româneşti se datorează întotdeauna unei componente autobiografice",
    "152": " Care ar fi componenta (sau componentele) autobiografică(e) care v-a(u) condus în locul în care sunteți acum? Acum sunt în mai multe locuri Un prim loc în care m-aş situa este cel dat de teoria feministă şi, mai ales, de filosofia feministă şi de teoriile politice feministe Răspunsurile posibile la întrebarea de mai sus ar fi, cel puțin o parte dintre ele, mai vechi Mă refer la observații intuitive pe care le-am făcut începînd cu vîrsta de 5 ani, legate de faptul că ai o problemă serioasă dacă eşti femeie: că e un fel de vină sau un fel de păcat, că nu poți să faci aceleaşi lucruri pe care le face un bărbat, că anumite lucruri nu ți se cuvin Ulterior, am intrat la o facultate foarte „bărbătească”, în sens spiritual, desigur, mai precis la Filosofie Mi-am luat şi doctoratul tot în filosofie Cred că pe atunci aveam o gândire misogină eu însămi",
    "153": " Un maximum de performanță pe care l-aş fi visat pentru mine era să gândesc precum marii bărbați din filosofie A fost însă un antrenament cultural tacit, de care nici măcar nu mi-am dat seama E adevărat că mi s-a părut cam suspect că nu exista o ofertă intelectuală substanțială dată de filosofie De femei care să producă ele însele Weltanschauung Pe undeva m-am resemnat la vremea respectivă, gândind că femeile pot să fie imitatoare de mari spirite, că pot să lucreze cu uneltele intelectuale ale bărbaților în marile paradigme masculine În consecință, am fost o bună profesoară de filosofie Am produs manuale de filosofie când s-a putut face lucrul acesta, adică după 1990 E foarte adevărat însă că toate acestea erau cumva incompatibile cu tipul meu de personalitate Nu am ştiut exact încotro să merg şi am luat-o în diverse direcții",
    "154": " La un moment dat, am făcut o şcoală de arte plastice şi am încercat să fac pictură Am scris şi poezie şi proză Ați publicat vreodată ceea ce ați scris atunci? Nu, niciodată Am scris, printre altele, şi un roman: Povestiri despre Cadmav, terminat în 1988 Am scris multe nuvele Asta se întîmpla cam între ’80-’89 şi reprezinta o formă de evaziune pentru un grup cu circuit foarte închis (pe care noi îl numeam Câr-Mâr) Am şi acum aceste texte Am avut, în momentul respectiv, un auditoriu, cred eu, destul de serios şi foarte drag mie Am învățat filosofie, am învățat epistemologie însă, categoric, înclinația mea era mai degrabă către etică şi filosofie politică Or, în acest sens, exista o îngrădire substanțială în perioada respectivă Aşa că nu m-am simțit deloc confortabil în filosofie, în sensul unei dezvoltări personale",
    "155": " Şi de aceea, nevoia aceasta de creativitate a fost dirijată către literatură Ce s-a schimbat în aceste date după ’90? Am avut sentimentul foarte clar că nu mai pot să fiu o promisiune sau să bâjbâi în diverse categorii de încercări – eram deja o femeie matură – am considerat că nu pot să-mi permit nici să o iau din bursă în bursă, pentru că unii dintre noi trebuie să producă şi aici instituții, domenii noi de cunoaştere Am optat pentru plecări în Vest atât cât să iau o gură de bibliografie şi să am contacte ştiințifice, urmând ca apoi să mă întorc aici să fac ceva A fost un soi de angajament personal, pe care nici măcar nu l-am mărturisit până acum Aceasta a fost strategia mea Am intrat în această zonă feministă cu un soi de poftă şi de entuziasm al unui om care şi-a găsit, în sfârşit, rostul",
    "156": " Am mers suficient de departe în acest sens, până la un moment dat, când a trebuit să mă opresc Am mers până la a produce un prim volum de filosofie feministă care se cheamă Gândul umbrei, apărut în 1995, şi care conține mici disidențe teoretice în raport cu filosofia feministă produsă deja A urmat apoi o a doua carte, Convenio Despre natură, femei şi morală, în care am făcut o analiză a eticilor contemporane, din perspectiva abordări proprii – teoria convenabilității Nu aş fi putut ajunge la o nouă teorie în etică dacă nu aş fi parcurs acest traseu Spuneați că v-ați oprit la un moment dat De ce? Întrebarea de bun-simț este, desigur, „dar cine te-a oprit?” Şi eu am crezut că din drumul acela nu mă poate opri nimeni Adevărul este că m-au oprit mai multe Aş fi avut nevoie, evident, de un răgaz substanțial pentru a vedea cum „lucrează” teoria",
    "157": " Voiam, de exemplu, să văd cum s-ar putea extinde ideea de convenabilitate în etica politică Ar fi fost minunat dacă aş fi putut să-mi dezvolt un câmp de cercetare, plecând de la abordarea din Convenio Pentru asta însă ar fi trebuit însă să trăiesc în altă societate, într-una în care cineva te plăteşte ca să fii un gânditor profesionist A trebuit să aleg: să merg în Occident cu cât mai multe burse de cercetare postdoctorale sau să mă ocup de facultatea pe care o aveam deja în grijă şi să încerc să fac cunoscute în societatea noastră acele lucruri de care mă ocupam şi pe care puțini le cunoşteau Aveam impresia – şi o am în continuare – că mulți din zona noastră, din cea a ştiințelor sociale şi politice, se află într-un stadiu destul de embrionar şi imitativ Noi am oscilat foarte mulți ani între un autohtonism, un naționalism şi o abordare extrem de imitativă a felului în care se desfăşoară viața socială şi politică în Vest, fără a ne înțelege mai întâi propria societate şi fără a încerca să o diagnosticăm",
    "158": " De aceea, mi s-a părut mult mai urgent să mă ocup de acest demers de înțelegere Astfel, am intrat într-o echipă care s-a ocupat de studii de diagnoză Cartea mea recentă se cheamă Societatea retro Am plecat de la ipoteza că în societatea noastră ruptura esențială este între conservatorismul de stânga (specific postcomunismului) şi conservatorismul de dreapta (îmbățişat mai ales de o parte a intelectualilor publici) şi tendințele insulare de modernizare şi emancipare Toate aceste preocupări m-au îndepărtat considerabil de proiectul filosofic propriu-zis Trebuie să înțeleg însă că ați contextualizat intens chiar şi teoriile feministe Aşa cum am descoperit că nu pot să fac filosofie pur şi simplu, ci neapărat şi cu experiențele mele de femeie, tot aşa am descoperit că sunt teoreticiană şi în calitatea mea de româncă Nu putem face nimic autentic într-un mod des-trupat Este mult mai util să înțelegem lumea în care trăim plecând de la contextul în care ne aflăm",
    "159": " La noi există un fel de perversiune potrivit căreia tot ceea ce se află sub nasul nostru nu are nici un fel de semnificație Mie mi se pare că aceasta este una dintre marile surse ale lipsei de civilizație în România Pentru noi, tot ceea ce ne este dat prin experiența directă nu are relevanță culturală Sărim mult mai departe şi nu vedem ce se întâmplă lângă noi România a fost mereu o țară săracă, în sensul posibilităților de investiție în know-how şi aceste posibilități mici au fost adesea investite extreme de prost Mă gândesc în mod foarte serios că, dacă românii ar avea cu adevărat conştiință de contribuabili, şi-ar trage de mânecă filosofii, sociologii, politologii, psihologii, economiştii, juriştii şi i-ar întreba: „Ce ați făcut pentru noi? Pentru ce v-am plătit o viață de om?” Până la urmă, contribuabilul este acela care te plăteşte când lucrezi pe bani publici",
    "160": " Or, noi n-am internalizat încă acest lucru, respectiv faptul că ei, contribuabilii, sunt clienții noştri principali care se transformă în studenți, în absolvenți etc Dacă am privi la „angajatorii” noştri am constata, de exemplu, că, de cele mai multe ori, femeile lucrează în România pe brânci, pe bani foarte puțini, în general, pentru că trebuie să-i împartă cu bărbații care lucrează în industria postsocialistă, iar aceştia din urmă produc lucruri care nu se vând sau nu mai produc nimic Ei fac în schimb greve, căci vor să-şi păstreze statu-quoul Mai mult, din cauza asta, unii dintre ei devin nervoşi, anxioşi, se apucă de băut, fac crize identitare şi se răzbună pe membrii familiei Nu există aşteptări culturale, ca, în cazul în care bărbații nu au de lucru la serviciu, să preia din treburile de menaj Acasă mulți se uită la televizor şi se ocupă, cel mult, de reparatul Daciei – cred că dacă nu ar fi maşina asta, multă lume şi-ar pierde sensul vieții, pentru că nu ar „socializa” altfel în curte cu vecinii",
    "161": " Tot statisticile arată că raportul dintre muncile casnice ale femeilor şi ale bărbaților este de 88 la 12 Este un sindrom tipic În general, în familiile sărace şi medii, femeile trebuie să fie omul-orchestră şi, de multe ori, ele îşi întrețin bărbații, prestând diverse categorii de munci plătite sau neplătite Să nu mai vorbim de piața neagră sau de piața prostituției Să închizi ochii spunând că nu există probleme foarte grave în privința relațiilor de gen cu care trebuie să te confrunți în politica educativă şi în cea economică sau culturală, să închizi ochii în mod misogin sau să tratezi lucrurile cu ignoranță şi superficialitate nu demonstrează decât că eşti iresponsabil față de lumea în care trăieşti Care ar fi câteva caracteristici esențiale ale feminismului pe care îl practicați? Depinde Dacă m-aş fi menținut în forma mea intelectuală care nu depindea atât de mult de o localizare istorico-geografică, probabil că aş fi făcut teorii apropiate de ecofeminism",
    "162": " Însă, pentru că trăiesc în România, unde există un amalgam de tendințe, nu aş putea să-mi precizez foarte clar orientarea, pentru că aici încă trebuie să fii şi să faci de toate Aş merge pe ideea unui feminism al autonomiei, în sensul faptului de a educa şi femeile şi bărbații să tindă spre anumită independență economică, culturală, în aşa fel încât relația dintre un bărbat şi o femeie să se bazeze pe respect şi interdependență, şi nu pe dependențe, vasalități şi supuneri de diverse categorii Cred că, până la urmă, feminismul autonomiei ar putea avea o legătură substanțială cu ceea ce am numi educția liberală, adică acea care lipşeşte în mod generalizat, nu numai în relațiile dintre bărbați şi femei Lipseşte o educație pentru autonomie Nu suntem pregătiți nici pentru independență personală din copilărie, nici acasă, nici la şcoală Această educație începe de la lucrurile foarte mici",
    "163": " Dacă un copil învață, încă din clasa I, să îşi pregătească singur sandwichurile şi să-şi toarne singur laptele, să închidă şi să deschidă singur aragazul, asta însemnă că invață o bucățică din viitoarea lui independență Noi producem politici de asistare a oamenilor, în timp ce, de fapt, educația ar trebui să-l învețe pe om să depindă într-o măsură cât mai mică de asistența altora Continuăm să fim astfel un stat paternalist Cînd vorbesc despre un feminism al autonomiei (auto-nomos, al autoguvernării) mă refer la o componentă care ar putea fi o parte dintr-o politică a autonomiei şi care să vizeze categorii mult mai largi decât cea a femeilor Dacă vrei o societate civilizată, cu oameni care răspund de ceea ce fac, care îşi definesc aria de libertate, competență şi de responsabilitate, asta înseamnă că principiul autonomiei trebuie să vizeze ambele sexe, în mod general şi în mod specific, pentru că există şi lucruri specifice",
    "164": " Este vorba despre o educație, la urma urmei, în spiritul libertății şi responsabilității personale Să luăm un exemplu: de câte ori se pune problema copiilor abandonați sau abuzați, replica imediată este una legată de mamă Întotdeauna mama este „denaturată” sau „criminală” Sunt expresii tipice pentru presa românească şi pentru o anumită mentalitate Eu recunosc că, deocamdată, orice copil este născut de o mamă… Întrebarea mea este însă de ce avem o cultură a partenogenezei? Adică, oare nu orice copil are şi mamă şi tată? De ce totul educă înspre ideea că responsabilitatea este pur maternă? Nu că nu ar fi maternă, dar nu poate fi pur maternă, nu poate fi tratată ca atare, nici politic, nici mediatic, nici în sistemul de educație, fără a se produce consecințele dramatice care sunt deja vizibile Prin urmare, este nevoie de o cu totul altă abordare a responsabilității paterne",
    "165": " Degeaba dai o lege a concediului paternal, dacă orice persoană care a dat curs acestei legi a fost tratată mediatic ca un caz exotic şi trăznit Există câteva disfuncții culturale mari De ce nu-i învățăm şi pe băieți la şcoală să fie părinți? Prin urmare, nu e suficient să faci doar o campanie normativă, având acel gen de justificări care îți blochează pur şi simplu mintea: aşa ne cere Uniunea Europeană E un mod pervers şi ipocrit de a argumenta La noi, nu protejarea şi responsabilizarea efectivă a persoanei este scopul, ci Integrarea Noi întodeauna inversăm lucrurile Revenind la filosofie, putem spune că toate tendințele acestea de a pune norma pură, abstractă, mai presus de persoană au o legătură cu o anumită tendință de a transforma entități abstracte în realități mai reale chiar decît cele care respiră şi sunt vii Într-un fel, lecția pe care o dau femeile, atunci cînd intră în zona teoretică, este că, pînă la urmă, toate „entitățile” acestea abstracte de care vorbim când ne referim la „oameni generici” au referențiale cărora le e foame, le e sete, le e frig, vor să se joace, vor să lucreze, vor să se simtă bine cu propria lor persoană",
    "166": " În mare măsură, Occidentul civilizat s-a transformat respectând dreptul la discurs public, la opinie, la influență culturală al modului femeiesc de gândire Iar civilizația noastră înapoiată este, în mare măsură, o consecință a faptului că mai nimeni nu se uită la felul în care vorbesc cele care administrează în cea mai mare măsură viața noastră cotidiană La noi, cultura este misogină nu numai pentru că vorbeşte destul de disprețuitor despre femei, ci şi pentru că nu le ascultă Femeile nu sunt ascultate public, nu au autoritate epistemică, nu au autoritate culturală recunoscută Sau, ca să aibă autoritate culturală, trebuie musai să imite felul de a vorbi al bărbaților În momentul în care ți-ai însuşit genul acela de limbaj, ți se poate spune: „Bine ai venit în club”, în clubul literaturii, în clubul criticii, al politicii Imaginea clasică a feministei este cea a unei femei implicate, militante, aflate în război permanent cu bărbații",
    "167": " Din câte ştiu, dumneavoastră însă puneți mare preț pe familie Da, sunt mama unui tânăr de 22 de ani, proaspăt absolvent de facultate Sunt măritată de 25 de ani Am prieteni bărbați la fel de valoroşi ca şi prietenele femei Am condus un colectiv destul de paritar din punctul de vedere al genului şi nu am avut probleme de adversitate Mai mult, colegii mei care au intrat în zona cercetărilor feministe, cu toate rezervele lor inițiale, au început să dea o atenție real intelectuală acestui gen de problematică Nu cunosc nici un bărbat inteligent şi deschis, dacă a avut onestitatea intelectuală să se uite şi în partea aceasta a lucrurilor, să fi spus că e lipsită de sens Nu ştiu nici unul care să fi citit două-trei studii serioase şi să nu i se pară normal să ia în considerare şi perspectiva aceasta, chiar într-un sens critic",
    "168": " Cei care manifestă o atitudine contrară nu au nici o curiozitate intelectuală, nici onestitate intelectuală Există această ispită mare de a nu lua lucrurile în serios Să fim sinceri: dincolo de prejudecățile religioase şi filosofice, mai există şi o intuiție simplă pe care o împărtăşesc mulți bărbați, indiferent de gradul lor de cultură Ceva de genul: „Te pomeneşti că nu o să mai vreți să ne mai faceți cozonaci, sau te pomeneşti că o să ne puneți să ne călcăm singuri rufele” Există acest sentiment al primejdiei că vor fi lăsați să se descurce singuri în contexte în care s-au obişnuit să fie asistați Iar primejdia este reală Nu cunosc nici o orientare feministă care să nu promoveze parteneriatul Se pare că ați fost nevoită ca, în România fiind, să insistați pe latura aplicată a filosofiei feministe şi să renunțați la partea de cercerare teoretică pură",
    "169": " Întâi am făcut filozofie pură şi mi-a plăcut Este splendid Atât de frumos te poți juca în camera ta, înconjurată de o bibliotecă cu cărți despre o lume posibilă E un joc cu mărgelele de sticlă care îți creează un confort intelectual şi moral nemaipomenit Am cunoscut acest confort şi m-am bucurat de el Însă, între timp, am observat că există o flagrantă ruptură între ceea ce teoretizam eu şi, pe de altă parte, situația reală a diferitelor categorii de oameni din România Mai este şi un alt aspect Mă refer la tendința de a identifica un domeniu cu o persoană sau un grup restrâns de persoane De exemplu, atunci când, la noi, se vorbeşte despre drepturile omului, se face obligatoriu referire la Gabriel Andreescu Este ridicol Întrebarea mea este dacă, Doamne fereşte, Gabriel Andreescu moare, moare şi problema drepturilor omului sau a minorităților? Ce fel de societate este aceasta în care orice problemă este personalizată? Ar trebui să fie ca la master-blender-ii de la whisky: să mai existe unul şi să nu călătorească niciodată împreună",
    "170": " Din păcate, lucrurile sunt reale, iar o mare perioadă de timp, de câte ori s-a făcut referire la problema studiilor de gen, a politicilor de gen, am fost trase de mânecă fie eu, fie Laura Grünberg Ce-ați făcut împotriva hărțuirii sexuale sau a violului marital? Ce-ați făcut împotriva traficului de femei sau în zona sociologiei feministe? Am fost în Danemarca şi am văzut un institut care se ocupa de problema egalității de şanse între bărbați şi femei În 1997, când am ajuns eu acolo, erau patru angajați M-am gândit că, pentru cât de evoluați sunt ei în asemenea probleme, sunt cam puțini Mi s-a explicat faptul că, la început, când problema era extrem de acută, erau două sute de oameni Pe măsură ce lucrurile s-au rezolvat însă, oamenii au început să se ocupe de lucruri nerezolvate şi a rămas doar o foarte mică echipă pentru a semnala eventualele dezechilibre care apar",
    "171": " Ei bine, la noi, când arde casa, găseşti un pompier şi, după ce s-a stins focul, vin toate brigăzile În momentul în care o problemă atârnă de una-două persoane, acelor persoane li se cere să fie de toate Din cauza aceasta, la un moment dat, îți este şi foarte greu să fii serios concentrat într-o direcție Eu am început, de exemplu, cu filosofia feministă, pe urmă am făcut diagnoză politică, etică politică, după aceea a trebuit să intru în aria gen şi politici educație, pentru că era o zonă descoperită, cel puțin în România, şi a trebuit să mă ocup şi de agendele politice în legătură cu relațiile de gen Acum lucrez cu Otilia Dragomir la editarea unui lexicon feminist care urmează să apară la Polirom Trebuie, de asemenea, să conduc un masterat de studii de gen Sunt mult prea multe lucruri ca să le poți face bine pe toate",
    "172": " La un moment dat te copleşesc Rezultatul este însă că feminismul a fost aclimatizat şi la noi Este adevărat, dar partea mai proastă este aceea că feminismul, ca şi multe altele, continuă nepermis de mult să se afle în stadiul de pionierat Asta pentru că oamenii nu se hotărăsc asupra lucrurilor pe care trebuie să le facă Nu se hotărăsc cu ce se vor ocupa E adevărat că prejudecățile sunt oricum mult mai scăzute decât la început Dar situația rămâne aceeaşi Nu s-a inventat acum în România faptul că femeile au dublă zi de muncă, cum nici violul marital, nici abuzul de copii nu au apărut acum Nu sunt „apariții” noi pedofilia sau traficul de femei, ci, pur şi simplu, ele apar în conştiința publică mult mai târziu decât au existat în realitate Ele trebuie analizate, teoretizate, pe de o parte, şi rezolvate din punct de vedere normativ, legislativ, instituțional, pe de altă parte",
    "173": " Aşteptarea este ca, eventual, una şi aceeaşi persoană (sau un mic grup de persoane) să le facă pe toate Aş fi putut avea un demaraj performant în zona internațională a filosofiei feministe, dar a trebuit să renunț tocmai dintr-o conştiință a datoriei față de o comunitate proximă, ceea ce este foarte corect din punct de vedere moral (în etica datoriei) Nu ştiu dacă este corect şi din punct de vedere intelectual Este însă genul de glisare pe care eşti obligat să-l practici… Cred că mulți oameni din generația mea sau din cea apropiată sunt striviți de faptul că sunt obligați să îşi asume prea multe responsabilități deodată În plus, nici nu se întâmplă încă un schimb eficient între generații, în aşa fel încât noi să trecem puțin la lucruri ceva mai soft, pentru că suntem deja epuizați Este şi greu să le ceri unor oameni care au deja o educație centrată pe autointeres să mai fie „fraierii” de anțărț, care să se gândească întotdeauna la cauzele generale şi nu la interesele proprii",
    "174": " Şi, de altfel, e complet respectabil din punct de vedere moral, utilitarist vorbind, să te gândeşti la interesele proprii, dacă, dându-le curs, afectezi în bine şi viața altora Vorbeați despre un soi de analfabetism legat de persoana proprie care ar caracteriza în genere oamenii formați în sistemul educațional românesc Credeți că acest analfabetism le afectează mai mult pe femei decât pe bărbați? Cu siguranță că da Să ne imaginăm amândouă debutul unei zile banale din viața unei familii oarecare din România Se trezesc dimineața Prima care se trezeşte de obicei este femeia, pentru că ea trebuie să se ocupe şi de pregătitul copiilor pentru grădiniță sau şcoală De cele mai multe ori, ea îşi asumă din primele momente ale zilei comportamentul matern față de două categorii de indivizi în parte Față de copii şi față de soț Bărbații români sunt în general educați în sensul trecerii de la o mamă la alta, de la mamele lor, la soția care prestează activități materne pentru ei",
    "175": " Eu numesc „bărbatul românesc” tipic (scuze pentru limbajul esențialist!) bărbatul mioritic Bărbatul mioritic este învățat că problema corpului său nu-l priveşte El trebuie hrănit, rufele sale trebuie spălate, călcate, eventual cumpărate Iar de progeniturile personale, statisticile ne arată că bărbații se ocupă timp de maximum 7 minute pe zi \n\nObservator cultural, nr, 83, 25 septembrie şi nr 84, 2 septembrie, 2001 \nCând sex-appeal-ul întunecă text-appeal-ul sau despre societatea în care mintea femeilor nu contează Anchetă realizată de Oana Băluță \nSe poate vorbi după 14 ani de tranziție despre o mişcare feministă românească sau cel puțin de feminism românesc? Întrebările tale, Oana, mă trimit la faptul că multă lume, inclusiv tu, are aşteptări de tipul Jack-of-all-trades, obicei mai vechi în lumea carpato-danubiano-pontică: să trebuiască să fii bun la toate Este un sindrom al civilizației țărăneşti: „noi cultivăm de toate”, extins în lumea intelectuală: „noi ştim de toate” şi în lumea civico-politică: „noi facem de toate”",
    "176": " Cu alte cuvinte, avem mereu aşteptarea ca cineva, câțiva oameni să se identifice cu o problemă de care să se ocupe epistemic, etic, civic, politic Aşa devenim generalişti în cel mai bun caz, „lăutari”, în cel mai frecvent caz Prin urmare, răspunsurile mele vor fi puțin brutale Nu ştiu să existe, conştientă de sine, o mişcare feministă românească semnificativă dincolo de granițele producției şi educației intelectuale Şi aceasta din urmă cu un corp firav, dar cu ceva mai multă minte Între altele, eu revin la o idee mai veche pe care am tot repetat-o: nu ştiu o mişcare grass-roots, una foarte populară şi zgomotoasă, inclusiv în lumea intelectuală în afara ortodoxismului, legionarismului, poporanismului, naționalismului Liberalismul nu a fost şi nu este „o mişcare”, nici măcar intelectual prea populară Socialismul nu a apucat să fie, în formă civilizată, o astfel de mişcare Feminismul a fost şi în perioada interbelică o mişcare realizată de către o elită, la fel ca şi liberalismul, dar fără ca primul să aibă accesul acestuia la putere şi influență",
    "177": " Despre ecologie ce putem spune? Mai avem mult până să devenim făpturi morale față de alte viețuitoare şi față de mediul natural căruia îi suntem parte inconştientă şi iresponsabilă De aceea mă supără faptul că noi ne continuăm gâlcevile intelectuale pe tematici ale secolului al XIX-lea şi ale perioadei interbelice, că ne consumăm mințile în polemici cu un conservatorism vetust şi contraporductiv Ca de obicei, nu ne simțim moral responsabili să integrăm concetățenii care ne-au delegat să gândim europenizarea lor culturală contemporană în civilizația de tip occidental Aceasta de acum, nu aceea de data trecută Eu cred că ne pierdem timpul Cultural, mişcarea feministă (să admitem că există şi o mişcare de idei) s-a concentrat mai ales în zona ştiințelor sociale şi politice, minimal în ştiințe juridice şi în literatură Mă voi referi numai la cercetările care au legătură directă cu feminismul românesc şi se referă la românce şi relațiile de gen în România",
    "178": " Avem propuneri româneşti de etică feministă (subsemnata, Mihaela Frunză, Anca Gheauş, Cristina Chiva), de teologie feministă ortodoxă (Anca Manolache, Anca Jugaru), cercetări şi conceptualizări noi în ştiința politică şi de sociologie feministă (Laura Grünberg, subsemnata, Vladimir Pasti, Liliana Popescu, Petru Iluț, Olivia Toderean, Valentina Marinescu), în istorie (Ştefania Mihăilescu, Maria Bucur, Ghizela Cosma, Alin Ciupală, Cristina Olteanu), în ştiințele educației (Doina Ştefănescu, Cristina Mihai, Elena Bălan), în antropologie şi psihologie (Eniko Maghiary Vincze, Ovidiu Pecican, Adriana Băban), lingvistică şi reprezentare (Mădălina Nicolaescu, Daniela Rovența Frumuşani, Otilia Dragomir, Aurel Codoban, Reghina Dascălu) Cea mai jenantă situație vine, după părerea mea, tocmai din faptul că feminismul în dreptul românesc este aproape inexistent (cu excepția remarcabilă a cercetărilor întreprinse sub direcția Renatei Weber şi cele de acum câțiva ani ale Monicăi Macovei) Aici probabil ne-a fost destul importul de legi, adică sindromul a ceea ce eu numesc „feminism room-service”, încât puțin ne mai pasă dacă legile celelalte discriminează sau nu",
    "179": " La fel de tristă este subdezvoltarea criticii literare feministe, întreprinsă asupra „reginei culturii româneşti”, a literaturii române, mai ales a celei „canonice” Am vedea mult mai bine de ce, în ciuda egalității formale şi a „ucazurilor” egalitare în privința genului date via U E, băştinaşul mioritic, fie el şi „om de cultură” (alt sindrom țărănesc), nu lasă din poziția sa de desconsiderare intelectuală şi politică față de femei şi feminin, deh, „minte scurtă, poale lungi” (Eminescu), „nulități simpatice” (Cioran), „sinea pasivă şi germinativă” (Noica) Probabil iarăşi va spune vreun intelectual de mare succes că feminismul este „un denunț” Misoginismul în schimb este absolut onorabil dacă este asezonat cu talent şi este foarte zgomotos public Cât despre antifeminismul preventiv al „intelectualului românesc” (ce limbaj esențialist folosesc!), ce să mai spun? Notă la zi: Despre ce mişcare intelectuală feministă poate să fie vorba când marii guru ai neamului, oameni cu toate canalele mediatice deschise şi cu mare succes de public au rămas neclintiți în antifeminismul lor? Deşi feminismul abia se strecoară în 2-3 publicații de cultură, cam de 5-6 ori pe an şi de 2-3 ori în ziare de mare tiraj, nu are emisiuni TV consacrate, este aproape ignorat mediatic, aflăm cu stupoare că are un impact incredibil şi devastator",
    "180": " Împreună cu multiculturalismul sau de unul singur, feminismul a condus la prăbuşirea popularității culturii înalte în rândul poporului român: „Idealul iluminist al emancipării prin cultura umanistă de cea mai înaltă valoare, care a caracterizat modernitatea clasică, a fost înlocuit în societatea globală de azi cu idealul divertismentului, care se propagă prin relativismul postmodern – prin care educația umanistă îşi pecetluieşte decesul, iar cea ştiințifică, limitele, în obscurantismul feminist (sn) şi/sau multiculturalist” (Horia Roman Patapievici, Preşedintele Institutului Cultural Român, în articolul „Popularitatea culturii înalte: un deces profetic”, revista Idei în dialog, nr 2 (17), februarie, 2006) Guvernele României au făcut, în mod „spontan”, politici discriminatorii în privința veniturilor pentru domeniile în care lucrează femei (educație, sănătate, cultură) față de cele în care lucrează bărbați (servicii secrete, poliție, jandarmi) şi au dat numeroase salarii compensatorii domeniilor „virile” ale falimentului industrial românesc, nu fiindcă fiecare ministru era misogin pe cont propriu, ci fiindcă fiecare dintre ei (indiferent de sex) ştie din cultura noastră nederanjată de feminism că tot ce sunt şi fac femeile este mai puțin important, mai puțin prestigios şi că merită bani mai puțini, inclusiv că nu merită premii, decât poate dacă execută măiastru ceva conceput de un bărbat",
    "181": " Nu mă pot abține să remarc cum nu suntem surprinşi nici de faptul că în zona sportivă marile noastre bucurii şi onoarea „reperată” ne vin de la femei, mai ales de la gimnaste şi că ele câştigă în medie de 20 de ori mai puțin decât media vajnicilor noştri fotbalişti, derutați de prea multe blaturi şi de prea mulți nababi dispuşi să îi cumpere Nu ne-am revoltat încă public pentru toate acestea Sau ne-am revoltat doar în scris, sperând la puțin bun-simț Mare şi costisitoare naivitate Chiar şi când se întâmplă să mai citesc ceva literatură nouă scrisă de femei, mi se pare că în războiul sex versus cap câştigă sexul ca tematică, nu genul ca temă, ci sexualitatea Trăim un „puțo-centrism” foarte contemporan, numai că „al lor” vine postmodern, adică post-modern, nu postmodern într-o lume pre-modernă, ca al nostru Şi, uite aşa, după o carte extrem de talentat pornografică scrisă de o tânără femeie, vârâm capul între umeri şi ne retezăm curajul donquijotesc de a cere CNA să interzică o porcărie de un haz gros misogin precum Ciao Darwin! sau să sancționeze misoginismul lățit pe toate ecranele",
    "182": " Între altele, CNA sancționează ațâțarea la ură Oricine îți poate replica faptul că imaginea femeilor „funduleț în gemuleț” nu ațâță la nici o ură, dimpotrivă Desigur Dar la dispreț față de femei, da „Tribunele” de manifestare ale feminismului cultural sunt încă foarte puține Observator cultural este o excepție ca politică redacțională explicit profeministă 22 publică feminism cultural sau politic de câte ori are ocazia Dilema oscilează între indiferență şi feminism soft Există reviste mai regionale, foarte prestigioase, care publică în zonă Editurile Polirom (Iaşi), Desire (Cluj) şi Politeia (SNSPA) au politici de publicare a studiilor de gen şi a cercetărilor feministe De altfel, feminismul cultural moldav nu se află până acum decât la sediul şi în tipografiile Poliromului Universitățile ieşene sunt conservator-nepăsătoare în această privință Revistelor literare româneşti, indiferent de unde, nu le pasă de această problematică sau sunt năucitor de conservatoare",
    "183": " Televiziunile nu au nici un fel de politică feministă Emisiunile sunt pentru doamne, despre vedete, pentru „fâțe” Accidental mai nimereşte câte o invitată sau câte un invitat care sunt feminişti Presa scrisă cotidiană ignoră tot ce se află în zonă Nici măcar proteste trimise de către ONG-uri feministe nu publică Feminismul cultural românesc are, mulțumită mai ales Laurei Grünberg, o singură „tribună” dedicată: revista AnALize Cred că ar fi interesant să afle publicul cât de puțin suportive sunt instituțiile şi firmele româneşti față de feminism Dacă AnALize nu primeşte finanțare din proiecte internaționale, moare Presupun că mulți misogini şi mulți conservatori de ambe sexe ar răsufla uşurați zicând: „Odihnească-se în pace!” Şi totuşi, AnAlize este de fapt una dintre cele mai onorant-contemporane reviste culturale româneşti Ceea ce s-a întâmplat important în puțina vreme trecută (începând cu 1998) este un spor mare de competență în cercetarea feministă",
    "184": " Acum există trei masterate de Studii de gen Unul mai vechi (SNSPA Bucureşti, din 1998), două mai noi, din 2003, la Universitatea Babeş-Boliay, Cluj şi la Universitatea de Vest, Timişoara (2004) Universitatea din Bucureşti pare că nu se dă în vânt după „avangardisme” periculoase pentru avanposturile patriarhatului cultural De ce nu este şi puținul feminism cultural ceva mai popular? Fiindcă până acum opțiunea pentru tipul academic de abordare a primat Cred cu adevărat că la simplitate poți ajunge după ce înțelegi consistent Nu avem încă un feminism cultural „picant”, un feminism cu text-appeal, care să provoace controverse, să supere, să scoată din sărite, să atragă, să aibă fani pe care îi cucereşte cu panseuri şi lozinci populare Mă gândesc la o lozincă a valului II referitoare la privarea femeilor de siguranță şi libertate de mişcare: „Dați-ne noaptea înapoi!” Noi ar trebui să defilăm cu lozinca: „Dați-ne banii înapoi!”, fiindcă venituri produc mai ales femeile şi banii sunt redistribuiți mai ales bărbaților",
    "185": " Ele lucrează în economia privată Ei au rămas, într-o excesivă proporție, copiii statului Chiar şi când sunt mari capitalişti, fac afaceri mai ales cu statul Acesta din urmă impozitează fiicele rătăcitoare şi plăteşte fiii cuminți, care nu şi-au părăsit „tatăl” În acest fel, bărbații ajung să câştige mai mult şi să păstreze femeile în dependență față de ei, indiferent câte legi egalitariste importăm noi de la Uniunea Europeană Feminismul civic este practicat prin excelență de către aceleaşi persoane mai sus pomenite, cu câteva excepții notabile totuşi Aceste excepții sunt: Dina Loghin, conducătoarea organizației Şanse Egale pentru Femei, Iaşi, Cristina Ilinca, lidera actuală a Societății AnA, Roxana Teşiu, preşedinta organizației Parteneriat pentru Egalitate Nu am menționat decât organizațiile cu realizări certe şi în general cunoscute, exceptând, de pildă, FILIA pe care o conduc eu de puțin timp şi, sper, pentru puțin timp Acest tip este cel mai vechi feminism al tranziției",
    "186": " Se ocupă prioritar de educație, violență, trafic de femei, dezvoltare comunitară Din păcate, fiindcă nu a avut nici un suport financiar intern, în mare măsură acest feminism a trebuit să accepte zicala: „Cine plăteşte lăutarii, comandă muzica”, adică să importe ierarhii de priorități mai degrabă decât să le impună Să presupunem că lidera unei astfel de organizații solicită finanțare de la o firmă condusă de către o femeie De obicei femeile conduc firme de confecții şi cosmetică Moda şi machiajul nu prea sunt pe agenda feministă Feminismul se orientează asupra minții, a politicilor, legilor, a instituțiilor, limbajului Fardurile şi veşmintele sunt complet secundare față de cele de mai sus Cam greu cu sprijinul de la capitalismul românesc Până la ora actuală singurul protest în stradă al organizațiilor de femei a fost cel din aprilie 2000 împotriva promovării bătăii conjugale în revista Playboy (Liliana Popescu a avut un rol foarte important)",
    "187": " În rest, un mare faliment în privința unei agende politice comune De ce stau lucrurile aşa? Probabil din propensiunea românească nefericită pentru un lider puternic, în acest caz, o lideră puternică, recunoscută şi acceptată În lipsa ei, trage fiecare în altă parte Jenant de autohton! Feminismul politic este o poveste mai complicată El practic nu a avut încă loc Un astfel de feminism presupune ca femeile din organizațiile partidelor politice, ca şi partidele lor, de altfel, ar trebui să aibă o agendă feministă proprie Dar, în cel mai bun caz, nu au decât una împrumutată de la omoloagele lor europene, inclusiv cu motivația care pe mine mă uluieşte: „Aşa ne cere UE” De parcă fără UE nu am avea nici o bătaie de cap în guvernare sau opoziție, de parcă mai toate familiile monoparentale sunt făcute din mame care îşi cresc singure copiii părăsiți de către tați, cel mai adesea orientați pe parcurs spre alte femei mai tinere, că mai mult de jumătate din românce depind de veniturile bărbaților, că spală manual cărând apă de la fântână, că dau cu mătura, nu cu aspiratorul, că drept recompensă unele se trezesc cu un pumn în gură, că se găseşte adesea un peşte să te bată până te convinge să devii traseistă, că învățământul e plin de femei conduse de bărbați, că orice polițist are leafa mai mare decât orice profesoară, că pe televizoare vezi prea adesea capete de bărbați şi funduri de femei",
    "188": " Nici ele, femeile din politică, nu au fost solidare până acum în privința politicilor pentru femei Adesea nici nu au astfel de politici, în afară de împrumuturi normative europene, impuse, de altminteri, prin Aquisul comunitar Când în campania electorală de la alegerile locale au apărut multe candidate, ele au fost strivite de maşinăria misogin-patriarhală a presei ori de lipsa unei agende privind interesele politice ale femeilor, încât nu le-au votat nici femeile, de lipsa lor de pregătire politică feministă, inclusiv de lipsa de fermitate feminină, de împrumuturi macho Acum suntem în plin recul: femeile par o rețetă de succes în politică şi dacă sunt, sunt pentru partid, nu pentru ele însele şi pentru alte femei PSD îşi mai păstrează femeile proeminente, mai ales că acum sunt cam reduse la tăcere în calitate de țapi ispăşitori PD, mai avangardist feminist cândva, rămâne totuşi politic mai ataşat feminismului, cu tot cu macho-ul din fruntea lui",
    "189": " PNL îşi continuă dialogul cu nepăsarea față de feminismul liberal şi chiar față de „indicațiile prețioase” ale Uniunii Europene, trecându-şi pe liste 5% femei Naționalismul colectivist-resentimentar al României Mari nu are a face cu feminismul Partidul Umanist a folosit femei ca promo la locale, dar nu şi feminismul, iar pentru alegerile generale s-a descotorosit şi de prima variantă Acesta este stadiul în care ne aflăm Împărtăşesc proverbul bunicii: „Nu-i nebun cine mănâncă şapte pite, ci acela care i le dă” Personal cred că femeile educate, aflate totuşi în miezul treburilor, nu au nici o scuză pentru lez-demnitatea la care se lasă supuse ca femei Şi nici cine le reprezintă, atunci când tace despre asta Avem o explicație: patriarhatul lățit ca o pecingine în cultura şi politica românească Dar nu avem nici o scuză Este o afirmație radicală pe care mi-o asum",
    "190": " Observator cultural, nr 240, 4 aprilie, 2004 „La noi, după 40 de ani nu mai eşti femeie Devii altă formă de «organizare a materiei»” Interviu luat de Emilia Chiscop \nUn subiect prezent în discursurile publice este acela al integrării europene Iar dvs spuneați că nu sunt suficiente politicile de integrare, ci e nevoie de integrarea persoanelor, una câte una, cu viața lor privată cu tot Cum se integrează femeile din România în Europa? Femeile din România sunt mai integrate în Europa competiției decât bărbații, statistic vorbind Cei din urmă au fost excesiv exersați în tranziție fie cu protecție socială, fie cu distribuirea clientelară a „proprietății întregului popor” În economia de piață (cu capital prin excelență masculinizat) lucrează mai mult femeile decât bărbații Aceştia din urmă au ajuns însă „victime favorite” ale tranziției din cauza dezindustrializării şi au fost compensați masiv, pentru a nu suferi prea tare",
    "191": " În schimb au rămas mulți „la vatră” Au fost pensionați prematur, au primit salarii compensatorii, au intrat în şomaj, au ajutoare sociale Femeile, în majoritatea lor, nu au beneficiat de politicile victimismului Au trebuit să se adapteze foarte repede la economia de piață şi la competiția pentru slujbe, fie la fața locului, fie în vestul Europei Ele sunt, la ora actuală, forța de muncă principală a sistemului capitalist Banii publici s-au „vărsat” însă prin execelență bărbațilort care iau de regulă partea leului Nici în junglă „leii” nu se omoară cu vânatul Aşteaptă ca leoaica să doboare animalul şi se înființează primii la „pradă”, lăsând-o pe ea şi puii cu ce o mai rămâne Privatizarea s-a făcut în favoarea bărbaților, aflați fie la putere, fie în cercurile de interese ale puterii Ca venituri, femeile sunt departe de Europa, la o muncă adesea comparabilă",
    "192": " În viața privată, majoritatea bărbaților sunt deținători de telecomandă şi beneficiari de servicii menajere Familiile parteneriale sunt, în proporție de 94%, un vis îndepărtat sau încă nevisat Credeți că integrarea va aduce o schimbare de mentalitate, un progres în emanciparea româncelor şi a românilor? Integrarea europeană înseamnă inclusiv integrarea modului de abordare a manualelor de şcoală, de la grădiniță până la universitate Componentele legate de echitatea de gen vor intra în educația oficială, formală, mass-media va trebui, la rândul ei, să fie mai puțin misogină şi sexistă decât este, adică mesajele în care se vor socializa oamenii, mai ales cei foarte tineri, vor fi altele Într-un interval de timp de 10-15 ani se vor schimba lucrurile Vorbiți despre o lume în care „suficiența misogină şi ignoranța arogantă sunt la ele acasă” Este valabilă această definiție pentru toate mediile? Să luăm exemplul mediului cultural şi universitar în care activați",
    "193": " Mediul cultural proeminent este cel reprezentat de către intelectualii publici, de către cei care domină publicațiile culturale Cei mai mulți ignoră problema sau sunt feroce de conservatori în privința reformării relațiilor de gen Ceea ce n-au înțeles intelectualii publici, probabil din lipsa de curiozitate este faptul că feminismul cultural, politic, social este efectiv un tip de mişcare prin care femeile ies din condiția de cetățeni de rangul doi, de oameni de rangul doi, de intelectuali de rangul doi sau trei, nu mai stau tot timpul în anonimat şi nu mai sunt simple umbre şi personaje mimetice ale „marilor maeştri” Adică, pe scurt, ele există ca indivizi autonomi care sunt în stare să se exprime şi în asemănări şi în diferențe de concepții şi interese În privința mediului academic, acesta se feminizează mai ales din cauză că universitarii sunt prost plătiți (minus profesorii universitari, prin excelență bărbați)",
    "194": " Există o corelație foarte serioasă între zonele bugetare prost plătite şi feminizare: pe măsură ce se feminizează, ele descresc atât ca pondere în bugetul public, cât şi ca prestigiu Vă dau un exemplu: un polițist debutant câştigă mult mai bine decât orice profesoară debutantă, decât un asistent universitar Aici nu este vorba de cererea şi oferta pe piața muncii, ci de decizii politice despre „muncile public importante” Credeți că motivul este că aceste domenii se feminizează şi sărăcesc? Motivul principal este acela că femeile nu se percep ca agenți politici, în calitate de femei nu-şi conştientizează suficient interesele ca interese politice, nu fac lobby pentru apărarea intereselor Cu alte cuvinte, nu pot fi învinuiți bărbații în mod unilateral Orice categorie care are anumite avantaje, tinde să şi le păstreze În timpul campaniei electorale ați atras atenția asupra unor atitudini misogine la adresa femeilor care au candidat pentru posturile de primar, atitudini care ar fi contribuit la eşecul lor în alegeri (Monica Tatoiu, Anca Boagiu etc",
    "195": ") Nu credeți, totuşi, că acestea au pierdut pentru că au fost candidați mai slabi în raport cu câştigătorii, care, întâmplător, au fost bărbați? Ca, de exemplu, Vanghelie, nu? Problema „tăriei” nu poate fi probată Nu putem proba superioritatea cuiva decât prin efectele pe care le are activitatea sa Femeile nu au putut să dea proba competenței lor în conducerea administrației publice pentru că n-au fost admise de fapt în ea Pentru un comportament mai agresiv şi mai puternic, Anca Boagiu a fost dramatic sancționată Motivul final al înclinării votului către contracandidatul ei a fost că, în ultima dezbatere publică, ea a devenit ofensivă şi agresivă Nimic nou sub soare în campanii Acest comportament este însă asociat cu virilitatea şi femeilor nu le este iertat Dacă se comportă foarte feminin, par că nu sunt bune de politică Din fericire, avem două exemple extrem de reuşite – Mona Muscă şi Monica Macovei",
    "196": " Au personalități foarte puternice şi structurate Nu sunt genul de persoane pe care le „fabrică” cineva în campanie şi nici nu mituiesc electoratul Ele au autenticitatea lor cum, de pildă, Băsescu are autenticitatea lui Oamenii disting între cei care cred şi fac ceea ce spun şi mucavale demagogice sau oportuniste Şi atunci ei se regăsesc în politicieni, inclusiv în „Monele” noastre politice Într-un articol apărut în urmă cu două săptămâni în Gândul, vorbeați despre automatismul mental al politicienilor bărbați din România de a asocia femeile cu personaje sinistre din istorie: Rodica Stănoiu a fost asociată cu Elena Ceauşescu, s-a făcut asocierea Ecaterina Andronescu – Suzana Gâdea etc Pe de altă parte, dacă ar fi să ne referim la cele două ministre, ambele au dispărut în urma remanierii şi nu pentru că ar fi fost femei, ci din cauza unor gafe evidente",
    "197": " Problema este că bărbații nu sunt prejudiciați de acelaşi tip de asocieri Eşti liber să faci orice fel de analogii Asocierea se face sistematic doar în privința femeilor şi nu şi a bărbaților, când de pildă lui Victor Ponta nu-i spui Nicu Ceauşescu (o „beizadea” răsfățată şi cu tupeu), în schimb unei femei îi spui Elena Ceauşescu sau Ana Pauker Când voi vedea că analogiile se fac de ambele părți, o să consider că ține de libertatea de exprimare Când e vorba însă de unidirecționare, nu este libertate de exprimare, e libertate de exprimare misogină, ca să elimini prin desconsiderare o categorie întreagă: femeile Greşeli face toată lumea Hildegard Puwak, de exemplu, a fost departe de a fi cel mai corupt personaj din Guvernul PSD Dar când a fost vorba de aruncat un corupt peste bord, ea a fost aleasă de proprii ei colegi",
    "198": " Ministrul Educației care i-a urmat Ecaterinei Andronescu aproape că nu a făcut nimic Cel puțin ea a administrat domeniul! Nu a făcut reformă, este adevărat Dar succesorul ei „contemplativ” n-a pățit nimic Execuți o femeie că nu face o reformă şi nu reacționezi dacă stă degeaba un bărbat „de stat” Pe de altă parte, într-un editorial publicat la revista 22, în luna mai 2005, ați fost de acord cu criticile lui Mircea Dinescu la adresa consilierei prezidențiale Elena Udrea într-un articol pe care îl intitula: „Vaca şi inorogul” Spuneați că a o insulta comparând-o cu o vacă nu reprezintă un caz de discriminare şi nici de misoginism Nu este această remarcă misogină? El nu s-a referit inițial la faptul că este incompetentă pentru că este femeie Dar asta nu înseamnă nici să alegem încontinuu să ne reprezinte bărbați incompetenți pentru că sunt bărbați şi nu femei",
    "199": " Deci acolo nu era nu caz de discriminare? Nu Era un pamflet care putea fi adresat oricărui politician Când a recidivat însă, făcând analogii strict legate de femei şi fundamental misogine, atunci am reacționat pentru că nu mai era vorba despre Elena Udrea ca persoană, ci era vorba despre ea şi celelalte demnitare ca femei Elena Udrea are o funcție Dacă ea ar fi fost atacată ca femeie ar fi fost un caz de sexism (discriminare) S-a spus şi despre alți bărbați: că sunt cheli, burtoşi, că sunt cretini, gogoşari umflați, paranoici Dar în momentul în care ai vrea să dispară din politică cineva pentru că este femeie, cum a fost cazul celui de-al doilea articol, atunci este într-adevăr un caz de incitare la discriminare Feminismul, în cazul dumneavoastră, este o convingere interioară, îl trăiți prin toți porii, sau este un domeniu pe care l-ați îmbrățişat pentru că v-a oferit şansa pionieratului, a creației, pe care ați căutat-o în multe alte domenii? (Ați scris filosofie, ați încercat să vă inițiați în arte plastice, ați scris literatură",
    "200": ") Consider că am o doză de autenticitate, că nu fac decât lucruri în care cred! Şi cărțile şi profesoratul, şi temele mele de etică politică şi de teorie politică şi pregătirea doctoranzilor fac parte din categoria lucrurilor în care cred, la fel ca şi activitatea publicistică sau civică Eu nu pot fi cumpărată sau plătită pentru a crede în ceva Mai mult, când s-a întâmplat să am contracte, cumva paralele cu credințele mele, dar nu în conflict cu ele, am avut de corvoadă Sunt foarte mulți oameni extrem de harnici, care însă au o fire de funcționar Indiferent unde lucrează şi la ce nivel, ei îşi asumă o agendă împrumutată, pot să fie foarte buni, zeloşi la datorie şi chiar eficienți, dar a doua zi pot să preia o agendă contrară Cred că viața este atât de scurtă, încât nu poți să-ți permiți luxul lipsei de autenticitate",
    "201": " Când am început să fiu teoreticiană feministă în România, nu se oferea nici un garant, nu exista nici un program şi nici un „ucaz” european Realmente am părut ciudată multor oameni Spuneați că de atunci gândiți viața şi lumea ca o filosoafă-femeie, cu instrumente intelectuale care se adresează experiențelor femeilor Puteți oferi un exemplu concret? Voi da câteva exemple: Dacă relația sine-altul este tratată simbiotic, dacă luăm în seamă faptul că am fost incluşi în ființa altuia şi la rândul nostru putem conține ființa altuia, dihotomiile clasice ale filosofiei „canonice” sunt drastic reevaluate Faptul că eşti educată să fii „natural” receptivă la nevoile celorlalți te face să adopți mai degrabă o etică a grijii decât a drepturilor Lumea occidentală s-a format în etica drepturilor Această lume este acum educată şi în etica femeiască a grijii Se pare că noi aici suntem formați destul de schizofrenic din punctul acesta de vedere",
    "202": " Nu suntem educați androgin nici din punct de vedere moral Genuin, femeile nu-i socotesc pe ceilalți „cap de locuitor”, ci produse ale practicii materne De aceea, pentru ele, de exemplu, războaiele nu ucid doar „soldați” numerici Oamenii pot să fie tratați ca entități abstracte şi cifre satistice doar atunci când nu îi naşti şi nu îi creşti Cât se regăseşte în feminista de azi, Mihaela Miroiu, fetița devenită căpetenie de haiduci pe strada copilăriei, care se juca numai între băieți, Robin Hooda, cum scrieți în R'estul şi Vestul? Cred că integral Ipostaza de Don Quijote nu am părăsit-o niciodată, iar povestea cu căpetenia de haiduci cred că într-un fel este valabilă, pentru că, din păcate, feminismul se află încă în faza de haiducie Există câteva feministe şi câțiva feminişti, la marginea „codrului” domeniului lor, care vor şi o altă perspectivă, vorbesc despre politologi, jurişti, sociologi, istorici, filologi, artişti",
    "203": " Ei sunt priviți de către colegii lor conservatori ca nişte out-law sau sunt ignorați fiindcă se ocupă de teme „minore” Tratarea experiențelor şi intereselor femeilor ca „cestiuni minore”, derizorii, nu are concurent pe măsură Da, la noi feminismul este încă o haiducie Dar în România până şi încercarea de a impune etica în viața publică e haiducie! Şi lobby-ul pentru respectul față de bunul public şi binele comun este haiducie, ca şi respectul pentru autonomia persoanei Ați inițiat în România studiile de gen, coordonați o colecție la Editura Polirom Cât credeți că ați reuşit, în acest deceniu, să schimbați mentalitățile româneşti pe scara patriarhat-emancipare, ca să parafrazez titlul cărții pe care o semnați împreună cu Maria Bucur? Am reuşit să schimb insular, după buna noastră tradiție, dar nu am făcut-o deloc singură Cu fiecare om care, de pildă, predă sau studiază la masterul de Gen şi Politici Europene, cu fiecare dintre doctoranzii mei, cu toți studenții pe care îi am la cursurile de teorii politice feministe, cu cititorii mei, de bună seamă mai rar cu telespectatorii",
    "204": " Cei care se ocupă serios de acest domeniu au o viață schimbată şi ca profesionişti şi ca cetățeni şi ca persoane private Uneori îi întrebăm nu doar ce învață să facă, ci şi cum se schimbă ei Băieții ne spun de pildă că sunt incomparabil mai atrăgători pentru femei decât înainte, pentru că ele văd că le apreciază, ascultă, le înțeleg, le vor libere, le încurajează în sensul autoafirmării, devin adorabili Dar poate că femeile care urmează cursul devin mai neatrăgătoare Femeile însă devin, probabil, mai neatrăgătoare pentru că par că vor ceva şi pentru ele Eu vorbesc acum despre transformări în structura personalității cuiva şi despre modul în care se derulează relațiile umane Mulți dintre puținii care au absolvit un astfel de master sau au avut astfel de cercetări la doctorat lucrează la Consiliul Național pentru Combaterea Discriminării, la Agenția pentru Egalitatea de Şanse, în ministere, în administrație, partide, în mass-media, în domenii în care schimbă abordarea încet, dar destul de sigur",
    "205": " După legi, vor trebui să se dezvolte instituții şi politici publice În lumea vestică, femeile de la țară, femeile muncitoare, femeile din middle-class s-au considerat nedreptățite, s-au grupat, şi-au reprezentat interesul public şi politic pentru că aşa au vrut ele La noi se petrec încă prea multe sub impulsul unic şi salutar al Uniunii Europene Trebuie mereu să primim ordin să fim civilizați, toleranți, să-i lăsăm şi pe alții să se dezvolte Această nevoie de constrângere externă a inşilor şi colectivităților este pentru mine o durere morală majoră! Este societatea românească mai misogină decât celalalte societăți post-comuniste? Comunismul a mimat egalitatea de gen, politic vorbind, dar a ierarhizat toate industriile în chip patriarhal Comunismul nu a clintit nici o dată patriarhatul din familie şi ne-a pricopsit cu dubla zi de muncă a femeilor Contestări serioase ale patriarhatului în familie n-au avut loc Iar contestări ale patriarhatului politic au început în România în 1815 şi au luat sfârşit odată cu dictatura lui Carol I",
    "206": " Bulgaria seamănă mult cu noi În Rusia, femeile au fost mai puternice decât aici, inclusiv în comunism În Republica Moldova, modelul este foarte apropiat de cel rusesc, mama ca simbol şi puterea ei este un model mult mai pregnant Noi suntem o combinație nefericită sub acest aspect între ortodoxie şi latinitate Latinii sunt mult mai misogini decât anglo-saxonii, ortodocşii, încremeniți în atemporalitate, sunt mult mai misogini decât protestanții şi chiar decât catolicii Combinând fondul macho latin cu hiperpatriarhalismul ortodox şi adaosul lor comunist avem o explicație mai coerentă legată de plasarea nostră în inima misoginismului european În cartea R'estul şi Vestul (p 69) scrieți: „Femeile din generația mea sunt tarate şi ca femei, nu doar ca persoane Nouă ne-a fost frică să facem dragoste, ne-a fost frică de ginecologi, intram în tensiune din 28 în 28 de zile, aveam sentimente de culpabilitate față de statul fentat, față de copiii refuzați",
    "207": " Țin minte câte voiau să-şi facă histerectomie, să scape pentru totdeauna de frica de a fi femei” Care sunt în societatea românească de azi tarele femeilor? Femeile tinere au tara opusă Sunt tarate fiindcă imaginea lor publică este hipersexualizată, pentru că ele contează în calitatea lor de obiect de atracție sexuală şi prea puțin pentru mintea, competența şi interesele lor Nu li se cer păreri despre probleme publice, ci despre modă, căsătorii, creşterea copiilor, despre bărbați şi detergenți Ele par să răspundă doar din zona de expertiză de la gât în jos Pe orice canal românesc de televiziune, iar probabilitatea cea mai mare, dacă nu eşti pe ştiri, unde mai arată câte o bătrână amărâtă cu casa înecată, este să vezi o femeie tânără, care bâțâie din fund, eventual cu capul în sensul opus camerei de filmat, ca să fie clar care este cea mai interesantă şi mai importantă parte a unei femei",
    "208": " Acesta este „modelul de succes” pentru copilele care vin: viitorul lor pare să depindă de câştigarea competiției de produs erecții telespectatorilor sau privitorilor Mediatizate sunt mai ales ipostazele de: amantă, semitârfuliță, top model etc Nu apar ca variantă la modele de succes femeile producătoare de cunoaştere, de management eficient, de servicii publice, de produse La analiza pe care am făcut-o noi (coordonată de Laura Grünberg), bunăoară, în mass-media, femeile de carieră şi studentele au o apariție de 0,6% între femeile din media românească; top-modelele şi cele cărora eu le spun generic „funduleț în gemuleț” – au o apariție de 81%; categoria amante, neveste de personaje celebre – 10%; delicvente – 5%; pensionare 5% Prin urmare, majoritatea femeilor care muncesc şi a celor care studiază au o apariție de 0,6% – acesta e modelul! Dacă ceea ce îi interesează pe cei care conduc trusturile media este doar aceasta la o femeie, atunci noi, celelalte, adică majoritatea, de fapt, nu existăm! Nu eu că am deja 50 ani, nici dumneavoastră, nici o mulțime de femei care au altă agendă decât aceea de a fi sexy pe bani",
    "209": " Care sunt tarele la alte vârste? O altă tară se leagă de joburi E-adevărat, acum nu se mai pun anunțuri cu precizarea angajării femeilor „sub 35 de ani”, dar, în momentul în care te duci la interviu şi apari acolo ca femeie de peste 35 de ani, simți cum ți-a trecut mălaiul prin traistă O altă tară este aceea că toate femeile migratoare, care contribuie din plin la produsul intern brut al României, pe care îl fac în afară şi îl aduc aici pe gratis, îşi lasă în genere copiii în țară cu bărbați educați să fie tați abstracți Copiii aceia rămân relativ de izbelişte sau cu bunica Iar pentru femeile care într-adevăr câştigă şi rezolvă problemele financiare ale familiei, rezultatul este adesea o familie destrămată, cu copii lăsați aiurea şi needucați, adesea cu bărbați care lenevesc şi beau Dacă pleacă bărbații, femeile preiau de regulă copiii şi vârstnicii din familie",
    "210": " Dar în foarte multe cazuri pleacă femei Nu există un sprijin foarte serios legat de copiii acestora, deşi sunt mari contributoare la produsul intern brut Este nedrept Ele aduc bani şi bărbatului, şi statului, şi ce primesc în schimb? Este o problemă de sensibilitate socială 80% dintre vârstnici sunt femei 80% dintre văduvi sunt văduve Când vorbim despre tarele mari ale vârstei a treia, vorbim, de fapt, mai ales despre femei Şi credeți că dacă ar fi fost 80% dintre pensionari bărbați ar fi dus-o mai bine pensionarii în ziua de azi? N-ar fi putut fi pentru că trăiesc cu şapte ani mai puțin Acesta este marele nostru avantaj: trăim mai prost, dar mai mult Tot în R'estul şi Vestul (p 137) scrieți, referindu-vă la un documentar pe BBC, despre impotența femeilor vârstnice: „Noi suntem învățați că a îmbătrâni înseamnă a renunța, eventual senin, la diferite forme de existență şi de exprimare",
    "211": " Înseamnă să mori, pe rând, în diferite dimensiuni: mori profesional, erotic, social, mori folosind mai puțin curent, telefon, autobuz” Cum se poate schimba această mentalitate? Să vă dau un exemplu amuzant: eram într-o emisiune TV cu câteva redactoare de la reviste de femei Revistele se adresau exclusiv femeilor şi publicul țintă era de până în 40 de ani Am fost întrebată: „Dvs citiți revistele noastre?” „Nu, fiindcă fac parte din publicul interzis” Adică, pe scurt, la noi, femeie nu mai eşti după 40 de ani Devii altă formă de „organizare a materiei” Această percepție ține şi de cultura țărănească, eu îi spun cultură parastaso-centrică, eşti prețuit în momentul în care eşti mort De toată treaba aceasta se ocupă femeile rămase Ele sunt învățate ca după o anume vârstă să aibă un dialog cu veşnicia, în sensul pregătirii concrete a lucrurilor legate de moartea celor din jur",
    "212": " Eşti învățată că eşti morală dacă suferi E o plăcere de a pretinde că te chinui, adică trăieşti în mare parte într-o cultură sado-masochistă şi rurală şi orăşenească Suferința pare o virtute Nu faci teste de osteoporoză, nu iei măsuri la timp să nu ți se strâmbe oasele şi ajungi cocoşată Când mă uit pe drumurile României, văd în masă femei vârstnice strâmbe Cine le-a testat de osteoporoză, cine face tratamente cu femeile de 45 de ani să nu ajungă aşa? Cui îi pasă? Dar nici lor nu le pasă Ele nu ştiu Nici măcar nu ştiu că este o boală Şi merg înainte cu fatalisme: aşa a fost să fie, aşa a vrut Dumnezeu Culorile terne în care se îmbracă, lipsa acelui joie du vivre, faptul că bucuria de a trăi pare un lucru păcătos – toate țin de cultura populară tradițională şi de cultura comunistă în care bucuria din motive personale era un delict",
    "213": " Ce părere aveți despre cazul Eliza Iliescu? Sunt mai multe probleme în joc Unul ține de acordul sau dezacordul cu tehnologiile reproductive aplicate unei persoane de vârsta aceasta O altă problemă este legată de felul în care s-a discutat cazul în România Mi se pare că este o temă foarte serioasă de discuție până la ce vârstă poți asista din banii de asigurări o persoană care doreşte să aibă copii Asta poate fi o politică publică de genul: noi sprijinim prin programele de asigurări persoanele până la vârsta de 40 de ani să se reproducă, fie bărbați, fie femei, iar după această vârstă, plăteşte-ți singur sau nu vei mai fi asistat fiindcă riscul parental creşte! O altă problemă este însă de natură morală De ce fac apologia vieții şi am o părere mizerabilă despre avort, iar în momentul în care cineva se străduieşte să nască cu orice preț, nu consider că acesta e un merit? De ce judec într-atât de necruțător o femeie la 68 de ani că naşte un copil şi nu judec deloc bărbați la 70 de ani care devin tineri tați? De ce spun că pe ea o caută moartea pe-acasă şi nu trebuie să fie mamă, dar nu am aceeaşi reacție față de bărbați, deşi speranța lor de viață este în medie cu 7 ani mai mică? „Creştini” cum ne pretindem, ne iubim mult mai mult prejudecățile decât semenii",
    "214": " \n\nSuplimentul de cultură, nr: 42/10-16 septembrie 2005 \n\nPartea a treia La porțile feminismului politic \nCripto-patriarhatul \nRealitatea ultimă la care se raportează normele, instituțiile şi practicile democratice este persoana Justificarea existenței oricărei instituții, de la stat la familie, este aceea de a oferi cadrul de dezvoltare al persoanei Democrația nu este doar un sistem de organizare politică şi juridică, ci şi o opțiune morală, dacă vreți, de tip kantian: consimțim că nici unul dintre noi să nu se folosească de oameni ca de simple mijloace pentru scopurile sale şi să nu accepte să fie folosit ca un simplu mijloc; de tip utilitarist: consimțim că instituțiile şi practicile se justifică moral dacă micşorează suferința şi sprijină creşterea gradului de fericire pentru cel mai mare număr posibil de oameni; de tip neocontractualist: dacă acele norme, instituții şi practici avantajează şi pe cel mai dezavantajat membru al comunității; de tipul eticilor grijii: dacă promovează relații prin care indivizii îşi păstrează integritatea şi pot să se afirme în condiții de reciprocitate",
    "215": " Aceşti indivizi, persoane sau oameni despre care vorbesc teoriile democrației precum şi eticile moderne şi contemporane nu sunt creaturi destrupate Ei se nasc de sexe diferite, de rase diferite, în comunități etnico-religioase diferite După părerea mea (şi aici mă raliez multor feministe şi feminişti), obstacolul universal în calea democrației, respectiv cea mai răspândită formă de obstrucționare a participării, reprezentării şi autoîmplinirii omeneşti este patriarhatul Indiferent cât au evoluat sistemele politice, câtă opoziție s-a făcut dictaturilor de orice tip, a rămas o ultimă redută, constant răspândită istoric, geografic şi cultural: cea prin care femeile sunt explicit sau implicit blocate de la ceea ce face ca o societate să fie democratică şi morală Familia este construită patriarhal: dreptul la autoafirmare este rezervat bărbaților, în timp ce datoria autosacrificiului e rezervată femeilor Instituțiile care controlează decizia şi resursele funcționează după o logică asemănătoare: femeile sunt candidate la rolul de executante (în cazul fericit în care nu sunt excluse şi de la acest rol)",
    "216": " Pe scurt, familia nu este partenerială, iar democrația nu este paritară Țările scandinave sunt o fericită excepție Doar natura, în inconştiența ei, se opune acestei organizări sociale, născând echilibrat, în continuare, oameni de ambe sexe Eu nu pot să recunosc drept democratică o societate nepartenerială şi neparitară în privința genului Cu alte cuvinte, consider societatea românească o democrație neliberală de tip cripto-patriarhal Caracterul criptic al patriarhatului românesc vine din aceea că, formal, nu există discriminări de gen Voi încerca să schițez pe scurt câteva dintre supozițiile cripto-patriarhatului: Se consideră că femeile au probleme care pot să creeze disfuncții instituționale: fac greu alegeri tranşante, se implică prea mult afectiv în ceea ce fac, stau mai mult cu ochii pe persoane şi consecințele pe durată lungă decât pe principii şi consecințe imediate, țin prea mult la detalii cotidiene în raport cu proiectele strategice de anvergură, nu ştiu să fie suficient de autoritare, nu au apetit pentru lupte politice, se simt mai repede lezate subiectiv şi, de ce nu, sunt mai puțin orgolioase, cedează mai uşor şi preferă compromisul şi pacifismul",
    "217": " Dacă nu sunt aşa şi se raliază modelului masculin (care, în varianta pozitivă, înseamnă mai multă neutralitate, imparțialitate, raționalitate), atunci sunt considerate cinice, fără scrupule şi periculoase Să presupunem că aceste judecăți sunt statistic corecte, că în general femeile au tendințele comportamentale enunțate mai sus Dar este acesta un argument ca ele să fie marginalizate în viața publică şi în componenta ei politică? Cu alte cuvinte, este acesta un argument ca ele să fie folosite doar ca mijloace de legitimare electorală a androcrației? Aspectele enunțate mai sus şi care sunt feminine sunt mai străine democrației sau, dimpotrivă, practicate în politică ar mai reduce abordarea conflictualist-hegemonică, maniheismul şi „fascismul normativ”, de tipul Fiat Justitia, pereat mundus? Pot bărbații să fie atât de empatici încât să nu uite de pe agenda politică problemele cu care se confruntă mai ales femeile? Un exemplu evident este cel al amânării practicate de Parlamentul României până la calendele greceşti (sau europene) a legii egalității de şanse, a celei împotriva violenței în familie, a celei de reglementare a prostituției",
    "218": " Pot bărbații să-şi aducă sistematic aminte că este cazul să facă politici publice în sprijinul planningului familial, al familiilor monoparentale, al rețelei de servicii pentru îngrijirea bătrânilor şi copiilor? În principiu, pot Practic, după cum se vede, nu o fac Nu pe ei îi apasă prioritar aceste probleme şi nici limbajul desconsiderației de gen Să presupunem că am trăi ziua în care femeile ar domina şi ar tinde spre impunerea über ales a valorilor socotite femeieşti Şi-ar crea sacrul, morala şi politica după ceea ce socotesc ele ca fiind ginomorfic, deci uman Atunci, fără îndoială aş avea aceeaşi atitudine ca şi acum Aş spune că acea lume ginocratică este doar pe jumătate umană E nepartenerială, neparitară şi, prin urmare, nedreaptă şi nedemocratică Cu alte cuvinte, m-aş angaja fără ezitare într-o activitate promasculinistă Cei care astăzi îşi spun democrați, dar în acelaşi timp consimt la practicile patriarhale în viața publică şi în cea privată ar trebui să-şi recunoască o oarecare doză de fățărnicie",
    "219": " Respectul lor pentru drepturile persoanelor, retorica acceptării diferențelor, nu au o viză într-atât de universală precum declară ei Curentul, 1998 \nIstoria ascunsă, istoria regăsită Despre cartea lui Gail Kligman: Politica duplicității Controlul reproducerii în România lui Ceauşescu \nMi-a fost greu să citesc cartea lui Gail Kligman, The Politics of Duplicity Controlling Reproduction in Ceauşescu’s Romania, apărută în 1998 la University of California Press Greutatea venea din omeneasca mea tendință să fug de durerea memoriei Această durere este încă vie în mine, aşa cum este încă vie în multe femei din generația matură Multe poartă în suflet povara „descotorosirii” de copiii nedoriți, spaima de controale forțate, vina pentru viețile refuzate Multe dintre noi poartă în trup mutilările anilor politicii pronataliste: cancere de col, histerectomii, prăbuşiri metabolice Multe dintre noi îşi amintesc viu că nu mai era nimic privat şi nimic intim în viața noastră",
    "220": " În 1987 a trebuit să fac operație la un picior Mi s-a cerut adeverință că nu sunt însărcinată Medicul a refuzat să mi-o dea în urma unui control ginecologic, m-a chemat în timpul ciclului şi, ca să fie sigur că nu trişez, mi-a administrat al doilea tampon În preziua operației mi s-a mai făcut un test pe broască şi s-a considerat că, neînşelând vigilența partidului şi a „brațului său secular”, merit să-mi fie operat piciorul Alte mii de femei ca şi noi (după statisticile oficiale, peste şapte mii) nu-şi mai amintesc însă nimic Au murit de septicemii sau de hemoragii Memoria lor este întrupată în copiii orfani, în soții văduvi şi în părinții încă în viață Noi am învățat că istoria este eroică, plină de lupte „adevărate” pentru idei Suferința morală şi biologică derivate din sarcini nedorite, la fel ca şi moartea din aceste cauze nu sunt „eroice”, deci nu sunt demne de a fi consemnate istoric",
    "221": " Acestei concepții despre istorie i se adaugă prejudecata că experiențele femeieşti sunt triviale şi că e bine să întoarcem capul în altă parte atunci când dăm peste ele din greşeală Ceea ce face Gail Kligman în această carte este în primul rând o operație de trezire din prejudecata despre ceea ce este şi ceea ce nu este demn de a fi obiect al analizei sociologice şi istorice, din amnezia despre istoria vieților noastre Ea ne preia fuga de noi înşine, restituindu-ne cultural memoria unor vieți în care duplicitatea şi complicitatea deveniseră moduri de supraviețuire Ceea ce face Gail Kligman, în al doilea rând, este să zdruncine spiritele vestice contemporane din liniştea istoriei lor ferită de totalitarisme Atât de ferită încât a făcut posibilă întrebarea pe care mi-au pus-o în 1995 studenții de la Cornell University: „De ce voi românii vă urâți copiii?” Gail Kligman a răspuns în locul nostru, cu luciditate, cu simpatie comprehensivă şi cu empatie asumată",
    "222": " A răspuns academic şi simplu, pentru cercetători, pentru politicienii mereu ispitiți să controleze statal facultățile reproductive ale femeilor, dar şi pentru un public mai larg care vrea să ştie cu ce fel de lume a fost contemporan: „Cazul României trebuie să fie viu în mintea celor ce ar încerca să interzică avortul în Statele Unite (sau altundeva) Alminteri, pentru noi cei care trăim în Statele Unite, visul american va deveni un coşmar american căruia toți îi vom fi martori şi de care vom răspunde cu toții” (Kligman, op cit, p 252) \n\nIată-ne deci în fața unei cărți despre coşmarul românesc căruia noi, cei maturi, i-am fost martori, victime şi complici Politica duplicității ne arată în toată goliciunea noastră, chiar dacă nu am fost parte a nomenclaturii şi a aparatului represiv Ne arată cum am încercat să rezistăm prin minciuni la minciună, cum am înşelat înşelătoria generală, cum am păcălit marea cacealma socială",
    "223": " Kligman ne arată aceste practici cotidiene dincolo de şedințele de partid Femei tăceau vinovat despre propriile practici de subminare a politicii pronataliste, aplaudând cuvântările lui Ceauşescu despre „datoria patriotică a femeii române” Femei care foloseau andrele, rădăcini de plante, garouri, apă oxigenată, masaje în forță ca să păcălească „planul de făcut copii” al regimului Doftoroaie de țară ajutau femeile „să scape de lucrul acela” Medici şi moaşe înfierau focarele avortive în şedințe, făcând chiuretaje clandestine pe mai mulți sau mai puțini bani Procurori apăreau cu satisfacție sadică şi dădeau buzna în cabinete ginecologice ca să le prindă pe cele care subminau politica demografică, închizând ochii din când în când, căci şi ei aveau câte o „pilă” însărcinată Era o lume în care suferința şi sacrificiul erau ridicate la rang de virtute supremă Plăcerea de orice natură era ilegitimă Într-o bună tradiție fundamentalistă, familia sănătoasă a comunismului era aceea în care indiferent de cât de mult se detestau doi soți, ei nu puteau divorța decât cu grave consecințe sociale; şi, oricât de mult se plăceau doi oameni, ei aproape nu aveau dezlegare să facă legal dragoste decât în scopuri reproductive şi doar în interiorul „celulei de bază a societății”",
    "224": " „Statul paternalist a uzurpat «dreptul» patriarhal şi patrilinear al bărbatului de a «proteja» sexualitatea şi pântecele femeilor, desființând atât controlul legal al bărbaților, cât şi pe cel al femeilor în privința fertilității femeieşti Lecția fundamentală a politicii demografice româneşti, a cărei piesă centrală a constituit-o re-criminalizarea avortului, este aceea că legea trebuie să protejeze avorturile sigur Dosarele istorice comparative ale mortalității materne în țările în care avortul este interzis indică limpede faptul că femeile caută în astfel de situații căi ilegale ca să avorteze atunci când opțiunea de a preveni sau de a elimina o sarcină nedorită nu le sunt accesibile Pe scurt, femeile îşi riscă viața ca să poată obține controlul fertilității proprii accesul la cunoaşterea metodelor contraceptive, atât de către femei cât şi de către bărbați este aspectul critic al practicilor sexuale şi reproductive şi, desigur, al controlului fertilității” (Kligman, op",
    "225": " cit, pp 245-246) \n\nCitatul anterior e o concluzie majoră a unui demers care este o demonstrație de cercetare cantitativă şi calitativă făcută la standarde înalte Gail Kligman s-a aplecat asupra datelor empirice (statistici, cercetări de teren, interviuri, dosare) aşa cum rar am făcut noi, cercetătorii români Nu am făcut-o fiindcă, pe de-o parte, din 1977 cercetările sociologice au fost interzise, iar formarea cercetătorilor sociali a fost întreruptă până în 1990; pe de altă parte, o astfel de temă într-o societate ipocrită ca cea comunistă şi cu remanența de ipocrizie pe care o avem şi astăzi nu ar fi fost posibilă Dacă cercetătoarea americană nu s-ar fi aplecat ani de zile asupra politicii pronataliste în România şi dacă mulți români nu ar fi sprijinit-o să-şi ducă la bun sfârşit culegerea datelor, riscam, cred, ca această parte de istorie să rămână ascunsă până la uitare definitivă",
    "226": " Este o istorie care nu ne convine din mai multe motive: arată că în totalitarism am avut cu toții suferințe comune Dar nu chiar toate Bărbaților nu le-a fost violată la scară mare intimitatea fizică, nu au făcut septicemii din avorturi, nu au zăcut anemiați de hemoragii şi nu au făcut puşcărie fiindcă au „scăpat” de o sarcină nedorită Mai mult, unii dintre ei, rămaşi văduvi şi-au abandonat copiii la orfelinate şi şi-au refăcut viața cu altă potențială victimă a politicii pronataliste Nu ne convine să citim în cartea lui Gail Kligman faptul că în afară de nomenclaturişti şi securişti au mai dat o mână de ajutor regimului totalitar mulți alții din categorii onorabile: medici, judecători, procurori Desigur, ei invocau omenescul motiv de a nu-şi periclita libertatea sau poziția profesională Nu ne convine ca, reflectând dincolo de carte, să ne dăm seama că vinovați suntem şi cei care, profesori fiind, am ocolit în educație subiectele referitoare la sexualitate şi reproducere ca „nedemne” de înalta cauză a educației socialiste",
    "227": " Cele mai multe femei care au mărturisit despre avorturi au mărturisit şi faptul că nu aveau cea mai elementară educație reproductivă Gail Kligman nu ne acuză Dimpotrivă, ea încearcă să decodifice mecanismele sociale prin care am ajuns victime colaboraționiste ale unui sistem care ne-a pătruns până la nivelul controlului uterin, mecanismele care ne-au făcut duplicitari şi complici Mai mult, ea găseşte şi partea noastră sublimă de riscare a libertății şi profesiei ca să ne ajutăm între noi în rețeaua de solidaritate privată, în rețeaua de rezistență ascunsă, împotriva „normării ştiințifice a propriilor noastre nevoi”, inclusiv a celor legate de comportamentul reproductiv-sexual Ar fi foarte importantă o altă lucrare care să descrie la fel de viu şi să analizeze la fel de ştiințific rețelele rezistenței private: redistribuirea hranei, hainelor, mobilierului, „trişarea” cotidiană a rației alimentare, sistemele improvizate de iluminat şi căldură, dizidențele față de educația oficială",
    "228": " \n\nPentru cei care sunt educați în mituri intelectualist-elitiste şi nu suportă „coborârea” în tărâmul celui mai concret dintre faptele brute: intervenția statului în propriile noastre utere, cartea rămâne o probă de forță a cercetării asupra unui fenomen care se multiplica pe măsura împuținării vieților noastre: cel al propagandei Propaganda a devenit singura ofertă care a excedat cererea Nici o resursă nu a fost folosită cu zgârcenie Doar ea hrănea până la greață viața noastră cotidiană sleită şi frustrantă Specia de propagandă analizată de către Gail Kligman este cea reproductivă Ea a început să curgă imediat după Decretul 770 din 1966 Ce este curios este faptul că seamănă ca două picături de apă cu discursurile actuale ale inițiatorilor proiectului de lege pentru interzicerea avorturilor şi cu discursurile naționaliştilor care tremură retoric de frica „împuținării” ființei naționale Toate aceste discursuri conțin obsesia grijii pentru cei nenăscuți şi sunt oarbe şi surde la nevoile celor născuți deja",
    "229": " Genele sunt mai importante decât indivizii Ele sunt scop în sine în calitate de „purtătoare de neam” Persoanele sunt doar mijloace de împlinire a neamului prin nemurire genetică Autoarea americană – îmi pare ciudat să-i spun aşa, odată ce, prin interesul ei pentru comunitățiile pe care noi le dăm uitării, cum este cea din Maramureş, sau pentru problematica istoriei trăite de noi înşine), Gail Kligman se dovedeşte mai efectiv şi mai eficient româncă decât mulți români autoexilați în lumea ideilor pure – disecă întregul arsenal de vorbe proferate de medici, cercetători şi activişti Aceste vorbe „demiurgice” desființau şi delegitimau orice alegere liberă a rolului şi responsabilității de părinte Avortul este: „masacru intrauterin”, „inamic perfid al viitorului biologic al poporului”, duce la „declinul mâinii de lucru”, subminează independența patriei, denaturează „împlinirea destinului femeiesc” este un atac la „patria mumă” şi la „plaiul strămoşesc”, împuținează patrimoniul „partidului părinte” (pp",
    "230": " 124-130) Comunismul nu a operat niciodată cu o etică a drepturilor individuale (alta decât cea pentru nenăscuți) El a operat doar cu o etică a datoriei, zgomotos propagată pe toate canalele Pe lângă datoria de a construi societatea socialistă multilateral-dezvoltat, femeile mai aveau şi datoria patriotică de a naşte şi creşte copii, în general nu mai puțin de patru „pe cap de femeie” Kligman ne aminteşte cât de „importante” eram în programele partidului, cum îmbinam armonios rolul de mame cu cel de producătoare, activiste, soții, cum creşteam „generații robuste”, cu o mână pe strung şi alta pe steag Ne reaminteşte cum eram promovate în toate funcțiile şi rolurile, cât pentru a uita complet că suntem altceva decât maşini de producție şi reproducție, şi cum ne exprimam în discursul public mândria că voința proprie ne este călcată în picioare şi că avem şansa unică a dublei zile de muncă",
    "231": " Subiecții cărții suntem noi, generațiile mature din România anilor ’80 Ştiu cât de mare ne este ispita să aruncăm peste bord amintirea unei istorii care ne doare acut Despre această istorie vorbeşte cercetarea lui Gail Kligman Deocamdată le vorbeşte americanilor Le vorbeşte preventiv, făcând din viețile noastre schismatice o lecție pentru toți cei care sunt ispitiți să se substituie deciziei personale în probleme personale cum este aceea crucială de a da viață şi de a răspunde pentru ea Căci ceea ce nu înțeleg marii vigilenți ai păzirii fătului ca „proprietate a întregului popor” sau ca mijloc de perpetuare şi nemurire a neamului este exact responsabilitatea parentală Naşterea nu e un simplu act de a da viață, ci un act prin care un cuplu sau un părinte se angajează cu o parte substanțială a vieții lor într-o relație de creştere şi educare a copiilor",
    "232": " \n\nLa sfârşitul lecturii, sentimentul inițial de refuz al memoriei mi-a trecut A rămas cel al datoriei morale de a ne asuma aşa cum am fost şi suntem Ispita amnezică s-a prăbuşit în fața evidenței istoriei regăsite Ca să împlinim această datorie morală, traducerea românească a cărții devine urgentă şi acut necesară (Notă: Cartea a fost între timp tradusă şi publicată în anul 2000 sub titlul:xe „Kligman, Gail” Politica duplicității Controlul reproducerii în România lui Ceauşescu XE „Ceauşescu, Nicolae” : Humanitas, Bucureşti) Ca să îndeplinim datoria inserției noastre ştiințifice în investigarea propriei societăți, avem urgentă nevoie de cercetări de nivelul celei din Politica duplicității Această carte nu ne redă doar o istorie pe care tindem să o ignorăm, dar şi percepția clară a valorii combinației cercetărilor cantitative şi calitative, valoare care nu poate să fie substituită niciodată de eseuri impresioniste despre societate, nici de memorialistica pură, nici de cercetări cantitativist-destrupate",
    "233": " Acestea au rolul lor, dar nu sunt prin ele însele genitoare de politici sociale, pe când o lucrare ca cea a lui Gail Kligman, categoric da Sfera Politicii, nr 62/1998 \n\nEtatizarea facultăților reproductive Articol trimis, dar nepublicat de către ziarul Curentul, în 1998, după înaintarea Proiectului „Moisin” în Parlamentul României \n\nSenatorul PNȚCD (Partidul Național Creştin şi Democrat), Ioan Moisin este un parlamentar creativ El a cugetat profund la binele țării şi a decis: cetățenii se împuținează Producția de cetățeni trebuie să crească Statul trebuie să preia controlul asupra acesteia prin lege, o lege care interzice utilizarea capacității reproductive de capul prioritar a cui o are, adică a femeilor Domnul senator Moisin a uitat că femeile nu rămân singure însărcinate şi nu a prevăzut în proiectul său articole dure care incriminează bărbații insuficient de activi în fecundare, inclusiv pe cei cu opțiune monahală care se sustrag cu totul să dea curs facultăților reproductive",
    "234": " În acest fel, închisorile patriei ar fi populate echitabil cu persoane culpabile de ambe sexe Eu una nu mai vreau să consimt moral să văd în continuare că singurele victime ale politicilor pronataliste sunt femeile, cu excepția medicilor bărbați care erau prinşi făcând avorturi ilegale Nu mai vreau să trăiesc într-o lume în care, pe uşa blocului meu, ies coşciuge cu femei moarte de septicemie sau femei cu cătuşe la mâini, femei moarte prin grija statului, neîmpărtăşite prin grija unor preoți incapabili de înțelegere, milă şi iertare Nu mai pot să asist contemplativ cum copiii acelor femei rămân pe drumuri sau populează casele de copii în timp ce mulți dintre tații lor o iau inocenți de la capăt, căutând altă femeie să-şi refacă viața Prin urmare, propun ca senatorul, atât de grijuliu cu etatizarea capacităților reproductive femeieşti, să extindă acest proiect înspre luarea în stăpânire, prin lege, şi a capacităților bărbăteşti",
    "235": " Facem, cu alte cuvinte, un experiment imaginar Aceasta înseamnă adăugarea unor noi articole perfect simetrice cu cele existente în proiectul domniei sale: 1 Utilizarea de către bărbați a prezervativelor, a metodei coitus interuptus şi a altor mijloace de sustragere de la fecundare se pedepseşte cu închisoarea; 2 Partenerul care consimte la avort se pedepseşte ca şi femeia care îşi întrerupe sarcina; 3 Celibatul este sustragere de la instituția sacră a căsătoriei al cărei scop este naşterea şi creşterea progeniturilor şi se pedepseşte prin lege Desigur, ca şi senatorul Moisin, aş completa proiectul de lege cu articole privind protecția tatălui, căruia statul trebuie să-i ofere un concediu mai extins de îngrijire a copilului, un salariu patern şi o pensie paternă În privința pensiei paterne, primul căruia i-aş acorda-o, cu valoare simbolică, ar fi exact inițiatorului acestui proiect În acest fel, i-aş oferi răgaz de meditație asupra consecințelor propriei creativități legislative",
    "236": " \n* Proiectul legii împotriva avortului şi contracepției este mult mai radical decât decretul lui Ceauşescu fiindcă nu admite excepții nici pentru cazuri de viol, de pereclitare a sănătății şi vieții materne sau limită de vârstă, de unde se vede că duhul totalitar nu piere, ci se metamorfozează pe o treaptă superioară Ceea ce distinge proiectul „Moisin” de decretul lui Ceauşescu este atât radicalitatea primului, cât şi justificarea Ceauşescu dorea constructori ai comunismului Mulți şi anonimi Sacrificabili pe altarul ateu al paradisului terestru Ideologia care îl anima era cea naționalist-comunistă Domnul senator ne prezintă un coctail ideologic justificativ de altă natură: creştinism şi drepturile omului (nenăscut, se înțelege) Din perspectivă creştină, senatorul alege doar argumente de inspirație vetero-testamentară (contracepția era interzisă în principal fiindcă evreii îl aşteptau pe Mesia şi nu doreau să rateze apariția acestuia) şi fatalistă: femeilor li se refuză liberul arbitru în decizia asupra momentului concepției şi păstrării sarcinii, dar nu şi responsabilitatea (morală şi penală) pentru utilizarea pilulelor contraceptive şi avort",
    "237": " Drepturile omului nu-i spun nimic despre dreptul persoanei de a dispune de propriile ei capacități (drept în absența căruia libertatea este nonsens) Grija senatorului se îndreaptă doar spre dreptul persoanei nenăscute, pe care o aşează sub incidența drepturilor copilului În paranteză fie spus, m-a impresionat profund că bibliografia asupra drepturilor omului şi copilului este citată din manuale de cultură civică de clasa a treia şi a noua şi nu din documentele originale Aceasta m-a făcut să mă întreb dacă nu cumva astfel de parlamentari sunt privați de cea mai elementară documentație pentru maturi Un stat devine fundamentalist atunci când între legea morală şi cea penală nu mai există nici o distincție, atunci când între politică şi religie suprapunerea este totală Admit că România este încă o democrație neliberală Dar nu pot să admit că cei legitimați să ne conducă se comportă ca şi când au primit mandat să ne îndrepte spre un stat fundamentalist",
    "238": " Să dăm deci Cezarului ce e al Cezarului şi lui Dumnezeu ce e al lui Dumnezeu Să lăsăm oamenii să decidă liber asupra facultăților lor reproductive, în funcție de morala şi religia la care consimt Este problema propriei lor conştiințe, neconfiscabilă de către stat \n\nInegalele „egalilor” \nEnunțul: „Toți oamenii sunt egali” nu poate să fie acceptat decât cu precizarea clară a referențialului egalității: suntem egali în fața lui Dumnezeu (aceasta contând doar pentru cei care cred), în fața legilor, în fața normelor morale, în raport cu criteriile de selecție pentru anumite poziții profesionale În cazul primelor trei forme nu contează nici o altă caracteristică în afara faptului de a fi om În cazul celei de-a patra forme nu contează nici o altă caracteristică în afara competenței şi meritului Liberalii reducționişti sunt mulțumiți cu această idee Odată ce nu există nici o discriminare formală în privința egalității, atunci înseamnă că doar incapacitatea sau lipsa meritelor cuiva, eventual a unui grup întreg, îl face neeligibil pentru diferite poziții sociale",
    "239": " România colcăie de personaje care se declară liberale şi democrate, dar care rămân oarbe la discriminările reale şi văd în față doar egalitatea formală Mă rog, ce vă împiedică să vă afirmați? Naționaliştii români spun asta despre maghiari, rasiştii din România spun asta despre rromi, sexiştii din România spun asta despre femei, elitiştii români spun asta despre oricine, în afara lor Marginalizarea etnică face obiectul a numeroase dispute, mai ales în privința maghiarilor, şi nepermis de puține în privința rromilor Marginalizarea de gen (a se citi: a femeilor) este trecută undeva în coada listei tuturor listelor de priorități La acest din urmă aspect mă voi opri mai mult, nu doar pentru că sunt femeie şi manifest o clară empatie cu situația celorlalte femei, ci şi pentru că, după opinia mea, discriminările la care sunt supuse femeile din România sunt mai grave decât cele etnice, religioase, de categorie socială",
    "240": " Să nu uităm că fiecare grup discriminat este compus şi din femei, prin urmare ele sunt expuse dublei discriminări Vorbind despre empatie, îi rog pe cititori să îşi imagineze pentru o clipă că suntem rrome sărace, nu de alta, dar nu este nici un merit personal sexul, etnia, familia şi mediul în care ne naştem Să ne mai imaginăm că diferite personaje de decizie şi influență publică ne spun: „Dar ce vă împiedică să vă angajați cu carte de muncă, să faceți studii medii sau superioare, în fine, să ajungeți ceea ce vă doriți?” \n\nPrestigiul de care se bucură în România cercetările sociologice este încă mic, eventual reductibil la sondajele de opinie în privința preferințelor electorale Aşa se face că, în loc să ne uităm cel puțin statistic la situația femeilor, preferăm să debităm enunțuri impresioniste despre cum ni se pare nouă că stau lucrurile",
    "241": " Dacă vom coborî în lumea prozaică a statisticilor, ne va sări în ochi evidența: cea mai săracă dintre categoriile sărace din România este cea a femeilor, mai ales a celor care fac parte din categoria familii monoparentale, compusă în proporție de peste 90% din femei care îşi cresc singure copiii Analfabetismul şi lipsa de calificare au drept campioane absolute femeile rrome Şomajul atinge prioritar femeile tinere, mai ales dacă nu sunt frumoase şi accesibile ca să fie acceptate pe lângă şefi Deşi femeile studiază în universități (peste 50% dintre absolvenții cu studii superioare sunt absolvente), ele reprezintă o proporție foarte redusă în establishment-ul academic: doar 7% dintre profesorii universitari sunt femei, decanele le numeri pe degete, femei rector nu avem Sunt foarte puține inspectoare, directoare de licee În toate ministerele pe poziții de decizie supremă se află bărbați Legile sunt făcute de bărbați în proporție de 93-95%",
    "242": " Partidele politice preferă femei în umbră şi cât mai obediente Doar 2,7% dintre primării sunt conduse de femei Presa este managerial dominată de bărbați În concluzie, trăim într-o lume în care bărbații sunt capul aproape exclusiv al celor mai multe instituții Nimeni nu-i blamează ca bărbați în legătură cu felul în care ne conduc Dacă o femeie iese din rând (a se citi, din anonimat), ceea ce face rău este legat, în opinia publică, de însuşi faptul că e femeie şi că a îndrăznit să conducă sau să influențeze În țările cu care declarăm că vrem să semănăm, lucrurile stau diferit Femeile ocupă în proporții crescute (de la 25 la 45%), poziții profesionale, manageriale şi politice înalte Să deducem, potrivit principiului egalității formale, că româncele sunt mai incapabile, mai nevolnice, mai temătoare sau, de ce nu, mai proaste decât bărbații români, comparativ cu situația de gen din statele pe care o luăm drept reper dezirabil, cu toate că, sub acest aspect, semănăm mai degrabă cu țările musulmane? Dacă nu facem deducția de mai sus, trebuie să recunoaştem că este ceva putred în mecanismele noastre sociale, în politicile publice (în măsura în care le avem), în mass-media, în educație, în legislație",
    "243": " Blamăm în continuare, ca nişte conservatori ce ne place să fim, greu curabilele „mentalități” Rezultatul este, ca de obicei, marea văicăreală Cu ce putem înlocui această sterilitate contraproductivă? Răpunsul nu este greu: cu norme, cu instituții şi cu educație care să vizeze egalitatea de şanse pentru femei Aceasta înseamnă câteva lucruri: să recunoaştem deschis că egalitatea formală în drepturi nu elimină discriminările de gen; să vedem cum funcționează discriminările în recrutarea, angajarea şi promovarea personalului; să avem o lege a egalității de şanse; să îi urmărim instituțional aplicarea Poate că liberalii noştri nu au nici o intenție să dubleze numărul de competitori Este mai comod să dai la o parte o jumătate dintre ei, ținând discursuri despre egalitatea formală în drepturi Cu alte cuvinte, liberalilor noştri le convine mai mult să mimeze, decât să practice liberalismul Revista 22, nr 44, 3 noiembrie, 1998 \nMinoritare, anonime, invizibile \nSocietatea pe care o construim acum în România este (încă) foarte îndepărtată de democrațiile liberale apusene",
    "244": " Între indicatorii acestei distanțe sunt şi cei referitori la menținerea unor mari categorii de oameni ca cetățeni de rangul doi, adică cetățeni marginali din punct de vedere civic şi politic, persoane care contează doar ca electorat şi plătitori de taxe Cea mai vastă categorie de acest tip din România este reprezentată de femei (aproape 51% din populație) Un alt indicator de subdezvoltare democratică îl reprezintă reducerea vieții publice la cea politică, cel puțin la nivelul unei confuzii bine întreținute şi de către presă Asociațiile nepolitice, activitățile culturale, ştiințifice, civice sunt neinteresante pentru mass-media Aceasta stă cu ochii pe politicieni, aşa cum şi politicienii stau cu ochii pe ea Este excesiv interesată de scandalurile politice, iar de ONG-uri îşi aduce aminte doar când fac parte din categoria celor care ascund afaceri de contrabandă Profesioniştii diverselor domenii, ca şi impostura profesională, nu îşi pot face loc în interesul ochiului public",
    "245": " Femeile din România sunt refugiate mai ales în ONG-uri (aproape jumătate din membrii şi liderii acestora) şi în activități profesionale Ele fug de politică sau sunt împiedicate să ajungă acolo Datorită confuziei dintre public şi politic, precum şi a compoziției de gen a clasei politice, putem spune că în această lume a noastră femeile sunt marginale, anonime şi invizibile Mai mult, dacă privim mai atent spre cine contează ca opinie politică în talk-show-uri, de exemplu, vom constata că, potrivit practicii televiziunilor din România, femeile nu sunt calificate nici măcar în calitate de oameni de opinie şi de experți în analiză politică Pe scurt, în afara unor cazuri de excepție, imaginea publică a cetățenelor din această țară este aceea că ele nu gândesc şi nu există politic Marii avantajați ai acestei imagini sunt bărbații din clasa politică şi cei ce reprezintă gânditorii asupra politicului \n\nSexismul şi misoginismul în politică şi presă ajută bărbații să se descotorosească foarte simplu de jumătate din competitori",
    "246": " În România, discriminările între sexe sunt mascate de existența formală a drepturilor egale şi de obstrucționarea oricărei politici de egalitate de şanse, misoginismul nu este sancționat în codul deontologic al jurnaliştilor şi oamenilor politici, în cazul în care aceştia din urmă au cea mai vagă intenție să ia notă de etica politică Marginalismul politic se poate detecta din simple statistici: în parlament, procentul femeilor nu reuşeşte să treacă de 4%, nu avem nici o ministră (singura pe care am avut-o a fost pentru trei luni), la nivelul de secretar de stat femeile au oscilat constant între una şi trei, avem 2,75% femei în funcția de primar, 5,47%, consiliere județene şi 6,11%, consiliere locale Nu avem şi nu am avut nici o femeie prefect Partidele liberale (cele care ar fi trebuit să fie vârful de lance al modernizării) nu au politici de egalizare a şanselor şi eliminarea discriminărilor, practicând o dublă orbire: atât în privința liberalismului contemporan apusean, cât şi în privința minimalismului civic românesc",
    "247": " Multe partide sunt conservatoare în privința genului: Partidul Național Creştin-Democrat, Uniunea Democrată a Maghiarilor din România (obsedat de minorat doar pe dimensiunea etnică, nu şi pe cea de gen), Partidul Unității Naționale a Românilor, Partidul România Mare Politicile de egalizare a şanselor pentru femei au rămas aproape exclusiv în ograda social-democrației (Partidul Democrat, Partidul Democrației Sociale din România, Partidul Social-Democrat) Cel mai coerent partid în privința paritarismului de gen şi a promovării legislației în favoarea femeilor este până acum Partidul Democrat Care sunt cauzele marginalismului politic, ale anonimatului public şi ale invizibilitații mediatice a femeilor ca cetățene-contribuabile în această țară? Le voi schița pe scurt: – Femeile se tem să intre în viața politică, iar odată intrate acolo, rămân cât mai anonime Temerea lor este motivată de: lipsa parteneriatului în viața privată (femeile au rămas prizonierele aproape exclusive ale dublei zile de muncă: cea profesională şi cea casnică); inocularea complexului Elena Ceauşescu (fără să regăsim complexul Nicolae Ceauşescu în privința bărbaților); lipsa tradiției de emancipare şi inexistența unui suport popular al mişcării pentru drepturile şi afirmarea femeilor; aspectul de scandal al vieții politice româneşti şi temerea mai mare a femeilor de a nu deveni subiect de scandal; lipsa educației pentru solidaritate de gen; educația patriarhală tradițională şi cea comunistă pentru autosacrificiu; – Politica românească este încă extraterestră",
    "248": " Ea pune probleme cât mai abstracte şi mai destrupate Are obsesii depărtate de viața cotidiană, anume de aceea care rămâne frecvent regatul femeilor: hrănirea, igiena, managementul domestic, educația, supraviețuirea, civilizația vieții de zi cu zi Toate acestea sunt prea jos pentru „marea politică” Ea ținteşte doar sus, la Uniunea Europeană şi NATO Interesele politice ale femeilor ca femei nu se regăsesc în politica actuală Politicienilor le convin ironia şi derizoriul în care sunt aruncate femeile cu problemele lor cu tot Scapă de competitorii femei şi de a da seama de eficiența administrației ca act concret-cotidian; – Legislația a făcut în privința femeilor un singur progres: concediul parental (1998) Sancționarea discriminărilor în angajare, a hărțuirii sexuale, a violului marital, a sexismului ca delict explicit, au rămas în suspensie Recent a apărut un comunicat despre interzicerea accesului femeilor la învățământul militar: nimic altceva decât încă o decizie neconstituțională care rămâne fără sancțiuni; – Presa ignoră femeile în alte chipuri decât cele în care apar ca top-modele, anexe decorative, victime şi autoare de delicte",
    "249": " Dacă îndrăznesc să devină figuri publice, în general le trece în invizibilitate Dacă le ia în seamă, o face mai ales ca să întărească ideea rolului malefic al acestora în politică Abaterile de la aceste practici nu sunt regula, ci excepția \n\nÎn concluzie, fiindcă viața noastră publică se reduce ca imagine la cea politică, putem spune că societatea românească actuală cade ca responsabilitate în guvernare aproape exclusiv în competența bărbaților Femeile sunt eliminate sau marginalizate în calitate de competențe Prin urmare, ele nu pot să aibă decât o responsabilitate minoră pentru felul în care este guvernată România la nivel local şi statal, altfel decât în calitate de alegătoare In extremis, procentual, femeilor le revine cel mult 3-4% din responsabilitatea pentru tot ce se întâmplă la nivel legislativ şi executiv \n\nCurentul, 14 mai, 1998 \nFemei în posturi de decizie \nAtunci când se (re)lansează în dezbaterea publică problema „femeii în posturi de decizie”, ne gândim aproape instantaneu la faptul că această postură este neobişnuită, prin urmare este un subiect de presă",
    "250": " Simetrica „bărbați în posturi de decizie” ar stârni nedumerirea şi probabil amuzamentul general Este „normal” să fie bărbați în posturi de decizie Este însă banal, deci neinteresant pentru mass-media Ne confruntăm în primul rând cu o problemă referitoare la asimetria de gen şi în al doilea rând o problemă legată de termenul „posturi de decizie” Mă voi referi pe scurt la cea din urmă Decizia este urmarea unei deliberări, cel mai adesea, raționale Cel sau cea care decide are discernământ, are informația necesară, are interese, şi le poate manifesta şi răspunde, cel puțin moral, de consecințele deciziei Acest exercițiu este comun ambelor sexe, dar asimetric în sferele sale de manifestare Dacă am lua în considerare viața privată, ne-am da seama că cele mai multe decizii sunt luate de către femei şi încă în probleme cruciale Fiecare am apărut pe lume în urma faptului că o femeie a hotărât să ne naştem",
    "251": " În această privință, dependența de femei este încă zdrobitoare Apoi începe celălat lung şir de decizii preponderent femeieşti de care depindem de-a lungul vieții: cum şi cu ce ne hrănim, cum arată mediul proxim, cum ne curățăm, cum şi când ne odihnim, cum ne îmbrăcăm, ce program de timp liber ne facem, pe ce se dau banii în casă, ce educație zilnică primim Ei bine, în acest lung şir de decizii în şorț sau în capot, bărbații sunt minoritari Ei decid în costum În halat de casă se odihnesc, nu îşi asumă responsabilități decât prin excepție Este drept că „entitățile” asupra cărora se răsfrâng consecințele hotărârilor femeilor nu sunt destul de abstracte (plâng, se plâng, fac mofturi, protestează, cer o pichetare „sindicală” continuă) şi nu pot să fie păcălite cu amânări în favoarea unor interese „de anvergură” (investiții pe termen lung, dezvoltare instituțională, Aquis comunitar)",
    "252": " Într-o astfel de ipostază, cele mai multe decidente sunt lipsite de executanți Casa este o IMM cu o manageră care se autoangajează fără carte de muncă Deadline-ul este continuu, nu se fac alegeri în interiorul aceluiaşi colectiv pentru postul de decizie, şefa se schimbă de obicei cu alta din afară care îi preia atribuțiile Pe scurt, o parte considerabilă din posturile de decizie sunt cele de tip matern şi intră în patrimoniul activităților de decizie-execuție în sfera îngrijirii Sunt prin excelență ocupate de către soții şi mame În istoria emancipării, bărbații (cei români în particular), nu au dat semne că vor egalitate de acces la astfel de poziții, nici democrație paritară în viața privată, nici autonomie în privința îngrijirii propriei persoane Eventual protestează individual atunci când prestația nu le convine Fac mici mişcări anarhiste, uneori violente, eventual pleacă, nu au creat ideologii ale eliberării din grijă, nu depun moțiuni împotriva monopolului femeiesc asupra gătitului şi spălatului",
    "253": " Barometrul de Gen aplicat în august 2000 ne spune pe de-o parte că deciziile din viața privată sunt luate preponderent de către femei, pe de altă parte, ne spune că, din cauza dublei zile de muncă, femeile nu tind să acceadă la posturi de conducere în profesii şi în politică (68% dintre subiecți invocă acest motiv) Bărbații români sunt mai conştienți decât femeile de faptul că ei nu au nici un interes să aibă un număr dublu de competitori în funcții de prestigiu şi decizie (65%) Nici femeile nici bărbații nu îşi doresc femei la preşedinție (73% împotrivă, 3% pentru), în consilii parohiale cifrele sunt asemănătoare Populația Românie pare mai tolerantă în privința nediscriminării de gen pentru consiliile locale şi parlament şi simpatetică față de femei în conducerea şcolilor Pe scurt, percepția în privința accesului femeilor la decizie în viața publică este marcată de un patriarhat simbolic, coerent cu lipsa unei culturi a emancipării şi cu prăbuşirea egalitarismului comunist, egalitarism în general de factură ideologică",
    "254": " Cu toate aceste înclinații patriarhale, femeile intră treptat în sfere de decizie la niveluri diferite Actualul guvern şi parlament sunt un progres în implicarea femeilor în decizie La nivel local stăm mai prost În afara câtorva zeci de comune, există patru orăşele, nu „oraşe” cu „primărițe”: Lehliu Gară, Budişti, Topoloveni, Urlați şi un municipiu: Sighetul Marmației Femeile conduc IMM-uri, mai ales IM-uri Uneori sunt managere de firme mari Creşte numărul de decane şi, de anul trecut, România are o primă rectoră Ceva se schimbă Lent, organic, aşa cum îi stă bine unei societăți conservatoare De obicei problema este dacă sunt femei în posturi de decizie, în ce proporție şi cum se explică minoratul lor Mai puțin discutată public este o altă problemă: ce relevanță ar avea faptul că femeile ar participa la conducere? Cu alte cuvinte, are vreo importanță genul? Din experiențele de până acum, ceea ce este limpede este faptul că genul are cu adevărat importanță dacă este conştientizat ca problemă",
    "255": " Se practică, statistic vorbind, o educație mai mare a femeilor spre cooperare, comunicare, responsabilitate directă Strategiile dezvoltate de către femei sunt mai puțin axate pe competiție nemiloasă şi mai receptive la context În situații de dezvoltare instituțională femeile performează la nivele înalte În situații de criză se panichează mai uşor O diferență importantă este şi aceea că o femeie care îşi asumă conştiința de gen nu doreşte să demonstreze cât de bărbat a devenit şi nici că ea este o excepție care a reuşit în lumea bărbaților, încântându-se cu afirmații stereotipe de tipul: „Deşi este femeie, este curajoasă, îndrăzneață, deşteaptă” Dacă o femeie se asumă ca apartenență, ea tinde să recunoască şi în alte femei trăsături autoafirmative, are încredere în competența lor O şefă nu îşi vede subordonații doar în contextul muncii, ca executanți Îi vede şi tați sau mame Şi, la modul dezirabil, încearcă să obțină resurse pentru creşă şi grădiniță",
    "256": " Cu alte cuvinte, o femeie aflată într-un post de decizie ştie să găsească un echilibru între motivația spre eficiență şi cea spre împlinire omenească Dar pentru ca toate acestea să nu fie simple enunțuri speculativ-normative, este nevoie de un progres serios în acceptarea parteneriatului de gen, atât în sfera privată, cât şi în cea publică Pentru un astfel de parteneriat noi nu suntem încă pregătiți Imaginea şefului macho are succes mediatic „Feminizarea” deciziei vine ca o consecință a democrațiilor mature, în societăți civilizate Atitudinea macho este coerentă cu nesiguranța identitară a pubertății, cu o lume neaşezată în care, aşa cum îmi spunea mai deunăzi Matei Călinescu, normalitatea este o utopie \n\nRevista 22, nr 131, 12 iunie, 2001 \nO poveste „banală” şi originea ei politică 1 Povestea banală La o şcoala generală din cartierul Berceni, Bucureşti, profesoara de desen, proaspătă absolventă de Arte Frumoase, Secția Pictură, debutează strălucit, învățând copiii să exprime artistic ceea ce trăiesc şi să se bucure de noul lor limbaj în imagini",
    "257": " După câteva luni începe să lipsească de la şcoală Când se reîntoarce, directoarea adjunctă, MG îi spune: „M-ai dezamăgit enorm față de felul în care ai început De ce ai lipsit? Mă obligi să te sancționez” „Doamnă, m-am simțit tare rău şi nu am putut să ajung la şcoală” „Înțeleg, dar trebuia să îți iei un certificat medical dacă ai fost bolnavă” „Nu, nu pot Mă simt rău fiindcă îmi este mereu foame şi uneori nu mă pot ține pe picioare” Tânăra profesoară de desen are un salariu de în jur de 300 de lei noi, familia ei este săracă şi departe Ce poate să facă să trăiască în condițiile în care nu este casnică, şomeră, nu este „vagabondă”, are un loc de muncă ce presupune educație superioară, meditații la cultură artistică nu cere nimeni şi, atunci când nu amețeşte de foame sau de trai comun într-un cămin de nefamilişti, complet ticsit de oameni, merge să învețe copii? \n– Să se mărite, dar nu cu un alt profesor, căci redistribuie sărăcia",
    "258": " Este de preferat să se mărite cu un polițist debutant sau cu un soldat profesionist fiindcă ei au salarii de 3-4 ori mai mari; – Să se mărite cu un profesor universitar, cu 25 de ani mai în vârstă, fiindcă are un salariu de 6 ori mai mare decât al ei, dar sunt puțini şi cam însurați, la fel ca şi coloneii, cu salarii mult mai mari sau ca şi oamenii de afaceri Pentru ultimii concurența este mult prea mare şi şansele sunt mult prea mici; – Să plece din învățământ într-o firmă de design de modă, lăsând locul alteia care o ia de la capăt cu aceleaşi probleme; – Să facă menajul sau baby-sitting în timpul liber; – Să îşi convertească talentul în cel de zugrav sau văcsuitor pe şantier, ca să câştige de două ori şi jumătate mai mult; – Să se prostitueze direct sau prin video-chat sau să lucreze la liniile erotice, tricotându-şi în timpul serviciului pulovere şi şosete; – Să plece culegătoare în Vest; – Să nască un copil ca să ia peste 600 de lei noi pe lună timp de doi ani, dar nu are unde-l creşte, iar după doi ani problema ei se dublează, devine problema „lor”; – Să îşi vândă ovulele sau un rinichi „la negru”",
    "259": " \n2 Originea politică a poveştii noastre Am preferat să iau exemple la feminin fiindcă, ceea ce este evident oricui, chiar de la prima vedere, este faptul că domeniile bugetare cu forță de muncă preponderent feminină au cea mai scăzută alocație bugetară şi cele mai mici grile de salarizare Această politică nu este niciodată explicită, poate nici măcar conştientă Ea este însă reflexul patriarhal tradițional potrivit căruia ceea ce fac de obicei femeile este mai puțin important, cere efort mai mic şi, în consecință, trebuie plătit mult mai prost Bărbații din domeniile feminizate o pățesc şi ei Această „cutumă”, învăluită în aburul legislației de împrumut despre egalitate de şanse, ne orbeşte foarte adesea la cea mai serioasă formă de discriminare pozitivă generală a bărbaților în raport cu femeile: discriminarea prin politicile salariale bugetare Despre ce egalitate de şanse vorbim atunci când: – Salariile femeilor tinere (şi ale bărbaților tineri, tot mai puțini prezenți în educație) din domeniile bugetare nu le pot asigura supraviețuirea, aruncându-le în situația de dependență față de un bărbat (soț, tată, amant) sau față de mai mulți (prostituție); – Aceste salarii nu sunt rezultatul relațiilor cerere-ofertă, ci al politicilor adoptate de Guvernele României, începând cu cele comuniste",
    "260": " Ele sunt girate actual de parlament; – Politicile au fost făcute neintenționat, dar evident, astfel încât toate domeniile dominate de către bărbați (armata, serviciile de informații, poliția, jandarmeria etc) au grilele de salarizare mult mai mari decât cele dominate de femei (educația, sănătatea, cultura, administrația publică) Nu este o conspirație, nici o politică explicită, ci un reflex despre importanța domeniilor feminizate; – Ierarhizarea internă a salariilor conduce la ocuparea pozițiilor de conducere preponderent de câtre bărbați, astfel încât şi atunci când sunt plătiți bine, cei plătiți sunt mai ales bărbații de peste 50-60 de ani: profesori universitari, directori, inspectori, şefi de secție, şefi de clinică, decani, rectori (în România lui 2005 sunt 2 rectore) Segregarea de gen şi de vârstă nu este doar orizontală (între domenii), ci şi verticală Bărbații (mai ales cei maturi) se sprijină între ei să ocupe poziții de putere şi au grijă să dezvolte o cultură instituțională suficient de conflictualistă încât să taie femeilor propensiunea spre astfel de poziții; – Criteriile după care, de exemplu, munca unui angajat în armată, pe timp de pace, este de 4-5 ori mai „importantă” decât munca în sănătate sau în educație, unde războiul împotriva bolii şi morții – o fi un păcat să păstrezi viața în loc să înveți să o iei, precum şi a ignoranței este continuu, dar şi munca unui polițist de birou sau a unui ofițer de informații specializat în filatul presei sunt incomparabil mai bine cotate decât a unui profesor sau medic, rămân mistere niciodată făcute publice",
    "261": " Grilele de salarizare, de pensii bugetare, criteriile şi nivelul de salarizare sunt toate „ferecate” de ochii contribuabililor, adică celor care plătesc banii învățătoarelor, asistentelor medicale, doctorilor (mai ales femei), chestorilor, jandarmilor, generalilor (aproape numai bărbați); – Principiul „salarii egale la muncă egală” în domeniile bugetare (în sensul calificării, efortului, importanței sociale) este aplicat discreționar şi netransparent, în cazul în care îi pasă cuiva de el la „negocierea” politicilor salariale între domenii bugetare Dar din aplicarea politicilor salariale deducem însă discriminarea pozitivă a domeniilor prin excelență „bărbăteşti”; – Domeniile bugetare au oricum bani puțini fiindcă „protecția socială” a celor care nu au muncit, nu muncesc şi mai ales îşi privatizează „legal” bugetul public a fost o „constantă gravitațională” a politicii româneşti (folosirea timpului trecut exprimă un optimism robust!) \n\nSindicatele din Educație sau Sănătate, de exemplu, nu au solicitat transparența politicilor salariale şi stabilirea criteriilor în ierarhizarea salariilor, ci pur şi simplu creşteri",
    "262": " În realitate, „bătălia” se dă între domeniile bugetului public, în interiorul aceluiaşi buget Faptul de a te lega de salariile celor câțiva demnitari este o țintă falsă Ministerele de resort au înțeles până acum, în mod bizar, că sunt ale guvernului, nu ale propriilor angajatori şi angajați În consecință, miniştrii au tins să apere guvernul, coaliția, partidul, iar sindicatele, să ceară mai mulți bani, nu mai multă dreptate în distribuirea aceloraşi bani între domeniile bugetare şi între categoriile de salariați Morala acestei poveşti personale, aşezată însă pe dimensiune politică este următoarea: Tânăra profesoară de desen nu este „victima” tranziției, sărăciei, a economiei de piață, ci a politicilor adoptate de guvern şi binecuvântate de parlament, dar şi a țintelor false ale politicii sindicale, fiindcă nu există creştere absolută, ci doar relativă la alte domenii şi la alte salarii finanțate din bugetul public, prin discriminare pozitivă tacită",
    "263": " Dar este şi victima finanțării nelegitime a falimentelor, a evaziunii fiscale practicată de către marii datornici Este mai ales victima muncii într-un domeniu feminizat şi, în buna tradiție patriarhală, desconsiderat \n\nRevista 22, nr 781, 25 februarie, 2005 \nLa porțile feminismului politic \nPreambul Ştiu că unii cititori se întreabă ce relevanță politică are genul unei persoane odată ce constituția, legile, politicile bugetare se referă la oameni, oricare ar fi aceştia Interesele politice ale oamenilor depind mai degrabă de alte variabile Să nu uităm faptul că genul este constitutiv fiecărei categorii, nu este o categorie alături de celelalte De exemplu, oamenii bogați au mai multă putere decât cei săraci, dar în interiorul categoriei bogaților, ca şi a săracilor, femeile sunt mai puțin bogate sau şi mai sărace Într-o astfel de lume, femeile nu pot să-şi aşeze în mod direct propriile interesele pe o agendă politică",
    "264": " Politicile făcute de bărbați sunt uneori favorabile femeilor aşa cum politicile făcute de români pot să fie favorabile maghiarilor Şi totuşi asta înseamnă că nu sunt direct reprezentați, că interesele lor sunt politic formulate de către alții, în cazul în care sunt luate în seamă Toate afirmațiile de mai sus, ca şi cele de mai jos au relevanță statistică Ele vizează cazul general Excepții au existat întotdeauna, în funcție de context Enumerarea reginelor: elisabetelor, victoriilor; a nevestelor: marii, carmen-sylve; a fiicelor, a mamelor de voievozi, a madamelor de pompadur, a elenelor lupescu, a comisarelor sovietice, anelor pauker sau chiar, actual, a condoleezelor rice, sulfinelor barbu şi mioarelor mantale, nu contrazice cu nimic caracterul hard sau soft-patriarhal al politicii Cu alte cuvinte, bărbații nu au fost excluşi sau marginalizați de la recunoaşterea şi exercitarea drepturilor civile şi politice, de la putere politică, economică sau simbolică, de la participarea la competiții profesionale pentru motivul că sunt bărbați, pe când femeile da, au fost excluse sau sunt marginalizate pentru simplul motiv că sunt femei",
    "265": " Excluderea a fost, până la mijlocul secolului XX, explicită Actual este înlocuită cu marginalizarea pe tăcute sau pe fond zgomotos-misogin Până în secolul al XIX-lea femeile au trăit în preistoria politicii Erau excluse de la drepturi civile fundamentale: alegerea căsătoriei, acces la educație superioară (învățământul era demixtat şi „orientat” spre fiecare gen în parte, iar o parte se oprea maximum la învățământul mediu şi acela orientat spre bune maniere sau menaj), dreptul de proprietate pentru femeile măritate, dreptul de administrare a averii, cariere socotite prestigioase (magistrat, medic etc), inițierea divorțului, adesea libertatea de decizie asupra capacității reproductive, alegerea locuirii Femeile nu aveau dreptul să voteze şi, evident, nu erau alese Constituția din 1923 le aşeza politic în rândul minorilor, senililor, criminalilor şi idioților Nu susțin că o viață supusă şi dependentă în care eşti „ocrotită” nu poate să fie comodă şi uneori plăcută",
    "266": " În definitiv comunismul a fost foarte comod, sigur, ocrotitor şi eliberator de povara libertății Statul lua în brațe indivizii, bărbați şi femei, de la naştere până la moarte, eventual punându-i în „creşa” numită întreprindere aşa cum capii familiei luau în brațele lor protectoare femeile, punându-le de regulă în „creşa” numită bucătărie, tot de la naştere până la moarte În schimbul protecției şi unii şi alții prestau servicii: roboteau, dădeau ascultare, admirau, înălțau ode ocrotitorului iubit, uneori mai cârcoteau între patru pereți la adresa părintelui simbolic \n\nFeminismul comunist este o contradicție în termeni În România, evoluția feminismului politic a fost spectaculoasă aproape un secol Până în comunism eram în rând cu lumea occidentală Mişcarea feministă românească era sincronă, chiar dacă se producea într-o societate țărănească în proporție de 80% Treptat şi în pofida opoziției misoginilor de vază ai neamului, rar cu cooperarea unor bărbați democrați şi influenți, feministele au reuşit recunoaşterea unor drepturi civile şi chiar dreptul de a vota şi de a fi alese la nivel local (1929)",
    "267": " Când să reuşească universalizarea votului a venit dictatura carlistă care nu pierdea nimic recunoscând formal orice drept politic odată ce nu aveai ce face cu el Pe scurt, dictatura carlistă a trântit uşa în nas feminismului şi, în general, democrației Mai dibace, dictatura comunistă le-a spus feministelor că nu există „uşă” şi că este cazul să îşi scoată din cap ideile legate de drepturi şi interese fiindcă are cine gândi pentru ele Reprimarea feminismului a venit chiar de la începuturi Lenin o critica pe Clara Zetkin că se ocupă cu probleme minore în plină revoluție proletară şi a considerat feminismul curat deviaționism burghez Stalin a interzis organizațiile autonome ale femeilor, chiar dacă ele se socoteau antifeministe, dar emancipatoare Mesajul său a fost foarte clar: nu există interese ale femeilor altele decât cele trasate de partid Ele sunt acceptate în structuri de conducere în sistem de cote, dar rolul lor este să se îngrijească de linia politică a partidului, nu de gărgăunii „burghezi” ai emancipării",
    "268": " Pot să fie economic independente de bărbați, deoarece „capul” lor devine Partidul Comunist Femeile trebuie să plece din gospodărie în fabrică, fiindcă lipseşte forța de muncă, dar mai ales fiindcă statul controlează mult mai bine indivizii înrolați în întreprinderi Fiindcă Stalin era totuşi mai conservator decât predecesorul său, a promovat modelul pe care îl putem numi, feminizând, o Shiva stahanovistă: fruntaşă în producție, cu o mână pe strung, una pe steag (cum spunea Gail Kligman), alta pe copil, alta la cratiță, alta pe cârpa de spălat podele şi alta la cules recolte în sistemul de muncă patriotică A decretat ideologia multiplelor datorii pentru femei Clonele sale din alte state, mai ales Ceauşescu, un Stalin retardat şi naționalist, au ridicat pe „înalte culmi” glorificarea femeilor comuniste abstracte: muncitoare fără preget, mame, adesea cu de-a sila, eventual eroine entuziaste, magiciene ale unei bucătării fără resurse, constructoare devotate ale comunismului",
    "269": " Ceauşescu a etatizat facultățile reproductive ale femeilor, extinzând totalitarismul până la controlul uterin Comunismul a sprijinit creşterea copiilor şi dependența femeilor şi bărbaților față de partidul-stat-„bun părinte”, infantilizând pe toată lumea Întreprinderile comuniste nu aveau deloc doar rol economic Teoretic un om putea să se nască în clinica întreprinderii, să crească în apartamentul alocat acesteia, să fie dus la creşa de întreprindere, să urmeze o şcoală, mai ales una profesională sau un liceu industrial al aceleiaşi întreprinderi, să se angajeze acolo la absolvire, să mergă în concediu prin sindicatul întreprinderii, să joace fotbal pe terenurile sportive ale acesteia, să mănânce la cantina locului În două situații întreprinderea îşi lua mâna ei protectoare de deasupra „omului muncii”: după pensionare şi când murea: nu existau, după ştiința mea, cimitire de întreprindere Aceste practici de grijă şi protecție sunt uneori invocate drept sprijin al statului pentru femei",
    "270": " Întreprinderea socialistă era locul de bază în care statul ocrotitor nu te lăsa de capul tău Ideologia oficială era cea a egalitarismului de gen: nu există bărbați sau femei, ci oameni ai muncii Practicile erau cele ale patriarhatului de stat la nivel macrosocial şi ale patriarhatului tradițional (dar fără „tați”ca unici câştigători ai pâinii ) în familie Pe când societatea occidentală „decadentă şi putrefactă” dezvolta feminismul valului II, cel al valorizării diferențelor între femei şi bărbați, al insistenței asupra faptului că femeile trebuie să îşi exprime public şi politic propriile lor interese, nu să le împrumute doar pe cele ale bărbaților ca fiind singurele demne de a fi politice, chiar dacă multe interese coincid cu cele ale femeilor, pe când acele femei „decadente” obțineau treptat legi împotriva violenței în familie, împotriva prostituției forțate, plată egală la muncă egală, legi de prevenire şi combatere a discriminării, pe când egalitatea în competiție era corectată cu politici ale egalității de şanse, generația mea de femei, contemporană cu ele, mergea volens nolens la lucru, la şedințe de instruire, la control ginecologic forțat, la cozi impredictibile şi interminabile, la muncă patriotică, la pândă nocturnă de gaze şi apă caldă şi la acțiuni culturale de proslăvit Conducătorul Părinte",
    "271": " Generația mea de femei şi bărbați era public amuțită şi privat cârtitoare Asta desigur, dacă acceptăm că termenii public şi privat au cel mai vag referențial în comunism Îmi par cel puțin ciudați cei care actual se apără misogin împotriva feminismului şi susțin că suntem tarate de Leana, Lina şi Găina (Elena Ceauşescu, Lina Ciobanu, Alexandra Găinuşe) Nici una dintre acestea nu a reprezentat interesele femeilor, nu au cerut drepturi egale şi speciale pentru femei şi, în general, nu le-a păsat de nimic decât de scaunul propriu şi de privilegiile de partid Pe scurt, comunismul nu a tolerat nici un alt „ism”, căci era totalitar şi „universal mesianic” Susțin că un „feminism” care nu urmăreşte ca scop autonomia personală a femeilor şi drepturile acestora ca mijloc, un „feminism” care nu urmăreşte dezvoltarea unei societăți partenerială în locul uneia patriarhale nu este feminism deloc Comunismul a avut politici pentru femei (vezi, de exemplu, cele pronataliste), a avut şi politici de gen (vezi irearhizarea industriilor în funcție de „importanța socială a muncii” în care industria grea şi masculinizată era categoric mai importantă decât cea „uşoară” şi feminizată sau decât serviciile, indiferent dacă produsele industriei grele se vindeau sau nu dincolo de limita dumping-ului)",
    "272": " În orice societate există politici pentru femei şi politici de gen Aceste politici pot să fie foarte conservatoare, profund sexiste sau, dimpotrivă, orientate spre drepturi individuale şi spre echitate de gen, adică feministe O colegă din estul Europei spunea la o conferință că, din pricina alergiei generale la termenul „feminism” a ajuns să îl definească foarte larg: betterment for women (mai bine pentru femei) Mirarea mea în fața acestei definiri extra-largi s-a concretizat într-o întrebare: „Dacă în țara ta vine Bill Gates şi oferă fiecărei femei 1000 de dolari pe lună, timp de un an de zile aceasta înseamnă feminism? Căci ceea ce face el este incontestabil betterment for women” În definitiv, şi haremurile pot fi locuri de luxe, calme et volupté \n\nFeminismul sfios față cu feminismul „room service” De 15 ani practicăm în România un feminism sfios, marginal sau camuflat sub alte denumiri, ca să nu deranjăm prea tare conservatorii şi misoginii autohtoni (indiferent de sexul acestora)",
    "273": " Lui i se adaugă în ultimii 5 ani un feminism „room-service” venit prin copy-paste odată cu Aquisul comunitar Acesta din urmă a fost înghițit pe nemestecate şi a produs un „feminism de stat”, cam fără bază, fără bani şi fără şanse să părăsească vitrina cu legi şi instituții lumea reală a politicilor publice aplicate Lipsa de „bază” vine din aceea că, de exemplu, Legea egalității de şanse (minune mare că o avem, săru’ mâna Evropa!) a fost votată înainte ca în România să funcționeze competiția corectă ca să ai ce îndrepta cu politici de egalizare a şanselor Dar mai ales a fost votată după ce s-a împărțit din avuția întregului popor cam tot ce era de împărțit, în deplină „egalitate de şanse” pentru „victimele privilegiate”: lucrătorii din industria grea şi falimentară, dar cu forță sindicală, întâmplător bărbați în proporție de masă şi „clienții favoriți”: exnomenclatura şi securitatea națională şi locală, fiii şi apropiații acesteia, întâmplător bărbați în marea majoritate",
    "274": " Nu a existat nici o premeditare în privința discriminării de gen, nici o conspirație ca femeile să fie defavorizate la „marea împărțeală” Dar discriminarea drept consecință a acestor politici este evidentă La vremea când ea se petrecea, noi nu am văzut-o Aveam ochelari occidentali Ne uitam la alte lucruri, cele despre care învățam din cărți Plonjasem în feminismul postmodern când noi nu aveam nici măcar unul modern complet, când ratasem al doilea val, cel al diferențelor Mai rău, unele dintre noi aterizam direct în plasa postfeminismului promovat de corporațiile occidentale pentru ca femeile să se întoarcă mai serios spre modelul Barbie şi unele am considerat că pitularea sub preş a termenului „feminism” este mai rentabilă Îl înlocuim cu cel de „gen” care este mai anestezic, mai acceptabil, mai puțin enervant şi, de ce nu, mai inclusiv Doar şi bărbații au mari crize identitare în tranziție",
    "275": " Luând-o pe această cale, nu am văzut cum patriarhatul modern (dependența economică majoră a femeilor de bărbați) se instaurează exact sub ochii noştri orbi la procesele politice interne \n\nDe ce ne trebuie feminism politic? Alergia general-răspândită la feminism, chiar o anume tentă de diabolizare a feminismului (în patria noastră actuală) sunt pentru mine, în virtutea studierii atente şi îndelungate a acestei mişcări şi teorii, complet de neînțeles Ce poate să conducă la pus degetul pe gură cu un „şşşt!” hotărât când este vorba să îți recunoşti apartenența ideologică la unul din feminisme: liberal, socialist, ecofeminism, radical, comunitarian sau la un altul mai potrivit contextului propriu? Ce consecințe atât de ticăloase a avut feminismul încât mai să fie „indexat” moral asemenea nazismului sau comunismului? Chiar trăim într-o lume postpatriarhală încât să punem pe uşa feminismului tăblița: „închis pentru inventar” şi cel mult să îl studiem ca istorie? Chiar acceptăm că femeilor le stă mai bine în două stări de agregare: supuse sau libertine, dar nu şi într-a treia: femei libere? Fac parte dintre persoanele care nu au reuşit să se opună acestui feminism sfios şi să creeze la timp o mişcare politică feministă",
    "276": " Scuza mea este că nu poți să fii de toate Dar am avut de ales ce să fiu Am făcut filosofie feministă, teorie politică feministă, am introdus studiile de gen în România (1998), am creat cu Laura Grünberg primul ONG explicit feminist: Societatea AnA (1993), am publicat pe unde existau nişe create de femei sau de feminişti (în special de Gabriela Adameşteanu şi Bogdan Lefter): Observator Cultural, 22, mai rar Dilema, uneori Curentul, am inițiat colecția de Studii de Gen la Polirom grație unui bărbat deschis, receptiv şi netemător: Silviu Lupescu Am donquijotit ani de zile de una singură cu antifeminismul intelectualilor publici Între timp, unii dintre ei şi-au schimbat semnificativ abordarea, introducând teme feministe în reviste prestigioase (Ştefan Aug Doinaş) şi în curricula universitară (Cristian Preda), ca să dau câteva exemple semnificative În schimb au apărut alții foarte recent, în 2005 pe lângă care oponenții sus numiți erau îngeri, în primul rând fiindcă nu erau şi misogini, chiar şi în deceniul tranziției când „de feminism ne ardea nouă?”",
    "277": " Am eşuat în transferul feminismului nostru civic şi academic într-unul politic De ce este rău acest eşec, în ciuda existenței legilor şi instituțiilor antidiscriminare? Ca să fiu mai clară voi da exemple folosind personajul meu generic favorit, „Maricica”, cea care ne datorează atât nouă cât şi partidelor româneşti singurătatea ei civică şi politică: Ei bine, Maricica românească nu trăieşte într-o familie partenerială (decât în proporție de 5%, conform Barometrului de Gen, 2000) Ea nu se află la împărțitul „bucatelor publice” să spună în consiliul local: vrem buget pentru canalizare că ne-am săturat să spălăm la albie Ea nu este acolo când se hotărăşte la nivel de stat ca ea să „parcheze” acasă cu doi ani concediu de creştere a copilului şi să cam iasă din competiție dacă are o carieră tentantă în loc să aibă opțiunea unei creşe de firmă fiindcă acestea sunt scutite de un procent din impozitul pe profit dacă au creşe pentru copiii angajaților",
    "278": " Maricica nu-i acolo când se împarte bugetul public (pe care alminteri l-a produs şi ea) ca să spună: ce fel de stat vrem: unul militaro-polițienesc sau unul cu cetățeni educați, sănătoşi şi cultivați? Prin urmare nu se opune la dublarea bugetului armatei în defavoarea celui al educației Faptul că ministrul de resort îi apără implicit interesele (Miclea) este foarte bine Dar pe această cale şi pentru el prețul este ieşirea de la împărțirea „prăzii” bugetare Maricica nu hotărăşte politica de impozitare, deci nu spune: aparatele electrocasnice sunt produse de lux pentru cei care le privesc, pentru femei ele sunt unelte de muncă Ar trebui ca uneltele să aibă reduceri de impozite Nimeni nu ne garantează că, fără perspectivă feministă, Maricica, odată ajunsă în politică, nu se înclină grațios la voința partidului ei orb la interesele specifice ale femeilor, mulțumită că a fost acceptată în „club”",
    "279": " Aceste lucruri se întâmplă când toate partidele au organizații pentru femei (OF, of!), când, în sfârşit, funcționează instituțiile guvernamentale pentru combaterea discriminării şi egalității de şanse Interesant este că aceasta se întâmplă atunci când puterea este exercitată de către una dintre primele juriste feministe din România: Monica Macovei (primă analistă a legilor româneşti pe dimensiune de gen şi a violenței domestice, în anii ’90), iar influența este exercitată de o mare promotoare a drepturilor femeilor şi a cercetărilor privind discriminarea de gen: Renate Weber, consiliera juridică a preşedintelui De bună seama însă transformarea statului într-unul de drept, nu de „drepți” şi combaterea corupției sunt şi politici pentru femei Nu femeile sunt campioanele clientelismului şi corupției ca să se supere pe ministra Justiției Politica românească mai beneficiază de o feministă convertită în timp de la liberalismul orb la diferențe: este politiciana cea mai orientată către cetățeni din Parlamentul României: Mona Muscă, fosta ministră a Culturii, fostă vicepreşedintă a PNL",
    "280": " Poate de aceea a fost pedepsită de propriul partid ca din poziția: cea mai populară dintre liberali să fie forțată să plece undeva în spatele scenei principale să nu facă un contrast enervant cu politica narcisistic orientată a propriului partid, fie şi prin demisia de onoare din guvern, „reperând” onoarea greu încercată şi ades neglijată a liberalilor Sunt exemple de femei încăpățânate, tenace, iubitoare de principii, greu sau imposibil de momit şi corupt şi, pe deasupra, feministe Cu alte cuvinte, feministele reuşesc în politică Şansele de succes sunt cu atât mai mari cu cât ele nu ajung acolo prin grații feminine, prin obediență şi fidelitate față de şef, ci prin rezultatele lor în carieră, societate civilă, prin respectul public de care se bucură, prin integritate şi, mai ales, fiindcă poartă cu ele un aer inconfundabil de femei libere şi demne Dar „Maricica” rămâne încă atât de singură politic",
    "281": " Ea are nevoie de politiciene şi politicieni cu trei ochi deschişi, nu cu ochii legați, de politicieni care să îi pună problemele pe agenda politică, nu să o îmbrobodească electoral şi să abandoneze până la următorul tur Ea încă îi mai aşteaptă Revista 22, nr 182, 18 noiembrie, 2005 (forma integrală) \nFemeile şi liberalismul yoghin \nLunea trecută am inițiat un protest Ceream sancționarea lui Ludovic Orban de către CNCD şi retragerea sprijinului politic Convins că a fost greşit înțeles, Orban s-a întâlnit cu mine să îmi explice că este promotor al implicării politice a femeilor I-am apreciat gestul Mi-a trimis stenograma discursului de la Alba Asemenea autorului gândurilor de mai jos vă ofer o informare completă şi corectă \n\nSfaturile lui Ludovic Orban către liberale: \nFemeile trebuie să devină respirația proaspătă a PNL; Lăsați singuri, bărbații un iau hotărâri sau nu le pun în practică",
    "282": " În adunările de bărbați se vorbeşte urât O singură femeie este alintată E mai bine să fie două Se ceartă şi îi lasă pe bărbații să lucreze „Să nu mai conduceți PNL-ul doar prin soți”; „Să nu urmați stilul de carieră politică al lui Raluca Turcan, Mioara Mantale, Elena Udrea Nu trebuie să treceți prin patul nici unui şef dacă vreți să ajungeți în funcții publice” (Aplauze); „Chiar dacă în relațiile normale de zi cu zi totdeauna privesc o femeie aşa cum este ea, în politică încerc să n-o privesc ca pe o femeie pentru că deciziile pot fi luate indiferent cum eşti îmbrăcat… dacă ai sau n-ai proeminențe… dacă ai sau n-ai ceva în pantaloni… de multe ori, în anumite momente şi în anumite situații, femeile pot sa decidă mai bine decât bărbații” „Dacă încercați să impuneți un procent de 10%, 15%, 20% vă autodiscriminați",
    "283": " Puneți-vă în cap să umpleți parlamentul de femei, dacă vreți cu adevărat un obiectiv politic, deşi mă iau cu mâinile de părul din cap când mă gândesc cum ar fi un parlament plin de femei Probabil atunci aş emigra (Râsete) „Luați-vă soarta în propriile mâini Organizațiile de femei sunt foarte bune, dar nu cred că e bine să deveniți un bantustan în care bărbații să vă dea acolo o organizație în care să vă faceți de lucru” Soluția lui Orban este cea a liberalismului interior: Aveți încredere în propriile forțe: din interior pleacă armonia, pacea, iubirea Concentrați-vă, întoarceți-vă la sinele adânc şi armonios şi după aceea veți avea reprezentare politică Sintetizez: a) Starea de fapt în PNL este aceea că, în general femeile conduc via alcov ca neveste sau ca amante Aplauzele înseamnă acord; b) Organizațiile de femei ale PNL sunt bantustane, modelul mamă vitregă a Cenuşăresei: selectați meiul răsturnat în neghină, dar un aveți ce căuta la balul puterii; c) Bărbaților le trebuie companioane femei: două, bine dezbinate; d) Dacă femeile vor, ele pot umple parlamentul, dar el emigrează (probabil nu aşa cum au emigrat femeile care muncesc în Occident şi cotizează la bugetul public, copios redistribuit bărbaților politici (n",
    "284": "n); e) Soluția politică a procentelor de reprezentare îl sperie, deşi este singura care le-ar elibera pe femei de voința arbitrară a şefilor lor şi le-ar aşeza doar sub legi, nu sub „stăpâni”, visul de aur al liberalismului (acordul femeilor prin râsete); f) Soluția prefigurată şi tacit consimțită de liberalele din Alba este cea yoghină: liberalismul interior Voind să consult vox populi am parcurs sute de comentarii electronice ale cititorilor Domină indignarea decentă Gura celorlalți, mult mai slobodă, era încărcată de un dispreț crunt: „Pentru putere, femeile sunt în stare de orice”; „Ele ajung în politică doar verificate de şefi”; „Vocația femeilor e prostituția, nu politica” Mesajul conținea îndemnul: „Curvele pe centură, nu în politică” Trebuie să le fie impus un Apel către curve, asemănător Apelului către lichele La case mai publice, bărbații de stat nu discută cu persoane care „fac politică în capot” (premierul), consideră femeile „pete de culoare” în peisajul politic şi spun că nu se consumă pe luptă electorală cu femeile (preşedintele)",
    "285": " În cazul în care nu le trimit pe „centură”, le trimit la cratiță (şeful opoziției) Cultural, suntem invadați de misoginism Politic, suntem invadați de sexism Presupun că misoginii de ambe sexe s-au născut din spuma mării Au fost crescuți şi educați de fantome, odată ce cred că femeile sunt „prea curve”, „prea gospodine” sau „prea proaste” ca să îşi asume responsabilități private şi publice Totuşi, ele sunt mari producătoare şi mici consumatoare de bunuri publice Interesele lor nu se află pe agenda investițiilor publice: rețele de apă, canalizare şi gaze în mediul rural, şcoli salubre pentru copii, creşe accesibile, TVA redus la produse pentru copii şi aparatură electrocasnică, salarii egale la munci de valoare comparabilă pentru cei din sectorul public (există o discriminare cruntă între salariile celor care păzesc bărbații de violența altor bărbați şi ale celor care educă oameni şi îngrijesc sănătatea); schimbarea reprezentării mediatice generale ca potențiale prostituate etc",
    "286": " Fără reprezentare politică, toate cele de mai sus cad în afara agendei politice sau pe „centura” acesteia Actual, reprezentarea politică este aproape imposibilă chiar prin criteriile de selecție pentru locuri eligibile: a) notorietate politică (cu excepții, nu o au); b) bani de campanie electorală (sunt legate de marele capital doar ca soții, fiice, amante); c) notorietate publică (mediatizarea ca profesioniste este de 2%, majoritară ca vedete sexy cu accent pe trup frumos şi „minte scurtă”; d) activitate proeminentă în partid (sunt adesea lucrători din umbră) PNL, prin reprezentantul său şi susținătoarele de Alba, desfide cu indignare atât soluția privată: accesul prin soți sau intrarea în grațiile şefilor, cât şi pe cea politică: egalitatea de şanse Propune un liberalism yoghin în locul celui politic Niciodată nu am fost mai convinsă că, dacă vrem stat de drept, femeile nu mai trebuie să depindă de „pohta ce a pohtit-o” şeful, ci de legi şi politici publice",
    "287": " Sexismul este discriminare fundațională şi trebuie consemnat ca atare în legea antidiscriminare Proporția minimă pentru echilibrul de gen este de 40% Nici unul dintre sexe nu trebuie să scadă sub acest procent de reprezentare Legea electorală trebuie schimbată urgent \n\nPartea a patra Familia şi analfabetismul în viața privată \nNici Casandre, nici romantici \nPrimele ispite legate de tratarea temei despre situația familiei în România s-au orânduit firesc: să analizez pe scurt starea de fapt: creşterea mare a divorțialității, creşterea de 1,5 ori a numărului familiilor monoparentale, scăderea dramatică a natalității la categoria de vârstă cea mai fertilă din România şi, de ce nu, faptul că aproape 80% dintre crime şi lovituri cauzatoare de moarte se petrec între soți, rude şi prieteni apropiați Eventual, mă ispitea să analizez un fenomen care, în conştiința publică românească rămâne un fel de tabu căruia „lumea bună” îi întoarce oripilată spatele: violul conjugal, tot aşa cum o face şi în privința pedofiliei",
    "288": " În legătură cu ultima problemă, zăbovesc un moment, sprijinindu-mă pe un exemplu: un student făcea zilele trecute la seminar o prezentare a pedofiliei concluzionând că: a) este un fenomen postdecembrist şi b) vine din import I-am rugat pe colegii săi să răspundă confidențial la întrebarea dacă au fost agresați sexual când erau minori, eventual chiar de către rude, profesori sau persoane în grija cărora se aflau 34% dintre fete au răspuns afirmativ la întrebare Aveau 18-19 ani în 1989 Voi lăsa însă la o parte aceste probleme descriptiv-fierbinți, aşa cum voi elimina ispita de a mă transforma în Casandră şi de a trage un semnal de alarmă: Familia este în criză majoră! Ne paşte dispariția familiei! Dimpotrivă Ceea ce cred eu că se întâmplă nu face parte din categoria unor astfel de fenomene Criza nu este a familiei, ci a sensului pe care i-l dăm",
    "289": " Nu familia dispare, ci formele ei care nu mai sunt adecvate lumii noastre Fiindcă spațiul unui articol este prea mic, o să fiu mai degrabă enunțiativă decât descriptivă 1 Oamenii se căsătoresc mai puțin sau de mai multe ori decât în comunism şi în societatea tradițională Corespunzător, ei divorțează mai des Uitându-ne mai serios la motivele trecute ale stabilității familiei, ne-ar fi greu să dăm verdicte de tipul: pe vremuri, soții se iubeau şi se respectau până ce moartea îi despărțea În societatea tradițională, elementul religios bloca divorțurile prin credința intensă în sacralitatea instituției căsătoriei, inclusiv legal În comunism, divorțul era o piatră de dosar care îți atârna de picioarele expansiunii profesionale În ambele tipuri de societăți, cei mai mulți oameni erau suficient de săraci încât să nu-şi poată permite o a doua locuință pentru ca separația să fie posibilă În multe familii, jugul conjugal nu era o metaforă, ci o stare de fapt",
    "290": " Stabilitatea se conjuga adesea cu fatalitatea Sărăcia şi presiunea cutumiară au rostul lor în menținerea, cel puțin aparentă, a cuplului De aici poate deriva şi creşterea violenței în familie, menținând împreună oameni care se detestă, nu se despart, dar îşi macină zilele reciproc Din când în când, se descarcă pe o țintă mai slabă: copiii Fiindcă există o rutină despre ceea ce este problemă publică, noi nu discutăm deschis faptul că adeseori sfera privată este un câmp de bătaie pe lângă care sfera publică este de-a dreptul o zonă paşnică 2 Viziunea romantică despre cuplu este şi ea răspunzătoare de ispitele casandrice În adolescență ne căutăm modele de film, de roman Rar ne uităm la cuplurile reale ca să ne creăm aşteptări realiste În ciuda tuturor evidențelor, de obicei femeile aşteaptă soțul protector şi împovărat de responsabilitate, măcar pentru starea financiară a familiei",
    "291": " Descoperă repede că nu le protejează nimeni şi că dependența economică este adesea catastrofală Acest fapt le retrage dreptul la decizie şi la opinie Multe mai descoperă că, în câțiva ani devin erotic-invizibile, sau, potrivit unei practici specifice ultimilor ani, că bărbații cu niscai succes social fac o problemă de status-simbol din înlocuirea nevestei ancienne régime cu una nouă, mai tânără şi mai anexabilă imaginii publice Bărbații aşteaptă la rândul lor ceva De obicei aşteaptă să fie îngrijiți matern, lăudați, flatați Aşteaptă să simtă lângă ei o femeie care-i priveşte mut-admirativ cum mănâncă din sarmalele gătite de ea după orele de serviciu sau în timp ce ei se ocupă, la televizor (privind sau vorbind), cu marile probleme ale umanității: politica şi fotbalul Descoperă şi ei că femeile se plictisesc să-i admire, că inventivitatea culinară scade şi că nu îşi mai lipesc obrazul de cămaşa pe care o iau de pe sfoară",
    "292": " La un virtual sondaj de opinie, mă tem că la întrebarea: „Ce faceți împreună în viața privată?”, majoritatea răspunsurilor ar fi: „Ne uităm la televizor” Perechile sunt mai rare decât utopiile Cuplurile obosesc Parteneri nu am învățat să fim, deşi doar pe o astfel de familie am putea paria pe termen lung 3 Copiii au o semnificație specială În familia românească este chiar foarte specială Trăind într-o societate în care energia noastră se consumă în strategii de supraviețuire, nu în dezvoltare şi autoafirmare, comportamentul nostru față de copii este adeseori suprarealist: avem mai multe avorturi decât naşteri şi tratăm amoral problema avortului – dacă nu cumva încercăm din nou să etatizăm facultățile reproductive (vezi „Proiectul Moisin”), făcem copii în mod iresponsabil, fără să le putem asigura condiții minime de creştere şi educație, lăsându-i în grija Domnului sau în cea a Statului Când nu procedăm aşa, supradimensionăm rolul mesianic al copiilor în viața noastră: nu ne urmăm proiectele de viață, ne simțim ratați, dar nu-i nimic, copiii noştri, pentru care ne sacrificăm, vor fi oameni capabili de competiție şi autorealizare, deşi nu le oferim propriul model",
    "293": " Trăim generații în şir după aceeaşi etică a delegării problemei viitorului cu sens, generației următoare Dacă sună pesimist ceea ce am scris, îmi pare rău Eu am vrut să scriu doar lucid, animată de credința că sensurile familiei trebuie reconstruite, dar fără mitologizări şi fără văicăreli Dacă cineva dintre cititorii maturi nu se regăseşte în categoriile, desigur, simplificatoare, de mai sus, nu-mi rămâne decât să mă bucur, aşa cum m-am bucurat de legenda lui Filemon şi Baucis Curentul, 28 iulie, 1998 \nCine educă pentru viața privată? \n\nUn răspuns de simț comun la această întrebare este că centrul de greutate al educației pentru viața privată este familia Ea ne învață cum să trăim între semenii noştri, cum să ne descurcăm cu îngrijirea propriei noastre persoane, ba chiar şi a celor apropiați Voi formula câteva obiecții la această reacție de simț comun: părinții nu au timp şi dispoziție şi adesea nici calificarea potrivită să-şi educe copiii",
    "294": " Dacă o fac, îi educă preponderent pe modele tradiționale Mai mult, majoritatea situațiilor de preluare a educației în casă se face pe seama bunicilor, aceştia tinzând spre modele conservatoare şi mai ales spre preluarea sarcinilor minore ale copiilor, educându-i spre neajutorare În prea multe cazuri familia nu este o şcoală a dreptății de gen, a nonviolenței şi iubirii, ci adesea a violenței domestice, sexismului, şovinismului, uneori chiar a cruzimii, hoției sau măcar a completei nepăsări față de dezvoltarea persoanei şi față de educarea ei Familia este şi o şcoală timpurie a relațiilor de putere şi servitute, depărtate de relațiile de colaborare şi parteneriat Oricât ne-ar plăcea s-o idealizăm, familia este locul în care se petrec cele mai multe conflicte şi violențe; inclusiv cele mai multe crime se petrec între rude, prieteni şi cunoscuți, deci în intima şi protectiva sferă privată A paria doar pe familie în educația pentru viața privată este, cred, un risc mare pe termen lung",
    "295": " Socializarea timpurie şi modelul părintesc se aşează ca o a doua natură în comportamentul copiilor Dacă această socializare este greşită şi nu i se fac corecții la timp prin sistemul instituțional de educație, speranța să avem viitoare generații de indivizi care îşi respectă activ semenii şi combină exercițiul propriei libertăți cu cel al responsabilității față de alții sună a utopie Şcoala nu educă pentru viața privată Un aspect notabil negativ al educației primare, secundare şi medii este acela că pregătirea elevilor prin şcoală pentru viața privată este de la nesemnificativă spre nulă Supoziția tacită a autorilor de programe şi manuale este aceea că o astfel de educație este minoră şi că cei meniți să o facă sunt părinții Păcatul ignorării educației pentru viața privată se explică prin caracterul hiperintelectualist al programelor şi al evaluării performanțelor şcolare, prin interesul supradimensionat pe aspectele formal-abstracte ale învățării, prin fetişizarea învățării de lecții în detrimentul formării deprinderilor comportamentale",
    "296": " Adică prin ambiția fiecărui domeniu de a informa fără să educe Educația pentru viața privată se compune din câteva elemente de fond, necesare evoluției individuale: managementul domestic, abilități casnice, îngrijirea propriei persoane, a copiilor şi a celor aflați în neputință, igiena persoanei şi a casei, planningul familial, relațiile de cooperare în familie, prietenie şi vecinătate, cultura loisir-ului, participarea comunitară Pe scurt, ea are în centru educația reproductivă (de întreținere a vieții cotidiene) şi pe cea comunitară (de formare, dezvoltare şi afirmare în comunitatea proximă sau locală) Lipsa, trecerea în derizoriu sau demixtarea acestei educații au următoarele consecințe: a) întăresc conservatorismul de gen şi ideea că viața privată e apanajul femeilor; b) constituie sursa fundamentală a socializării timpurii a femeilor pentru acceptarea dublei zile de muncă drept destin fatal; c) ajută o creştere semnificativă a divorțialității din cauza bărbaților (la ora actuală bărbații au un scor de 5-1 în inițierile şi cauzele divorțurilor) care, consumând mai puțină energie în viața de familie, sunt mai detaşați de ea; d) creşte iresponsabilitatea paternă şi numărul familiilor monoparentale; e) slăbeşte relațiile între adulți şi părinții vârstnici; f) scade şansele la afirmare profesională performantă în cazul femeilor; g) contribuie la consolidarea rolului de auxiliar al bărbaților în viața privată şi al femeilor în viața publică (în locul statutului partenerial pentru ambele sexe şi în ambele sfere)",
    "297": " O consecință neintenționată, dar reală a lipsei acestei educații este şi teama tinerilor de a se căsători şi mai ales teama lor de a avea copii Un bun prieten sociolog mă întreba, speriat de scăderea dramatică a natalității, tocmai la generația cea mai numeroasă, ajunsă la vârsta optimă a fertilității: De ce nu mai vor femeile tinere să aibă copii? I-aş fi răspuns stereotip: Din cauza nesiguranței şi sărăciei Dar nesiguranța şi sărăcia au fost, din păcate, mereu prezente în viața generațiilor actuale În locul acestui răspuns, i-am dat altul: fiindcă nu au cu cine să-i crească Nu au parteneri de viață, ci bărbați în îngrijire Lor nu le trebuie ajutor, ci persoana cu care să colaboreze în orice aspect al vieții private Spre astfel de comportament nu îi inspiră modelul familial, iar şcoala nu îi învață despre astfel de „nimicuri” Concluzia este dezarmantă: educația pentru viața privată este fie conservatoare, transformând femeile sau bătrânii în cripto-servitori, fie nu există mai deloc",
    "298": " \n\nCurentul, 1998 \nPartea a cincia Politica omagiilor şi presa din spatele ei \nPolitica omagiilor \nSuntem în săptămâna 1-8 martie, vreme în care femeile ies brusc din conul de umbră al presei şi politicii Ies ca abstracții Se numesc Femeia, eterna, gingaşa, sensibila, iubita, mama, soția, alinătoarea noastră umbră Deja preşedintele statului, Emil Constantinescu, a declanşat operațiunea „flori, mărțişoare, omagii” Politicienii nu se vor lăsa mai prejos Polițiştii la fel Ziariştii ne vor da atenție Televiziunile ne vor închina emisiuni de modă şi poezioare Ne vor arăta fața frumoasă întrupată în exemplare cu picioare lungi, ten de piersică şi bluze mulate pe busturi impecabile Câte una dintre noi, scăpată din rolul de entitate invizibilă şi mută, va da interviuri despre cariera ei Preşedintele actual al senatului nu va mai gafa la fel ca predecesorul său, Oliviu Gherman, care, fiind întrebat cum se simte între femeile din staff-ul parlamentar pe care le invitase să le omagieze de 8 Martie, a declarat ziariştilor: „ Mă simt ca între oi”",
    "299": " Este săptămâna în care mâinile mâncate de detergenți or să fie sărutate După celelalte 357 de zile din an, bărbații îşi vor aminti de datoriile lor omagiale față de cele care le prestează servicii domestice gratuite sau le sunt subordonate devotate Fâstâcite, emoționate şi uşor încântate, noi vom surâde, uitând şi iertând neglijențele, lipsa de parteneriat în viața privată şi în cea publică Unele dintre noi vor uita chiar şi bătăile, violul conjugal, abandonul copiilor noştri de către tații lor, sărăcia, dubla zi de muncă Vom uita de toate proiectele personale părăsite în favoarea afirmării bărbaților noştri soți şi bărbaților şefi Vom uita că parlamentul este plin de aleşi care se amuză, tropăie şi fac glume deocheate dacă le prezinți proiecte de legi împotriva violenței, hărțuirii sexuale, sau proiecte de legi în privința egalizării şanselor pentru femei \n\nVom uita că suntem interesante pentru presă numai dacă suntem top-model, facem prostituție telefonică, apărem la cronica neagră ca victime sau agresoare şi uneori, dacă ne implicăm în viața publică, apărem drept entități malefice care profanează „sfântul lăcaş” al politicii",
    "300": " Vom uita că despre problemele majore ale nației ne este impusă o tăcere „islamică”: în ministerele care administrează domenii cu pesonal preponderent feminin: Sănătății, Învățământului, Culturii, Comerțului, noi nu decidem nimic din poziții-cheie Vom uita că talk-show-urile politice merg pe supoziția că femeile n-au nici o idee relevantă despre viața socială şi despre guvernare Acestea sunt treburi bărbăteşti Uneori tulburăm establishment-ul politic prin mişcări de protest De clintit însă nu clintim nimic Putem să facem câte greve vrem, cum a fost greva asistentelor medicale O să aflăm acelaşi lucru pe care l-a declarat preşedintele Camerei Deputaților, Ion Diaconescu: „O să le dăm ceva, să nu spună sindicatele lor că s-au agitat degeaba” Nu speriem pe nimeni Toți pariază pe rezistența noastră la frustrații, pe incapacitatea de revoltă majoră şi chiar pe abilitatea noastră de a asigura supraviețuirea membrilor familiei din resurse extrem de precare",
    "301": " Suntem sexul slab Marea noastră slăbiciune este aceea de a trăi după o morală a datoriei şi autosacrificiului, dar nu şi după una a drepturilor şi autoafirmării De aici decurg multe consecințe pentru noi şi pentru societate: nu suntem solidare, ne învârtim în jurul bărbaților (soți, iubiți, şefi, colegi), ca planetele pe orbită fixă, ne este teamă să nu supărăm, să nu cumva să nu mai plăcem, ne e teamă să ne dezvoltăm propriile capacități, ne e teamă de competiție Am devenit, prin comportamentul nostru, o forță conservatoare, fiindcă atât de concentrate fiind pe supraviețuirea celorlalți, uităm să ne punem în valoare calitățile profesionale şi influența în viața publică Servitutea noastră este una interioară Ei îi dăm curs prin diverse vulnerabilități Una dintre acestea este cea care ne face ca, în loc să cerem şi să promovăm politici afirmative pentru egalizarea şanselor să ne complacem în politici omagiale",
    "302": " Era un obicei medieval ca, din când în când, seniorii să-şi omagieze supuşii, să îi servească ei înşişi, să le facă daruri În restul timpului, puteau să-i neglijeze, să-i disprețuiască, să-i reducă la tăcere, eventual chiar să-i bată Ştiu că unii dintre noi trăiesc altfel Ştiu că în România există insule de parteneriat familial, profesional, civic şi politic Dar numai insule În rest, la orice indicator ne-am uita, de la venit şi şomaj, la victime ale agresiunilor, la participare managerială şi guvernare, femeile stau, în orice categorie, mai prost decât bărbații din aceeaşi categorie Un singur indicator ne avantajează: trăim mai mult cu aproape şapte ani decât bărbații Prin urmare, să ne bucurăm de această săptămână Toată lumea ne va lua în seamă De-abia după ce ea trece, ne vom continua dialogul cu anonimatul Curentul, 8 martie, 1998 \nEternul masculin \nEa îi prinse obrajii în palme privindu-l adînc în ochi: „Nu-ți bate căpşorul tău delicat cu problemele acestea grele",
    "303": " Gândeşte-te la ceva plăcut, cumpără-ți un after-shave, o cravată nouă, o bluziță, ceva” Mintea îi zboară la un titlul de gazetă: „Bărbații frumoşi şi-au câştigat dreptul de a fi tâmpiți” Zâmbi în sinea ei Sunt totuşi drăgălaşi şi fac ca viața să fie mai suportabilă Ce s-ar face ele fără ei? Cu cine ar mai face copii? La cine s-ar mai lăuda despre gloriile lor profesionale? Pe cine şi-ar mai descărca nervii în caz de eşec? Pentru cine s-ar mai zbate ele să câştige bani? Cui ar mai scrie poezii? Cui ar mai arde un dos de palmă la nervi? Cine ar mai țipa la ele să le readucă la realitate atunci când mintea le zboară doar la abstracții? Cine le-ar mai detensiona după luptele lor politice sau cele de cucerire în carieră? Cum s-ar mai lăuda una alteia despre calitățile amanților sau despre fidelitatea şi grija soților? Cine le-ar mai pregăti bicarbonatul după o beție crâncenă? Îşi privi din nou partenerul",
    "304": " Da, frumuşel bărbat şi se mai şi intimidează atunci când ea îi vorbeşte protector Combinația de teamă, admirație şi respect o flata teribil Păcat că va îmbătrâni El, nu ea Ea doar îşi va spori prestanța şi prestigiul Asta o să-i dea acces la alți bărbați, mai proaspeți, cu musculatură suplă, fără burtă, cu mers elastic şi emoții virgine Bărbați fără identitate socială şi doritori de pedigri sau măcar de confort material În fond, ceea ce căutau ele nu era un bărbat anume, ci eternul masculin Îl sărută matern pe frunte, ca pe o ființă trecătoare ce se afla Dacă se gândea bine, îi era chiar recunoscătoare Nu doar fiindcă avea grijă să o elibereze de stresurile cotidiene mărunte şi triviale, ci şi fiindcă nu-i trecea prin cap să-i zdruncine autoritatea Nu avea, ca să zic aşa, gărgăuni de emancipare",
    "305": " Îşi vedea de treaba lui Era un bărbat de casă, domestic, care va să zică De nu s-ar lua cu treaba să uite că vine ziua bărbatului şi că el o să facă botic dacă nu-l scoate la o cârciumă şi nu îi ia o pereche de jeanşi americani, un briceguț elvețian, un flecuşteț, ceva care să-i sublinieze masculinitatea Mai e şi textul pe care ar trebui să i-l scrie Dacă îi vine în cap cel de anul trecut Parcă era ceva cu zîmbetul lui care-i aduce primăvara în suflet Câteodată îi trecea prin minte să se întrebe ce o fi în capul bărbatului de lîngă ea Dar, slavă Domnului, acest gând o părăsea repede Nu are energie de consumat cu prostioare şi frivolități Ea este o femeie de carieră O femeie de neînlocuit Pariurile ei sunt în altă parte",
    "306": " Skandenberg-urile ei sunt cu partenerele intelectuale El trebuie s-o detensioneze mundan şi atât O să-l lase la meci, la câte o întâlnire cu băieții la care ştie ea bine că tot despre ele vorbesc Foarte bine Lasă-i să se defuleze De-abia se întorc mai calmi acasă şi cu sentimente de vinovăție că le-au bârfit Destul cu nimicurile! E şapte seara şi începe lungul şir al ştirilor Se întoarse spre ecran, spre lumea sobră şi majoră căreia îi aparținea Doar astfel se transsubstanția cu marile bătălii ale istoriei O făcea arşice pe preşedinta Irakului, tremura pentru impeachment-ul lui Hillary, instaura statul de drept bătând minerele rebele, prindea marile corupte, făcea coaliții liberale, se emoționa la talk-showuri simțindu-se Madam Tucă Undeva, pe aproape, îl percepea şi pe el ca pe o umbră însoțitoare la întâlnirea cu istoria Nici nu avea importanță care îi erau gândurile sau chipul",
    "307": " Important este că îl percepe alături, fie şi când este doar o copie palidă a eternului masculin Notă Ca şi anii trecuți, în martie sunt rugată de ziarişti să scriu ceva despre „femeia în societatea românească” E perioada în care presa noastră îşi aduce aminte de „umbrele istoriei” şi sapă conjunctural să le scoată spre vizibilitate prin proceduri excepționale: „Să facem interviuri cu personalități feminine” sau statistice: „Să le lăsăm să se văicărească pe tema nedreptății de gen, povestind în procente ce prost stau ele la toți indicatorii” În locul celor două strategii am preferat să scriu o ficțiune Punctul de inspirație l-a constituit un titlu apărut la începutul lui februarie în ziarul Național: „Femeile frumoase şi-au câştigat dreptul de a fi tâmpite”! Desigur, februarie nu este o lună omagială Primele două săptămâni din martie ajung până peste cap Dacă ziarele ar scrie mai obiectiv, mai neutru şi uneori chiar apreciativ despre ceea ce fac femeile, n-ar mai satisface gustul publicului macho şi ar rămâne pe tejghele",
    "308": " Or, asta nu se face într-o economie de piață \n\nCurentul, 8 martie, 1999 \nZiariştilor, cu mulțumiri \nAproape 52% dintre români sunt românce Peste 44% dintre salariații români sunt salariate Categoria nevastă sau țiitoare întreținută este complet minimală Probabilitatea este mare ca şi o bună parte dintre cititori de ziare să fie cititoare Jurnaliştii vor să-şi slujească suveranul şi o fac în două moduri: scriindu-i ceea ce crede el că vrea să citească şi inoculându-i cam ce ar trebui să gândească Presa românească nu abundă în raționamente, ci în enunțuri Nu este o reflectare a realității filtrate de cercetare în limbaj accesibil, ci, mai degrabă, de impresionisme Ea nu cultivă autoritatea profesională, ci pe cea editorialistică Se uită mai ales la politicieni, iar politicienii la ea într-un narcisism bilateral cultivat Poate că toate cele mai sus pomenite explică şi sindromul de care mă voi ocupa mai jos: sexismul brutal al presei româneşti",
    "309": " Ea ascunde, anonimizează sau disprețuieşte netulburat femeile, spre deliciul general O face în numele reflectării realității A unei realități în care cele mai multe femei cunoscute de către ziarişti, ca şi de alte categorii de profesionişti, sunt colegele, vecinele, prietenele, soțiile, mamele şi fiicele lor Aceste femei aproape nu există mediatic Ele nu fac nimic Sunt nimeni Cât şi în ce mod contează femeile pentru presa „noastră”? 1 Cantitativ, femeile contează infim: programele de ştiri le iau în seamă între 1,3% şi 0,7% Luând aleator doar două ziare, Adevărul (din 21 decembrie 1997) şi Curentul (din 24 decembrie 1997), ziare contrastante pozitiv, de altfel, sub aspectul imaginii femeilor, putem face câteva remarci pur cantitative, dar reprezentative Adevărul cuprinde în articolele sale un număr de 180 de nume de bărbați şi 54 de femei Interesantă este distribuția lor: prima şi ultima pagină nu dau nici un nume de femeie (politică, actualități, afaceri)",
    "310": " Norocul reabilitării numerice vine din pagina destinată flagrantului (17 nume) şi vieții internaționale (19 nume) Curentul nominalizează 170 de bărbați şi 39 de femei Repartizarea lor diferă însă: cele mai multe românce nominalizate nu sunt delicvente, ci actrițe, scriitoare, politiciene Este drept şi că ziarul are o rubrică Femina, în care îşi poate aglomera femeile de carieră 2 Cu ce trebuie să atragi atenția ziariştilor români, dacă se întâmplă să te fi născut femeie? Iată câteva oportunități, în ordinea frecvenței lor: – Să iei o bătaie cruntă sau să fii violată În aceste cazuri rişti să rămâi un simplu fapt divers, necomentat etic şi juridic Eventual rişti să te învinovățească ziaristul că nu ai fost docilă sau că te-ai îmbrăcat şi comportat provocator; – Să te dezbraci artistic, promițând „şoapte fierbinți şi fantezii romantice” Să practici prostituția, măcar telefonic Sau măcar striptease-ul, fie şi de dragul reclamei pentru parfum; – Să fii top-model sau măcar obiect decorativ de altă categorie; – Să faci tu însăți acte scandaloase, criminale sau măcar delicvență măruntă",
    "311": " În acest caz, ai şansa să ai parte de un comentariu amplu în care eşti învinuită că te porți contra naturii şi încalci tabuurile sex-rolului; – Să fii anexa unui bărbat important (personaj politic, om de afaceri, vedetă artistică sau sportivă) Dacă în această calitate eşti tăcută şi frumoasă, este bine Dacă îl influențezi, devii în genere malefică; – Să devii politiciană sau măcar comentatoare a politicii Dar atunci rişti să te compare jurnaliştii cu toate femeile malefice din istoria României, să te insulte că îți permiți să îmbătrâneşti, că eşti subiectivă în tot ceea ce faci, sau că ai ajuns acolo prin niscai tertipuri muiereşti Sau, cel mai adesea, să nici nu te ia în seamă decât ca cifră în parlament \n\nDacă eşti fetiță, exişti dacă te violează sau bate propriul protector Dacă eşti tânără, exişti dacă eşti un trup decorativ Dacă eşti matură, mai bine te limitezi la statutul de nevastă a unui domn important, căci performanțele tale profesionale sau comunitare tot nu contează",
    "312": " Dacă ai îmbătrânit, este cazul să mori săracă, înghețată de frig sau să te violeze un dement Altfel, probabilitatea de a exista în presa românească scade dramatic Treci în invizibilitate Poate că ziariştii te vor contrazice cu excepții Dar numai cu excepții \n\nCurentul, 31 decembrie, 1997 \nDe la limbajul, la practica desconsiderației \nÎntâi faptele: pe 1 noiembrie 1998, la Pro TV se întrerupe emisiunea „Procesul Etapei” pentru o discuție postelectorală cu câțiva dintre favoriții cursei Discuția este condusă de către Mihai Tatulici care îndeamnă candidații spre un dialog deschis fiindcă „suntem între bărbați, nu e nici o femeie aici” Imediat vine replica primarului interimar al tuturor bucureştenilor şi bucureştencelor: „Dacă venea Pădure, era şi o femeie” Interlocutorii se amuză Pentru ideile care urmează, mi s-ar putea reproşa faptul că lucrez cu supoziții de tip speculativ În definitiv, cei doi protagonişti ai dialogului nu au spus mai mult decât atât",
    "313": " Şi ce este rău în asta? Cine este lezat? De ce este lezat? Voi încerca să răspund acestor întrebări, legitime de altfel Eu nu pretind ca un realizator de emisiuni sau un candidat la alegerile locale să aibe multă cultură civică şi politică În definitiv, fiecare dintre ei poate să lucreze cu experți şi să plătească pentru astfel de know-how Dacă aveau aceşti experți din umbră, şi unul şi celălalt ar fi fost educați să nu facă greşeli majore de etică politică şi de etică jurnalistică Învățau măcar să nu calce în străchini în raport cu valorile contemporane ale democrației Dar, aşa cum corect îmi replica un jurnalist important al unui mare cotidian, în România se vinde mult mai bine amatorismul decât profesionalismul Or, cultura civică şi cea politică au şi ele experții lor Altminteri, le practicăm cu toții într-un stil pur lăutăresc",
    "314": " \n\nSă reluăm acum dialogul punctual între realizator şi unul dintre candidați Primul spune: suntem între bărbați, nu este nici o femeie aici Aceasta presupune o discuție deschisă, directă, bărbătească, fără gingăşii şi menajamente O discuție între cetățeni egali O discuție despre problemele cetății, între cei predestinați să vegheze la bunul mers al acesteia: administratorii treburilor publice şi presa în calitate de „câine de pază” Mai mult, emisiunea, aşa cum a fost amplasată şi concepută, trebuia implicit să le facă pe femei, fie să nu se afle în fața televizoarelor (vezi inserția ei într-o emisiune despre fotbal şi supoziția că acest sport îi interesează doar pe bărbați), fie să aleagă alt canal mai „femeiesc”, fie, plictisite că este vorba despre o problemă politică, să se ducă la culcare O abordare de acest fel nici măcar nu produce contrariere Cred că puține femei s-au simțit ofensate şi excluse",
    "315": " Puține au sesizat că acel dialog este profund sexist, că le discriminează şi le descalifică în calitate de cetățene contribuabile, interesate şi ele ca alegătoare şi plătitoare de taxe, în ceea ce li se pune la cale prin oferta de primari O practică socială nu este tratată ca nedreaptă până nu este conştientizată ca atare Într-o societate ca a noastră nici drepturile omului nu sunt o obsesie cetățenească, darămite emanciparea femeilor, egalitatea reală în drepturi cu bărbații şi participarea lor la viața publică Mesajul implicit al formulei „suntem între bărbați” este: suntem între cei care contează ca cetățeni contribuabili, persoane înzestrate cu discernământ civic şi politic, între persoane eligibile, competitive Restul nu contează Restul nu conține decât femei deci persoane nule ca semnificație publică În campanie electorală, defăimarea adversarului este o armă redutabilă a psihologiei învingătorului Ca să-ți diminuezi teama de adversari, trebuie să-i defăimezi, să-i minimalizezi",
    "316": " Ceea ce candidatul Lis şi face: „Dacă venea Pădure (contracandidatul nm), era şi o femeie” Nimic mai descalificant pentru un bărbat decât să fie inclus în categoria femei Dacă era vorba despre o femeie şi era calificată drept un adevărat bărbat, dimpotrivă, acelei femei îi era ridicată valoarea Candidatul George Pădure nu a fost omagiat prin includerea în tagma femeilor, ci a fost înecat în limbajul şi simbolurile desconsiderației Să eliminăm problema lacunelor în cultura politică, şi pe aceea a lipsei de deontologie jurnalistică şi politică Să luăm în considerație doar o intuiție de bun-simț Toți aceşti bărbați care utilizează limbajul excluderii şi pe cel al desconsiderației se trag din femei, sunt crescuți de femei, educați de femei, au colege femei, fac copii cu femei, mulți dintre ei au fiice Când utilizează acest gen de limbaj, se gândesc oare şi la mamele, fiicele, iubitele, soțiile, colegele lor? Le pasă de faptul că şi ele au interese legate de administrația locală şi le interesează pe ce plănuiesc alții să li se ducă banii pe care îi plătesc chiar ele? Consideră că ele nu sunt în stare să-şi cunoască şi să-şi reprezinte interesele, că suferă de imbecilitate politică? Discursurile misogine se potrivesc perfect lumii noastre",
    "317": " Limbajul desconsiderației nu face altceva decât să existe într-o simbioză perfectă cu practicile desconsiderației Structurile de guvernare locală şi statală sunt alcătuite din bărbați în proporție de 95-97% Lumea noastră românească este aproape exclusiv condusă de bărbați Ea produce anticorpi puternici de câte ori o femeie îndrăzneşte să iasă din rând Cum este condusă această lume, cât de eficiente sunt actele de guvernare, cât de bine trăim de pe urma lor, acestea sunt alte categorii de întrebări Nimeni nu leagă răspunsurile negative de sexul guvernanților, decât poate dacă ei ar îndrăzni să fie femei \n\nCurentul, 5 noiembrie, 1998 \nSex şi mâini, cap şi muşchi Sau despre cum arată femeile şi bărbații în mass-media românească la anul de grație 2005 \nDupă ce am citit rezultatele cercetării coordonate de Laura Grünberg sub egida PNUD despre stereotipurile de gen în mass-media autohtonă, tindeam să spun: „Noapte bună CNA, oriunde te-ai uita!”",
    "318": " Consiliul Național al Audiovizualului nu este totuşi legal blamabil Legea după care funcționează îi cere să stea cu ochii pe „incitarea la ură” de rasă, etnie, religie, sex, orientare sexuală Ce ură trezesc imaginile „eterne” cu femei „funduleț” sau cu femei sârguincioase la lustruitul vaselor şi podelelor? Dimpotrivă, trezesc confort domestico-erotic E greu să ai o abordare legală care nu încalcă libertatea de exprimare Este trist însă să nu ai o abordare morală Care sunt, într-o prezentare corectă, dar neacademic exprimată, rezultatele sintetice ale cercetării? Mă voi referi la cele frecvente statistic, nu la excepții Cele dintâi formează stereotipuri şi prejudecăți, excepțiile au o influență minoră \n\nCe învățăm, de regulă, despre femei şi bărbați din publicitate? A Fiecare gen are vocația şi „regatul” său: Regatele femeilor sunt: baia, bucătăria, podeaua Prima „vocație” a femeilor este cea de menajere şi îngrijitoare",
    "319": " A doua „vocație” este cea de ispititoare foarte sexy A treia „vocație” nu există sau se manifestă pur accidental: – Toate casnicele şi gospodinele sunt femei, chiar dacă acestea din urmă tocmai veneau de la serviciu; – Sunt „natural” spălătorese, odată ce doar ele curăță după cei din jur; – Ca să spele eficient, au nevoie de mintea unui bărbat expert care să le arate calea detergentului cel bun; – Îngrijesc de alții şi se îngrijesc de ele însele incomparabil mai mult decât bărbații Bărbații se spală şi gătesc rar şi ocazional; – Mintea femeilor este copleşită de interes pentru hrănirea celorlalți; – Ele nu au timp liber, stau, vorbesc între patru pereți, sunt ființe de interior Rar, când ies din casă, o iau glonț spre magazine; – Femeile sunt veşnic tinere sexy şi disponibile, sunt tinere soții sau mămici Ele „vând” frumusețe şi tinerețe; – Femeile se află mereu în slujba bărbaților ca soții, mame, fiice",
    "320": " Sunt femei de serviciu şi în serviciu; – Sunt ignorante în privința ziarelor, revistelor, băuturii, maşinilor, comunicațiilor, dar au know-how în privința mâncărurilor, detergenților, maşinilor de spălat, cosmeticelor; – Dacă femeile sunt vârstnice, atunci ele pier din ochiul publicității sau apar foarte rar ca bunici duioase sau ca harpii stresante; – Dacă femeile „performează” bine pentru familie sau doar pentru bărbați gătitul sau dichisitul sunt răsplătite sentimental \n\nBărbații tronează peste regatele: bani, distracție, băutură, sport, tehnică Au orice vocație vor, cu excepția celor „monopolizate” de către femei: – Interesele lor cele mai frecvente sunt distracția şi băutura; – Când nu beau, bărbații consumă tehnică şi maşini; – Mintea bărbaților este ocupată cu sport, jocuri, automobile; – Privirea le este ispitită de femei decorativ-sexy; – Ei au mereu timp liber şi sunt pe picior de plecare În familie sunt în vizită de „relaxare” şi mai dau o „binecuvântare” pentru ceea ce face „femeia casei”; – Când ies din casă (şi aceasta se întâmplă foarte des), o iau de regulă spre cârciumă sau spre terenul de sport; – Sunt mai ales maturi şi liberi",
    "321": " Chiar şi bărbații vârstnici sunt tolerabili publicitar de zece ori mai mult decât femeile de vârsta lor! Ei „vând” experiență şi maturitate; – Profesia lor de bază este sportul; – Bărbații se află mereu în slujba lor înşişi şi în relație cu alți bărbați, căci ei sunt mai ales campioni, prieteni, camarazi, colegi; – Dacă bărbații fac ceva bine sau măcar nu fac nimic rău, ei sunt răsplătiți cu bani şi promovări de către alți bărbați şi cu îngrijire culinaro-erotico-sentimentală de către femei \n\nÎn aceleaşi locuri şi situații, femeile şi bărbații fac şi vor lucruri diferite: – În living, bărbații țin telecomanda, privesc la televizor şi vor linişte, femeile țin capul în pământ, dau cu aspiratorul şi vor odihnă; – În curte, bărbații joacă, de obicei fotbal, femeile întind rufele murdărite de bărbații şi băieții care se joacă; – Deşi bărbații sunt infantilizați în sfera privată, femeile sunt cele care par dependente; – La telefon, bărbații dau informații, femeile sporovăiesc vrute şi nevrute; – Ei sunt Vocea (vocea autorității), ele sunt Imaginea (imaginea răsplății); – Bărbații se mişcă rapid şi energic, femeile lent şi lasciv",
    "322": " Dacă ele „îndrăznesc” să ia viteză, capătă o imagine isterică şi haotică; \nCe învățăm, prin excepție, despre femei şi bărbați din reclame? – Există indiscutabil un parteneriat: femeile şi bărbații îşi beau cafeaua împreună; – Uneori bărbații îngrijesc femeile, copiii şi casa; – Uneori femeile mai şi ştiu, nu doar fac Iau şi inițiativa, nu doar aşteaptă să li se întâmple ceva; – Se emoționează şi bărbații, au slăbiciuni, se sperie, ba chiar devin ispititori; – Femeile devin ocazional „egoiste”, obosite de rolul de îngrijitoare şi de bombe sexy, sunt amatoare de distracții, ies din casă, sunt independente, dinamice şi nonconformiste, chiar conduc şi maşini; – Femeile mature sunt uneori atrăgătoare şi iubesc viața mai mult decât iubesc detergenții şi condimentele \n\nCe învățăm, de regulă, despre rolurile de gen din ziarele analizate? – Bărbații sunt candidații la prima pagină, femeile la ultimele sau la „pagina 5”; – Bărbații „vând” cap, competență şi performanță, femeile „vând” corp şi servicii sexuale, mâini şi servicii de îngrijire; – Deşi aduc cele mai multe glorii sportive, femeile apar arareori în paginile dedicate sportului; –Valoarea femeilor este dată de corpul lor şi de câtă grijă erotico-menajeră au de corpul altora; – Femeile triumfătoare sunt tinere şi ispititoare",
    "323": " Cele mature şi vârstnice sunt în general victime, de obicei ale bărbaților Bărbații triumfători sunt în genere maturi văzuți inclusiv la vârsta a treia, dacă au putere politică sau autoritate intelectuală Rar sunt tot victime ale bărbaților; – Valoarea de relație a bărbaților este cea de protectori şi a femeilor cea de îngrijitoare; – Femeile sunt pasionate să se dezbrace, să colinde magazine Bărbații sunt pasionați de putere şi să colinde „globul” sau măcar să îl comenteze; – Femeile înfățişate „color” sunt frumoase, senzuale, dependente Cele care studiază, fac carieră şi sunt independente sunt „alb-negru”; – Rețeta ca o femeie să fie aproape complet neinteresantă este să fie profesionistă, elevă sau studentă (cazul majoritar: excepție face ziarul Adevărul din cauza unei jurnaliste de înalt profesionalism în educație, Melania Mandras Vergu) Dacă o femeie este infractoare, are şanse mult mai mari Dacă sunt pensionare, şansele mediatice ale femeilor sunt mai mici față de infractoare, dar de cinci ori mai mari decât ale celor active profesional; – Pe piața „matrimonială” (de fapt, mai ales de servicii sexuale), femeile au sâni mari, păr de obicei blond, sunt „fierbinți”, senzuale, rafinate, uneori sunt sadice sau supuse",
    "324": " Bărbații sunt „generoşi” şi „serioşi” (plătesc şi se țin de cuvânt); – VIP-urile masculine sunt politicieni, oameni de afaceri, fotbalişti, oameni de cultură VIP-urile feminine sunt vedete: cântărețe, top-modele, sportive, prezentatoare, soții de politicieni în proporție egală cu politicienele; – Bărbații nu au relații politice cu femeile, nici ca alese, nici ca alegătoare Ele apar însă uneori în clipuri de campanie zâmbind candidatului protector, pline de speranță; – Ziarelor le pasă puțin de sănătatea fizică şi psihică, de educație, de administrația cotidiană, justiția de zi cu zi, căci nu sunt „scandaluri” De aceea, profesiile feminizate sunt „nespectaculoase” şi aproape invizibile public Poate şi de aceea, politicienii se simt mult mai puțin presați să trateze aceste domenii ca priorități ale agendei politice şi redistribuirii bugetului public; – Presa analizată „crede” doar în competența femeilor trecute de 50 de ani Însă crede în competența bărbaților de orice vârstă",
    "325": " Excepție face „mondenul”, unde femeilor li se îngăduie să se pronunțe şi la tinerețe; – Bărbații sunt superiori sau egali, femeile sunt subordonate sau egale, cu excepția culturii unde se menține un echilibru constant în privința genului; – În presa scrisă femeile sunt mult mai puțin vizibile decât în audio-vizual \n\nCe învățăm de la televiziuni? A La ştiri: – Femeile sunt subiect rar şi soft, bărbații sunt subiect frecvent şi hard; – Ipostaza prioritară a femeilor este în general una degradantă Ele sunt: prostituate clandestine, supuse raziilor, victime bătute, „mame denaturate”, se exprimă mai ales plângând, făcând gălăgie, sunt adesea şocate şi uneori pioase Bărbații sunt de regulă conducători, agresori, campioni, capi de familie, ştiu ce vor, se stăpânesc; – Femeile prezintă ştirile al căror subiect sunt, de regulă, bărbații; – Invitații ştirilor sunt în genere bărbații; – Femeile ştiu întrebările sau le citesc de pe prompter",
    "326": " Bărbații ştiu răspunsurile; \nB În serialele româneşti analizate imaginea preponderentă este aceea că: – Femeile sunt mai ales tinere şi bărbații maturi În seriale şi show-uri există un mesaj implicit că femeile ar trebuie să să se „vândă” în varii moduri ca să îşi atingă scopurile, fiindcă banii şi puterea sunt la bărbați; – Femeile sunt şi se îmbracă foarte sexy, iar bărbații sunt mai ales şterşi ca atractivitate şi neglijenți ca apariție; – Sunt adesea uşuratice, isterice, băgăcioase, uneori chiar rele, proaste şi bețive (Leana este un travesti apoteotic) Bărbații sunt agresivi, şmecheri, solidari, dar şi bețivi; – Fumatul este egal răspândit \n\nConcluziile sintetice sunt clare: Mass-media are o dominantă misogină, practică discriminarea de status, rol şi vârstă între femei şi bărbați Există un sexism evident şi unul implicit în majoritatea produselor mediatice analizate Socializarea femeilor şi bărbaților în astfel de modele, mai ales la vârste foarte tinere, are consecințe pe termen lung",
    "327": " Fiecare gen poate tinde spre modelul imaginar Din alte cercetări reiese că nici şcoala nu se desprinde de mesaje conservatoare şi roluri predestinate Biserica este programatic patriarhală În acest mediu de influență, şansele ca şi bărbații şi femeile să tindă spre autoafirmare publică şi privată, în limitele propriilor capacități, netarate de mesaje sexiste, scad dramatic, iar demersurile normative spre egalitate de şanse, cu „poruncă” de la Uniunea Europeană sunt vorbe goale votate de către parlament şi publicate în Monitorul Oficial \n\nRevista 22, nr 784, 15 martie, 2005 \nGând de final \nToate aceste articole şi interviuri au fost publicate în contextul unui establishment cultural ostil feminismului Ostilitatea vine adesea din ignoranță, dar vine şi din autoapărare Misoginii şi misoginele îşi apără prejudecățile, sexiştii îşi apără teritoriul Dar mai cred şi că „lez-demnitatea”, ca şi antifeminismul se clădesc pe supunerea, nepăsarea şi tăcerea femeilor",
    "328": " Voi relua o idee pe care am mai formulat-o acum câțiva ani în Observator Cultural: „Personal cred că femeile educate, aflate totuşi în miezul treburilor nu au nici o scuză pentru lez-demnitatea la care se lasă supuse ca femei şi, la fel, nici cele care le reprezintă, atunci când tac şi se mulțumesc doar să fie acceptate în club Avem o explicație: patriarhatul lățit ca o pecingine în cultura şi politica românească Dar nu avem nici o scuză Este o afirmație radicală pe care mi-o asum” \nÎn final, mulțumesc bărbaților de excepție care au „pâinea şi cuțitul” în mass-media sau edituri şi au oferit constant feminismului, în buna credință umanistă, un loc sub soarele cultural românesc: Ion Bogdan Lefter, Silviu Lupescu, Cristian Tabără \n\nPentru analize mai largi, vezi Vladimir Pasti, Ultima inegalitate, Polirom, Iaşi, 2003 şi Mihaela Miroiu, Drumul către autonomie, Polirom, Iaşi, 2004",
    "329": " \n\nÎn 2006 tendința este de creştere majoră, spre 56% \n\nSunt de 12 ani într-o Facultate de Ştiințe Politice, cunosc şi celelalte facultăți din țară şi ştiu că, de exemplu, în acest domeniu, sunt anual zeci de absolvente foarte bune, unele chiar strălucite (Facultățile de Ştiințe Politice au între 60% şi 70% absolvente femei) Situații asemănătoare există şi la Drept, Sociologie, Studii Economice Politicienii nu se grăbesc să le exploateze competența O astfel de încercare de reevaluare a fost făcută la nivel teoretic de către Anca Manolache în cartea Problematica feminină în Biserica lui Hristos, apărută la Editura Mitropoliei Banatului, Timişoara în 1994, precum şi de cercurile ecumeniste de femei din România, dar fără succes la mai marii Bisericii, rămaşi impasibili la aceste voci ale in-autorității Această scrisoare urma să facă parte dintr-un grupaj de texte mai larg, referitor la misoginism şi antifeminism în presa românească în toamna anului 2005",
    "330": " Ele au fost trimise în octombrie, 2005 Observatorului Cultural şi nu au fost publicate Vezi argumentele substanțiale elaborate în acest sens de către Carol Pateman, The Sexual Contract, Standford University Press, 1988 Principii, forme originare În ultimii ani, Cornelia a reuşit să îşi împlinească visul: să predea istoria filosofiei, dar, Doamne fereşte, nu la Facultatea de Filosofie a Universității din Bucureşti care a rămas o mare redută masculină, chiar dacă urmaşele sunt prin excelență studente, absolvente Ei, profesorii, tot nu le văd ca minți competitoare, ci doar ca minți ascultătoare, fidele față de gândul filosofic bărbătesc, oricât de multă filosofie feministă se produce în lumea largă de 40 de ani încoace A fost prima carte pe care am recomandat-o pentru traducere Editurii Polirom, cartea care a deschis colecția Studii de Gen În varianta bulgară a baladei, lucrurile sunt şi mai şi: Ana lor născuse deja, iar meşterii mari i-au lăsat afară un sân ca să-şi poată alăpta copilul şi după zidire",
    "331": " Exemplul familiilor monoparentale a fost adăugat acum Somat să scoată la suprafață ceva corupție, PSD le-a scos la suprafață pe ministra Justiției, Rodica Stănoiu şi pe cea a Integrării Europene, Hildegard Puwak, ascunzând marii rechini sub două „fuste”, potrivit vitejiei ancestrale Actual Partidul Conservator Întreprindere Mică şi Mijlocie Barometrul de Gen România, august, 2000 a fost realizat de către Fundația pentru o Societate Deschisă, Bucureşti, în colaborare cu Gallup Organization Autoare de manuale care ia drepturi de autor de maximum 100 de lei noi pe an Personajul, foarte real, de altfel, poate să fie înlocuit cu un medic stagiar (de obicei doctoră) care nu are tatăl şef de clinică, demnitar, patron etc Vezi cercetarea detaliată a acestui fenomen în volumul lui Vladimir Pasti, Ultima inegalitate, Polirom, Iaşi, 2003 În perioada interbelică învățământul era masculinizat şi bine salarizat Un învățător putea cumpăra o casă, întreține financiar o nevastă casnică şi doi 2-3 copii la studii",
    "332": " Excepția o reprezintă Țările Scandinave În mediul privat, femeile se răzbună şi exclud bărbați: le dau peste mână că nu ştiu să învârtă în maioneză, se strâmbă cu dispreț inhibant în fața unei cămăşi călcate cu crețituri, îi socotesc incapabili de decizii în probleme de fond legate de decorarea casei şi chiar despre propria îmbrăcăminte Între ele, în gineceu, spun poveşti încărcate de un ucigător dispreț misandru, cam tot cu acelaşi curaj public ca acela al discuțiilor despre prostia lui Ceauşescu Stăm bine: avem un misoginism de presă şi o misandrie de bucătărie (Vezi pe larg volumul recent coordonat de Laura Grünberg, 2005, Mass-media despre sexe, Tritonic, Bucureşti; Ana Bulai XE „Bulai, Ana” , Irina Stănciugelu XE „Stănciugelu, Ana Irina” , 2004: Gen şi reprezentare XE „reprezentare”  socială, Politeia, SNSPA, Bucureşti) \nPentru abordări mai largi vezi: Liliana Popescu XE „Popescu, Liliana” : Politica sexelor, Maiko, Bucureşti, 2004 şi Mihaela Miroiu, Drumul către autonomie",
    "333": " Teorii politice feministe, Polirom, Iaşi, 2004 Vezi Ştefania Mihăilescu XE „Mihailescu, Ştefania” : Din istoria feminismului românesc Antologie de texte (1838-1929), Polirom, Iaşi, 2002 Vezi pe larg: Maria Bucur XE „Bucur, Maria”  şi Mihaela Miroiu XE „Miroiu, Mihaela”  (editoare), Patriarhat şi emancipare XE „emancipare”  în istoria gândirii politice româneşti, Polirom, Iaşi, 2002 \n\nPentru o abordare largă a acestei problematici vezi: Gail Kligmanxe „Kligman, Gail”: Politica duplicității Controlul reproducerii în România lui Ceauşescu XE „Ceauşescu, Nicolae” , Humanitas, Bucureşti, 2000, precum şi Cristina XE „Olteanu, Cristina”  Olteanu (editoare): Femeile în România comunistă Studii de istorie socială, Politeia, SNSPA, Bucureşti, 2003 \n\nVezi şi Mădălina Nicolaescuxe „Nicolaescu, Mădălina” (editoare), Cine suntem noi?, Anima, Bucureşti,1996 \nAm introdus acest termen şi l-am discutat pe larg în volumul Drumul către autonomie, Capitolul „Bărbații statului, femeile pieței”, Polirom, Iaşi, 2004 O argumentare largă asupra patriarhatului politicilor de gen în tranziția postcomunistă este făcută de către Valdimir Pasti în volumul Ultima inegalitate, Polirom, Iaşi, 2003",
    "334": " Vezi durele, insultătoarele antifeminisme ale lui Dan Ciachir (Ziua) şi Adrian Papahaghi, (Averea) în luna octombrie 2005 cărora le ține piept, donquijotind încă solitar, Miruna Munteanu, publicistă la Ziua 27 martie, 2006, OF, PNL Alba Mulțumesc Cătălinei Spoitoru pentru monitorizări Informațiile sunt rezultatul unei monitorizări a presei româneşti pe dimensiunea de gen în perioada 16-26 septembrie, 1997 Monitorizarea a fost făcută ziarelor: Adevărul, Libertatea, Evenimentul Zilei, Național, Ziua, de către Amalia Herciu, Tatiana Mocanu, Ioana Stancu, Luiza Vizitiu şi Carolina Tache, sub coordonarea societății AnA şi a Facultății de Ştiințe Politice, SNSPA \n\nAspecte privind stereotipurile de gen în mass-media din România, studiu realizat sub egida Societății AnA, Proiectul PNUD: An Integrated Approach to Gender Balanced Politic, Empowerment and Participation, 2005, realizat pe un eşantion concludent Acest studiu a fost publicat apoi cu titlul: Mass-media despre sexe, Tritonic, Bucureşti, 2005, sub coordonarea Laurei Grünberg",
    "335": " \n\nPAGE \nFILENAME \\p D:\\microsoft\\docuri nefacute\\Nepretuitele__carte_operatadoc\t PAGE 110 \n"
}