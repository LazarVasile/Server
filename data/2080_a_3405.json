{
    "1": "\nISTORIA LITERATURII CREȘTINE VECHI GRECEȘTI ȘI LATINE II De la Conciliul din Niceea până la începuturile Evului Mediu Tomul al II-lea \nCapitolul XIII \nAUGUSTIN \nDacă, până acum, examinând literatura creștină din secolul al patrulea, am putut sesiza un numitor comun care a unit personalități atât de diferite cum sunt Marius Victorinus, Ilarie din Poitiers, Ambrozie și Ieronim, în cazul cărora este evident că toți provin din aceeași matrice culturală și că e foarte greu să înțelegem gândirea unuia dintre acești scriitori fără să ținem cont în același timp și de ceilalți (chiar și când sunt departe unul de altul, ca Ilarie și Ieronim), lucrurile stau cu totul altfel când e vorba de Aurelius Augustinus, în cazul căruia o singură interpretare este, cu siguranță, insuficientă Cel mai mare gânditor creștin (și nu numai creștin) din Occident poate justifica diferite tipuri de cercetare, dată fiind complexitatea figurii sale, în funcție de dorința noastră de a pune în evidență un aspect sau altul",
    "2": " Abordarea lui Augustin poate să țină cont mai cu seamă de profunzimea speculației sale teologice; așa cum incitantă devine ideea de a-l considera om al Bisericii în sens restrâns, adică episcop și părinte spiritual; dar și mare filosof al Antichității târzii și autoritate fundamentală pentru speculația medievală ulterioară Sunt toate trasee de cercetare pe deplin justificate având în vedere semnificația majoră pe care Augustin a avut-o în fiecare din aceste domenii În schimb, prezenta cercetare are un caracter literar, deci și Augustin va fi examinat mai ales din această perspectivă, în ciuda faptului că va trebui să ținem cont, pe cât posibil, de aspectele teologice, filosofice, ca și de alte aspecte ale gândirii sale, așa cum, în fond, am făcut și până acum, parcurgând din nou istoria literaturii creștine De altfel, și personalitățile cele mai importante din secolul al patrulea, precum Ilarie, Ambrozie și Ieronim, sunt caracterizate de un puternic interes pentru literatură și nu există nici un motiv ca să-i aplicăm lui Augustin un tratament diferit în raport cu aceștia",
    "3": " Râvna cu care Augustin s-a dedicat vieții spirituale și organizării practice a Bisericii nu a fost diferită de aceea pe care o demonstrase deja, de exemplu, Ambrozie; interesul său pentru teologie fusese pregătit de speculația lui Ilarie și a scriitorilor orientali; în sfârșit, exegeza biblică a fost pentru Augustin la fel de importantă ca și pentru Ieronim, chiar dacă mai puțin erudită De aceea, toate aceste caracterizări fac din Augustin o figură care se potrivește bine și pe bună dreptate cu aceea a „literatului” din secolul al patrulea în cursul căruia, de altfel, se desăvârșește întreaga sa formație culturală, așa cum, tocmai în preajma figurii lui Ambrozie, se dezvoltă formația sa creștină; apoi, o bună parte din operele sale, inclusiv Confesiunile, au fost scrise în secolul patru Cu toate acestea, însă, ceva nou și diferit de ceea ce caracterizase epoca lui Ambrozie și Ieronim găsim în Augustin: o nouă și tulbure realitate politică și socială, consecință a rapidei destrămări a imperiului după relativa pace de care se bucurase sub Theodosius, apare în ultimele opere ale lui Augustin, unde sunt prezente și puternice instanțe escatologice sau, oricum, perspectiva unei noi societăți creștine, care nu mai era aceea din Imperiul Roman, caracterizat de o anumită ordine relativă în care se trăise până atunci; lupta pe care el a purtat-o împotriva donatiștilor schismatici a căpătat dimensiuni și aspecte care prevestesc Evul Mediu, iar cea dusă ulterior contra pelagienilor a adus în prim-plan problematici legate de mântuirea omului, de har și de liberul arbitru, care au avut o influență covârșitoare asupra secolelor următoare",
    "4": " De aceea, putem conchide că Augustin se dovedește a fi reprezentantul a două epoci diferite, care, în esență, au asistat la o despărțire a apelor în anul 410 (anul în care goții au jefuit Roma) și, dacă formația sa culturală este aceea a unui creștin din secolul al patrulea, în schimb, ultimele sale opere și concepțiile sale teologice și filosofice cele mai semnificative se adresează deja secolelor următoare Această dualitate, această instabilitate care îi făceau pe oameni să resimtă în mod dureros precaritatea lumii și să nu se mai considere cetățeni ai ordinii vechi la a cărei destrămare asistau de-acum cu toții, au fost sesizate întâi de Augustin și au constituit caracteristicile epocilor succesive până la Grigorie cel Mare Obișnuita împărțire de tip „viața” și „opera” la care recurg istoriile literare, adesea nefuncțională, este și de-a dreptul inutilă cel puțin pentru o bună parte a vieții lui Augustin care ne-a lăsat o biografie scrisă de mâna lui, poate opera cea mai cunoscută a vechii literaturi creștine, iar prin intermediul epistolarului și al prefețelor la diversele sale scrieri ne permite să-l urmăm pas cu pas datorită neobișnuitei abundențe de date biografice",
    "5": " Dacă autobiografiile în general trebuie să fie examinate cu precauție în privința reconstrucției obiective a faptelor, nu trebuie să uităm nici o clipă că această precauție trebuie să fie folosită de noi într-o măsură și mai mare în cazul Confesiunilor lui Augustin care, având în vedere titlul lor, nu vor să fie o autobiografie, ci o „confesiune”, adică ceva mai mult decât atât și ceva diferit, a cărei semnificație trebuie înțeleasă corect, așa cum vom vedea la momentul potrivit Oricum ar fi, informațiile privitoare la tinerețea lui Augustin, până la perioada petrecută la Milano, sunt de găsit exclusiv în Confesiuni \n1 Prima perioadă de formare \nS-a născut, așadar, la Thagaste, în Algeria de azi, în 354, dintr-o familie modestă; tatăl, Patricius, era un creștin moderat pe care Augustin nu-l iubea mai deloc, iar mama, Monica, era o creștină ferventă și poate autoritară, posesivă, însă fiul era legat puternic de ea; atât cât a trăit, mama a fost o prezență importantă în viața lui",
    "6": " Pentru a se putea dedica studiilor, mai întâi la Madaura și apoi la Cartagina, Augustin a avut nevoie de ajutorul lui Romanianus, un bogătaș din Thagaste La Cartagina, ca toți tinerii din vremea sa, a avut parte de o educație bazată pe literatură și pe retorică Aceasta i-ar fi permis apoi să practice profesia de avocat și să urce treptele birocratice: retorica presupunea studiul, bazat și pe memorie, al lui Virgiliu mai cu seamă, dar și al lui Cicero și al altor clasici Augustin vorbește despre anii de la Cartagina ca despre o perioadă de viață fără regulă și de distracții care probabil nu s-a sfârșit nici când a avut loc ceea ce el numește prima sa convertire, adică aceea la literatură, petrecută în 373, în urma lecturii lui Hortensius de Cicero: un dialog, astăzi pierdut, în care scriitorul, prin personajul Hortensius, orator și prieten, își îndemna cititorii să se dedice filosofiei",
    "7": " Acest interes pentru filosofie (să nu uităm, totuși, că era vorba de filosofia romană, mai practică, mai speculativă decât cea greacă) a dus, în același timp, la apariția unei anumite răceli în privința credinței creștine, care nu era refuzată cu totul, cel puțin în mod deschis Augustin, ca toate persoanele de vârsta sa, nu era încă botezat și o inevitabilă consecință a acestui lucru a fost, pentru el, amânarea ulterioară a botezului, dat fiind că deja urmase fără mare entuziasm învățătura creștină a mamei atâta vreme cât trăise lângă ea: creștinismul nu se potrivea foarte bine cu idealul filosofic și cu profesiunea de retor pe care Augustin le vedea întruchipate în Cicero; totodată, nu era în măsură să înțeleagă profunda semnificație a Bibliei, atât de săracă (gândea el) din punct de vedere literar Este o atitudine similară cu aceea a intelectualilor păgâni care ne face să ne amintim faimosul episod povestit de Ieronim în Epistola 22 privitor la propria incapacitate de a recunoaște adevărata valoare a Bibliei, o carte a cărei lectură i se părea prea puțin plăcută în comparație cu cele păgâne",
    "8": " Puțin după aceea, Augustin, împins de neliniștea sa spirituală, s-a îndreptat către secta maniheienilor care, deși condamnată deja de autoritățile civile de un secol, exista încă la Cartagina, ca în întreg Imperiul Roman; în această sectă, el nu a ocupat un loc important, a fost doar „auditor” (ceva asemănător cu catehumenul creștin) timp de nouă ani Această hotărâre a dus la ruperea raporturilor cu mama sa În același timp, s-a dedicat profesiei de maestru de retorică la Cartagina, unde și-a câștigat o anume notorietate, dar cu siguranță s-a îndepărtat tot mai mult de creștinism Iar după Cartagina, oraș important, însă situat totuși în provincie, continuarea carierei de retor presupunea deplasarea la curtea imperială sau în vecinătatea acesteia, așa cum făcuseră în acei ani poetul Claudian, care plecase din Egipt și se dusese întâi la Roma și apoi la Milano, sau Ammianus Marcellinus, care nu își mai compusese scrierile sale istorice în Antiohia, patria sa, ci la Roma, în latină",
    "9": " În jurul anului 380, Augustin redactă prima sa operă, astăzi pierdută, Despre frumos și potrivit (De pulchro et apto), dedicând-o unui orator din Roma, iar în 382 plecă la Roma, dezamăgit deja, între timp, de experiența sa maniheeană, care nu îl ajutase să găsească răspunsuri complete la întrebările sale cele mai urgente și se dovedea prea materialistă în ce privește concepția despre divin: s-a gândit, ca atare, că soluția cea mai bună ar fi adoptarea unui scepticism fundamental în privința cunoașterii adevărului; nu mai era mulțumit nici de lecțiile pe care le ținea la Cartagina, unde avea de-a face cu studenți turbulenți La Roma, deși a continuat să țină fără tragere de inimă cursurile de retorică, a făcut și ceea ce era necesar: a intrat în grațiile unui potentat, adică ale foarte bogatului aristocrat păgân Simmacus Augustin nu era creștin și acesta a fost un motiv suficient pentru a obține stima lui Simmacus, care a luat inițiativa de a-l trimite pe acest retor promițător chiar la Milano, unde împăratul era creștin, e adevărat, dar era înconjurat de o curte formată din arieni; Simmacus spera probabil (presupune Courcelle) că un orator ca Augustin ar fi putut să sprijine prin arta sa ideile păgâne pe care le apărau atât el, cât și ceilalți aristocrați din Roma",
    "10": " \n2 Augustin la Milano: neoplatonismul și Ambrozie \nAjuns la Milano în 384, Augustin a descoperit o ambianță culturală foarte stimulatoare, mult diferită de cea provincială din Cartagina și de cea păgână, mărginită, orientată exclusiv spre cultivarea unui trecut de-acum apus, cum era cea din Roma Existau aici cercuri de literați, în general păgâni, dar care erau interesați de creștinism; era cultivată aici nu numai retorica, ci și filosofia, în special neoplatonismul; creștinismul era reprezentat de oameni proeminenți și însuși episcopul, Ambrozie, persoană de mare autoritate și prestigiu, era un cunoscător rafinat al culturii păgâne Augustin a avut posibilitatea să observe triumful lui Ambrozie asupra dușmanilor care se găseau la curte și ridicarea sa progresivă până la demnitatea de autoritate religioasă de care imperatorul n-avea cum să nu țină seama; a fost impresionat de personalitatea lui Ambrozie care i s-a părut esențialmente spirituală, deși trebuie să fi înțeles că aceasta, grație superiorității sale, rămânea întrucâtva departe de el",
    "11": " Un prim rezultat a fost acela că a ascultat personal predicile episcopului de Milano (probabil acelea despre Hexameron, despre Isac și sufletul și Binele prin moarte: vezi mai sus pag ???); această omiletică, nouă pentru el, l-a făcut să înțeleagă că Biblia putea fi citită altfel decât o făcuse el în tinerețe Creștinismul era o realitate spirituală care putea oferi ceva atât cărturarilor, cât și ignoranților, lucru complet diferit de ceea ce propovăduia maniheismul, care făcea o distincție foarte riguroasă între desăvârșiți și novici Oricum, consecința a fost aceea că Augustin a abandonat definitiv maniheismul și s-a apropiat de neoplatonismul creștin, constatând că și retorica pe care o profesa el îi oferea tot mai puține satisfacții Adeziunea la neoplatonismul creștin fusese pregătită și de lectura unor cărți ale autorilor neoplatonici \n\nNu se știe dacă era vorba de cărți ale lui Plotin sau Porfiriu și nici de care anume",
    "12": " Oricum, acestea fuseseră traduse în latină de Marius Victorinus sau, după alții, de Manlius Theodorus, un literat și om politic milanez, filosof și creștin Aceasta, însă, nu înseamnă, așa cum au presupus unii, că, de fapt, adevărata convertire a lui Augustin ar fi fost aceea de la maniheism la neoplatonism și că abia mai târziu ar fi avut loc trecerea la creștinism Ne oprim aici și asupra unei probleme despre care s-a discutat foarte mult și anume cât de bine cunoștea Augustin limba greacă Cunoașterea aceasta a fost întotdeauna limitată, chiar dacă nu inexistentă; a sporit puțin în ultimii ani ai vieții sale De obicei, el recurge la greacă acolo unde există deja o traducere latină și o face pentru confruntare și pentru a avea o confirmare; însă în general se folosește de traduceri latine Cunoașterea limbii grecești era în acea epocă într-un regres tot mai accentuat: traducerile lui Rufinus servesc tocmai pentru a depăși aceste dificultăți",
    "13": " Lecturile pe care Augustin le-a făcut din Sfinții Părinți greci au loc mai ales într-o epocă mai târzie \n„Cărțile Platonicilor”, cum le-a numit Augustin, i-au furnizat unele explicații fundamentale, în special cea legată de existența unui singur Dumnezeu (care depășea dualismul maniheist) și cea privitoare la logosul său, supremă înțelepciune și raționalitate; Augustin a observat apoi în Confesiuni că această doctrină putea fi găsită și în Evanghelia după Ioan, dar aceasta nu însemna că neoplatonicii puteau să se ridice până la nivelul Evangheliei pentru că le lipsea credința în persoana Mediatorului dintre oameni și Dumnezeu, care constituie esența creștinismului Dumnezeu, ființă ilimitată și perfectă, nu poate avea existență materială, nici măcar sub forma luminii, cum susțineau adepții maniheismului L-a impresionat, în schimb, convertirea lui Antonius, care, înțelegând creștinismul ca pe o experiență totală, renunțase la absolut orice pentru a se dedica vieții de eremit: această „convertire” fusese făcută cunoscută de Atanasie, care, exilat din Alexandria, se găsea la curtea imperială de la Treviri; unele persoane oficiale de la curte fuseseră impresionate de povestorea sa și renunțaseră la bogății și onoruri pentru a practica asceza",
    "14": " Un alt exemplu de convertire fusese acela reprezentat de un intelectual și un neoplatonic ca și Augustin, adică de Marius Victorinus Între sfârșitul verii și toamna lui 386, Augustin stă împreună cu un grup de prieteni și cu mama sa în vila unui cunoscut de-al său, Verecondus, la Cassiciacum, localitate de lângă Varese; în acea perioadă scrie tratate filosofice, dar se dedică și rugăciunii creștine și meditației, pentru că mai crede încă în posibilitatea de a realiza un echilibru între neoplatonism și creștinism În acest fel, temele și titlurile dialogurilor de la Cassiciacum au un caracter profan, iar lecturile care le subîntind sunt acelea ale unui neoplatonic latin din secolul al patrulea: în primul rând, Virgiliu și Cicero Augustin se întreabă aici care este viața fericită, în ce constă ordinea care domnește în univers, care este supremul Bine; sunt toate teme cu caracter filosofic, chiar dacă scriitorul aderă deja cu convingere la unele motive creștine, sprijinindu-se arareori pe câte un citat din Biblie; Ambrozie este prezent în mod ideal și Monica recită un vers dintr-un imn al său („Protejează pe cel ce te invocă, o Trinitate”), atunci când se încheie discuția despre viața cu adevărat fericită",
    "15": " Mediul se potrivește cu subiectele pentru că are o vagă savoare care amintește de dialogurile ciceroniene, chiar dacă totul este învăluit într-o atmosferă mai intimă Augustin vorbește deja despre experiențele pline de dezamăgiri din trecut, despre descoperirea „stelei polare” (creștinismul) care îl poate călăuzi; amintește despre propriile lecturi ale cărților neoplatonice Credința creștină apare aici într-o întrepătrundere armonioasă cu filosofia, cu acel neoplatonism pe care scriitorul îl studiase la Milano, așa cum vom afla ulterior, câțiva ani mai târziu, din Confesiuni; dacă în cazul lui Marius Victorinus filosofia mai era încă, în special, o știință grecească, acum e pe deplin o disciplină creștină; desigur, drumul fusese deschis de Ambrozie Conflictul dintre credință și intelect, care în alte opere ale lui Augustin va fi atât de violent, în cele scrise la Cassiciacum este atenuat pentru că aici nu sunt încă prezente temele cele mai profunde ale gândirii sale",
    "16": " Cu toate acestea, multe din motivele care se vor dovedi decisive ulterior sunt aici deja formulate Mai târziu, scriind la sfârșitul vieții sale Reconsiderațiile (adică Retractationes), Augustin va încerca să limiteze semnificația pe care filosofia ar fi avut-o în aceste opere Acestea sunt: un dialog în trei cărți, Contra Filosofilor Academici (Contra Academicos), care combate scepticismul acestora și susține că nu îi este negată omului cunoașterea adevărului; o carte despre Viața fericită (De beata vita), care demonstrează că adevărata fericire constă în cunoașterea lui Dumnezeu; două cărți Despre ordine (De ordine), în care se discută despre ordinea care domnește în univers și despre semnificația răului în cadrul acestuia Dialogul cel mai important prin fericita fuziune dintre cercetarea filosofică și spiritualitatea creștină este cel intitulat Solilocvii (Soliloquia), un cuvânt folosit pentru prima dată și de Augustin; opera are drept scop cercetarea celor două realități fundamentale: Dumnezeu și sufletul",
    "17": " Augustin a completat-o, pentru a discuta în mod mai riguros o problemă specifică, cu un tratat mai tehnic, cel despre Nemurirea sufletului (De immortalitate animae), compus de Augustin când s-a întors la Milano; atunci el a scris și un tratat Despre gramatică (De grammatica) și l-a început pe cel Despre muzică (De musica): aceste două opere trebuiau să facă parte dintr-o tratare mai amplă a celor șapte arte liberale cu titlul Discipline diverse (Disciplinarum libri); acest grup de tratate urmau să trimită și prin titlul lor la analoaga operă enciclopedică a eruditului roman Varron \n\nBibliografie esențială (acest criteriu, efectuarea unei selecții, chiar dacă restrânse, va fi respectat de noi întotdeauna când vom examina diversele probleme referitoare la Augustin) Ediții Amintim întâi de toate marea ediție îngrijită de călugării benedictini ai congregației S Mauro din Paris, alcătuită la sfârșitul secolului al XVII-lea și retipărită în PL 32-47: e o ediție încă necesară acolo unde lipsesc edițiile moderne (care, totuși, cuprind aproape toate operele mai semnificative)",
    "18": " Conform unor criterii științifice sunt alcătuite edițiile CSEL, între care figurează numeroase opere ale lui Augustin, dar nu toate până acum; unele ediții sunt însă învechite Alături de acestea, se plasează cele ale CChr Lat, multe din ele fiind ediții critice, însă altele sunt simple retipăriri ale volumelor CSEL sau chiar Migne În ce privește edițiile cu traducere, introducere și comentariu, fundamentală este Bibliothèque Augustinienne (abrev: BA), în curs de tipărire la editura Desclée din Paris în mai multe volume Inițiativa italiană corespondentă este Nuova Biblioteca Agostiniana (NBA), sub îngrijirea cercetătorilor de la Instituto Patristico Augustinianum, publicată de Città Nuova, Roma Printre edițiile în spaniolă trebuie să amintim: Obras de San Augustin, Biblioteca de Autores Cristianos, Madrid 1969, sub coordonarea lui PV Capanaga, sub auspiciile și coordonarea Universității Pontificale din Salamanca Firește, cum se întâmplă întotdeauna cu aceste proiecte care implică numeroși colaboratori, nivelul științific nu este omogen; oricum, utilitatea lor este indiscutabilă",
    "19": " Pentru aceste prime opere ale lui Augustin cf CSEL 89, 1986 (Soliloquia, De immortalitate animae, De quantitate animae: W Hörmann); 63, 1922 (Contra Academicos, De ordine, De beata vita: P Knöll); BA 4, 1948 (Contra Academicos, De beata vita, De ordine: R Jolivet); 4, 1, 1986 (De beata vita: J Doignon); 5, 1948 (Soliloquia, De immortalitate animae, De quantitate animae: P de Labriolle); NBA 3, 1 și 2, 1976 (Dialoguri – Dialoghi, introd A Trapé, trad D Gentili, 1976) Traduceri: Il filosofo e la fede, trad și introd de O Grassi, Rusconi, Milano 1989; Ordine Musica Bellezza, trad și introd de M Bettetini, Rusconi, Milano 1992 Studii Și aici ne limităm la cele de amplă respirație (asta neînsemnând că vrem să considerăm minore pe cele consacrate unor chestiuni particulare); totodată, nu vom repeta, din rațiuni de spațiu, aceste titluri în continuarea biografiei intelectuale a lui Augustin pentru că și pentru chestiunile ce urrmează a fi atinse studiile enumerate aici pot fi consultate cu folos: P",
    "20": " Alfaric, L’évolution intellectuelle de Saint Augustin: I Du manichéisme au néoplatonisme, Nourry, Paris 1918; R Bodei, Ordo amoris Conflitti terreni e felicità celeste, Il Mulino, Bologna 1991; Ch Boyer, Christianisme et néo-platonisme dans la formation de Saint Augustin, Officium Libri Catholici, Romae 1953; M Bettetini, La misura delle cose, Rusconi, Milano 1994; K Flasch, Agostino d’Ippona Introduzione all’opera filosofica, trad it Il Mulino, Bologna 1983; E Gilson, Introduction à l’étude de Saint Augustin, Vrin, Paris 19493, trad it Marietti, Casale Moferrato 1983; I Hadot, Arts libéraux et philosophie dans la pensée antique, Et Augustiniennes, Paris 1984; P Henry, Plotin et l’Occident, Spicilegium Sacrum Lovaniense, Louvain 1934; R Holte, Béatitude et sagesse Saint Augustin et le problème de la fin de l’homme dans la philosophie ancienne, trad în franceză a ediției suedeze, Et",
    "21": " Augustiniennes, Paris 1962; E König, Augustinus Philosophus, Fink Verlag, München 1970; A Mandouze, Saint Augustin: l’aventure de la raison et de la grâce, Et Augustiniennes, Paris 1968; G O’Daly, La filosofia della mente in Agostino, trad it de N și R Ilari, Augustinus, Palermo 1991; HI Marrou, S Agostino e la fine della cultura antica, ed ital sub îngrijirea lui C Marabelli și A Tombolini, Jaca Book, Milano 1987: fundamentală mai ales pentru acea „Retractatio” a autorului față de precedenta ediție din 1938; în aceasta, Marrou corectează unele teze precedente slab fundamentate și, aprofundând și nuanțând judecata sa asupra lui Augustin, prezintă geniale ipoteze privitoare la cultura antică târzie (cf supra, p ???); J Pepin, Ex Platonicorum persona Études sur les lectures philosophiques de Saint Augustin, Hakkert, Amsterdam 1977; U",
    "22": " Pizzani – G Milanese, De Musica di Agostino di Ippona, Augustinus, Palermo 1990; O du Roy, L’intelligence de la foi en la Trinité selon Saint Augustin, Et Augustiniennes, Paris 1966; E Samek Lodovici, Dio e mondo Relazione, causa, spazio in S Agostino, Studium, Roma 1979; K Svoboda, L’esthétique de Saint Augustin et ses sources, Les Belles Lettres, Paris 1933; W Theiler, Porphyrios und Augustin, Schriften der Königsberger Gelehrten Gesellschaft, 1933 (acum în Forschungen zum Neoplatonismus, de Gruyter, Berlin 1966); BR Voss, Der Dialog in der früchristlichen Literatur, Fink Verlag, München 1970 – Pentru problema cunoașterii limbii grecești: B Altaner, Augustinus und die griechische Sprache, în Pisciculi (Mélanges FJ Dölger), Aschendorff, Münster 1959, pp 19-40 \n3 Convertirea și perioada ce i-a urmat: din nou neoplatonismul și cearta cu maniheienii \nDupă aceste experiențe, în săptămâna sfântă din 387, Augustin a fost botezat împreună cu fiul său Adeodatus și cu prietenii care veniseră împreună cu el din Africa, Alipius și Evodius, acesta din urmă ajuns deja funcționar imperial",
    "23": " Botezul, care conferea o formă oficială „convertirii” care îl chinuise în anii precedenți, a fost resimțit de Augustin ca o ruptură definitivă cu viața din trecut, chiar și cu cea de filosof dusă la Milano; în consecință, el a vrut să renunțe și la profesia de retor pe care o considera prea păgână nu numai prin conținutul lecțiilor predate, ci și (și mai cu seamă) pentru că a ține în continuare cursuri ar fi însemnat să rămână încă legat de ceva care continua să fie străin de convertire De acum înainte, asceza este concepută ca nucleu central al creștinismului, ca atitudine fundamentală a vieții religioase; fără aceasta nu este posibil să te ridici până la Dumnezeu; asceza nu este negarea lumii, ca în doctrina maniheistă, ci desprinderea de lume, de senzualitatea și de deșertăciunea ei Sigur, vor putea fi folosite bunurile acestei lumi, dar nu ne vom mai putea „bucura de ele”, adică nu va mai trebui să le căutăm ca scopuri în sine, pentru că sunt efemere și provizorii, nu atât prin durata lor, cât prin calitatea lor",
    "24": " „În baza unor astfel de concepte – observă von Campenhausen – se înțelege răceala, caracteristică unui convertit, cu care, de exemplu, Augustin vorbește de tatăl său, care nutrea sentimente păgâne și se botezase doar cu puțin înaintea morții, și pasionata tenacitate cu care se căznește să-i facă pe fiul lui Romanianus și pe Romanianus însuși să urmeze calea ascetică – și tăcuta indiferență cu care, după nereușita tentativă, îi va îndepărta pe cei doi de acum înainte” Dar adoptând asemenea principii, cu greu ar fi putut să-și continue profesia de retor și să rămână în Italia; așadar, s-a întors în Africa împreună cu mama sa și cu prietenii pe care îi putuse convinge să practice cu el aceeași opțiune de viață În august 387, Augustin era la Ostia pentru a se îmbarca împreună cu mama sa și aici a avut faimoasa viziune extatică, povestită cu atâta emoție în Confesiuni (IX, 10, 23-25); la puțin timp după aceea, se stinge și Monica",
    "25": " Această viziune a făcut obiectul unor interpretări contradictorii, pentru că cercetătorii s-au întrebat dacă extazul are rolul contemplării mistice în experiența lui Augustin, sau dacă viziunea de la Ostia ar fi de tip filosofic Marrou obiectează însă pe bună dreptate că „dilema dintre meditație filosofică și contemplație mistică e foarte probabil una falsă: dacă există (și eu aș admite bucuros acest lucru) o mistică augustiniană autentică, aceasta n-a putut fi decât o mistică de filosof; experiența sa depășește și trece dincolo de aportul activității propriu-zis filosofice, dar o presupune și și-o asumă” Bibliografie Firește, textul fundamental este chiar biografia lui Augustin, Confesiunile adică, fie și cu toate precauțiile pe care această lectură le impune și despre care vom vorbi mai jos Dintre operele recente, le vom menționa doar pe cele care trebuie înțelese ca biografii spirituale ale lui Augustin și care trebuie citite și pentru a cunoaște problematica specifică scriitorului",
    "26": " Ne referim la: P Courcelle, Recherches sur les Confessions de Saint Augustin, de Boccard, Paris 19682; P Brown, Agostino d’Ippona, trad ital Einaudi, Torino 19712; A Pincherle, Vita di Sant’Agostino, Laterza, Bari 19842 (fundamentală nu doar pentru biografia lui Augustin, ci și pentru că prezintă o interpretare globală a figurii sfântului care este fructul unui studiu de-o viață: această biografie merită citită și pentru toate problemele la care ne vom referi în paginile următoare); P Henry, La vision d’Ostie, sa place dans la vie et l’oeuvre de saint Augustin, Vrin, Paris 1938; R Guardini, La conversione di S Agostino, Morcelliana, Brescia 1958; Idem, L’inizio, Jaca Book, Milano 1975 Totodată, sunt deosebit de utile comentariile la ediția Confesiunilor în curs de apariție sub îngrijirea lui J Fontaine, LF Pizzolato, P Siniscalco și alții (text stabilit de M",
    "27": " Simonetti, trad de G Chiarini) pentru Fundația Valla, Mondadori, Milano, 1992 Publicarea, până acum în trei volume, a ajuns la a noua carte \n\nÎn urma morții mamei sale, Augustin și-a amânat plecarea pentru anul următor; s-a dus la Roma, unde a trăit foarte izolat, vizitând totuși mănăstiri de călugări și de maici; aici a reînceput să scrie, dar subiectele sunt de-acum total diferite de cele din seninele dialoguri filosofice; a început să polemizeze în scris cu coreligionarii săi dinainte, cu maniheienii, scriind tratatul Moravurile Bisericii catolice (De moribus Ecclesiae catholicae), care este adevărata mamă a tuturor creștinilor și cuprinde atât Vechiul, cât și Noul Testament; a urmat dialogul despre Moravurile maniheienilor (De moribus Manichaeorum), în care polemizează cu ereticii care, în trufia lor, considerându-se puri și aleși, disprețuiesc comportamentul creștinilor; a început să discute iarăși din punct de vedere filosofic problema imaterialității sufletului în Mărimea sufletului (De quantitate animae), un dialog cu prietenul său Evodius",
    "28": " \n\nBibliografie Texte: BA 1, 1949 (De moribus Ecclesiae catholicae și altele: B Roland Gosselin) Studii: JK Coyle, Augustine’s De moribus Ecclesiae catholicae, Paradosis, Fribourg, Switzerland 1978; Volum colectiv, Lectio Augustini De moribus Ecclesiae catholicae; De quantitate animae, Augustinus, Palermo 1991 \n\nÎn 388, Augustin s-a întors în Africa și a rămas aici definitiv; aici l-a cunoscut pe diaconul Aurelius care va deveni prietenul său și episcopul Cartaginei și s-a stabilit din nou la Thagaste, unde a început, împreună cu prietenii săi cei mai fideli care își spuneau împreună cu el „servitorii lui Dumnezeu”, o viață de sărăcie voluntară, dar și de rugăciune și de studiu În scris, prietenii îi pun lui Augustin o serie de întrebări despre natura sufletului, despre Dumnezeu creatorul, despre ideile platonice, despre originea răului; sau despre Trinitate și cristologie; Augustin le adună și le oferă un răspuns: așa se alcătuiește tratatul Diverse întrebări (De diversis quaestionibus), în număr de optzeci și trei, a cărui scriere se prelungește până în 396",
    "29": " Până la quaestio 25, se discută probleme filosofice și teologice de larg interes; de la nr 26 până la nr 65 sunt abordate probleme de exegeză a Vechiului Testament și a Evangheliei, iar de la nr 66 probleme inerente epistolelor pauline, până al nr 75; în sfârșit, probleme morale Acesta e momentul în care trebuie amintite și cele două cărți cuprinzând Diverse întrebări către Simplicianus (De diversis quaestionibus ad Simplicianum), în număr de șapte Simplicianus fusese succesorul lui Ambrozie la catedra de la Milano și Augustin îl cunoscuse în anii convertirii Pare, așadar, că Diversele întrebări ar fi fost scrise puțin mai târziu, în primii ani ai episcopatului lui Augustin (397); cea mai importantă este prima, care se referă la Rom 7, 7-25 și la problema liberului arbitru În această epocă, Augustin continuă polemica cu maniheienii pe care o începuse deja la Roma în 388 și își îndreaptă atenția spre un domeniu nou până atunci pentru el, acela al exegezei biblice, compunând un amplu tratat în două cărți, cel despre Explicarea Genezei, contra maniheienilor (De Genesi contra Manichaeos), în care propune o explicație de tip alegoric a primelor trei capitole ale acestei cărți",
    "30": " \n\nPentru că i se reproșase că e prea greu de înțeles, începe acum să își organizeze exegeza într-un mod mai clar și mai simplu, abordând textul biblic punct cu punct; pentru fiecare fragment citează interpretarea maniheistă și o contracarează opunându-i-o pe cea ortodoxă Cu deosebire interesantă este interpretarea protologiei, încercarea de a explica în mod alegoric povestea biblică despre viața lui Adam și a Evei în Paradis Cele șapte zile ale Facerii sunt povestea evenimentelor din trecut și simbolul celor viitoare, adică a celor șapte vârste ale seminției omenești; odihna lui Dumnezeu la terminarea creației simbolizează pacea creștinului întru Dumnezeu după faptele sale bune Biblia, Augustin o spune de mai multe ori, se servește de un limbaj omenesc, potrivit cu mintea oamenilor, mai ales cu a celor simpli; trebuie să citim însă dincolo de litera ei \n\nBibliografie Ediții: CSEL 28/3, 1, 1894 (De Genesi ad litteram",
    "31": " De Genesi ad litteram imperfectus liber Locutionum in Heptateuchum libri septem: I Zycha); BA 10, 1952 (Quaestiones LXXXIII și alte scrieri: G Bardy, J-A Beckaert, J Boutet); NBA 9, 1, 1988 (La Genesi difesa contro i Manichei La Genesi alla lettera libro incompiuto, introd A di Giovanni, A Penna, trad L Carrozzi); CChr Lat 44, 1970 (De diversis quaestionibus, ad Simplicianum: A Mutzenbecher); 44A, 1975 (De diversis quaestionibus octoginta tribus; de octo Dulcitii quaestionibus: A Mutzenbecher); BA 10, 1952 (G Bardy, J-A Beckaert, J Boutet) Studii: G Sfameni Gasparro, Enkrateia e antropologia, Augustinianum, Roma 1984 \n\nAlte opere din acei ani ale lui Augustin sunt încă îmbibate de neoplatonism; astfel este Despre adevărata religie (De vera religione), dedicată lui Romanianus, în care scriitorul vrea să prezinte religia creștină apărând-o de interpolările maniheiste și confruntând-o cu păgânismul: în esența sa, creștinismul reprezintă adevărata concretizare a înțelepciunii păgâne",
    "32": " Profund neoplatonică este și opera Învățătorul (De magistro), care abordează încă o dată problema sufletului și a cunoașterii Când ne rugăm, urmând preceptul divin, nu avem nevoie de cuvinte rostite, ci vorbim în interiorul nostru, amintindu-ne învățătura lui Cristos Pornind de la exegeza unui vers de Virgiliu, Augustin începe să-și îndrepte atenția către problema limbajului omenesc, către cuvânt ca „semn” al lucrurilor, către raportul dintre cuvânt și lucru Concluzia acestei lungi analize este că anumite concepte cum sunt cele privitoare la ceea ce e adevărat, bun sau drept, nu le învățăm prin cuvinte pentru că noi nu le putem înțelege din moment ce nu posedăm acele concepte; deci noi nu suntem învățați de cineva care ne vorbește din afară, ci de cel care ne vorbește dinăuntru, iar acela e Cristos, adevăratul nostru învățător, neschimbătoarea și eterna Înțelepciune a lui Dumnezeu Acest interes științific atât de accentuat în primii ani ce au urmat întoarcerii în Africa se manifestă și prin încheierea tratatului despre Muzică (De musica), ale cărui prime patru cărți și o parte din cea de-a cincea fuseseră scrise la Milano; acum, Augustin completează cartea a cincea și o adaugă pe a șasea",
    "33": " Acest tratat este semnificativ pentru cultura antică târzie, atât păgână, cât și creștină, prin interesul său pentru teoria numerelor, pentru raporturile dintre ele, și conține și expuneri de prozodie și metrică pentru că amândouă se bazează pe număr: numărul, atunci când este descoperit în interiorul realității, are funcția de a conduce spre lucrurile imateriale prin intermediul celor materiale Într-adevăr, numărul nu e legat de lumea materiei, ci de cea a sufletului, tinde la infinit și e îngemănat cu imaterialul, deci cu spiritualul Numărul dă valoare timpului și stabilește raporturile dintre diverse mișcări, așa că trebuie considerat baza oricărei științe Așa cum unul este etern și imuabil, tot așa sunt eterne și imuabile și numerele Poate tratatul despre muzică fusese precedat de o serie de tratate despre alte științe din „quadrivium” (Despre aritmetică, Despre geometrie, Despre astronomie), care nu ne-au parvenit însă \n\nBibliografie Ediții: CSEL 79, 1961 (De vera religione: G",
    "34": "M Green); CChr Lat 32, 1962 (De vera religione: K-D Daur); BA 6, 1976 (De magistro; De libero arbitrio: G Madec); 7, 1947 (De musica: G Finaert – FJ Thonnard); 8, 1982 (De vera religione și altele: J Pegon – G Madec); D Bassi, Florența 19522 De musica se poate citi în excelenta ediție a lui G Marzi în Colecția de Clasici ai Filosofiei Creștine întocmită de Gallarate, Sansoni, Florența 1969 Studii: despre De magistro a se vedea Lectio Augustini, Augustinus – Città Nuova, Roma 1993 \n4 Sacerdoțiul \nAceastă intensă activitate, asociată cu o viață de abstinență riguroasă, a cărei esență era studiul pur și lipsa problemelor pastorale, a fost întreruptă pe neașteptate de intrarea în rândul preoților \n\nAcest lucru a avut loc ca urmare a unei proceduri care nouă ni se poate părea stranie",
    "35": " Nu era un lucru neobișnuit ca o persoană să fie aleasă pentru o funcție ecleziastică ca urmare a cererii poporului lui Dumnezeu (hirotonisirea, mult mai importantă, a lui Ambrozie, confirmă acest lucru, chiar dacă anumite detalii ale acelui eveniment au fost poate înfrumusețate de tradiție): din acest motiv, Augustin evita cu grijă să se ducă în locuri în care scaunul episcopal era vacant Aceste locuri, în Africa, erau mai numeroase decât ne putem imagina: avem deja mărturii încă de pe vremea lui Ciprian despre existența unor sedii episcopale chiar în orașe mici; apoi, în vremea lui Augustin, datorită schismei donatiste și a conflictului prelungit dintre donatiști și catolici, în multe cetăți din Africa fusese instalat un episcop catolic fie și numai pentru a-l contracara pe episcopul donatist Augustin a fost hirotonisit pe neașteptate, în ciuda tuturor precauțiilor sale Între sfârșitul lui 390 și începutul lui 391, el se găsea la Hippona, unde se dusese pentru a vorbi cu un funcționar imperial; în acea cetate era episcop Valeriu, un bătrân de origine greacă, slab cunoscător al limbii latine: el nu putea să predice așadar cu succes și era incapabil să-i combată pe donatiști",
    "36": " Valeriu s-a gândit să profite de faptul că Augustin se găsea la Hippona, unde era cunoscut deja cu siguranță pentru asceza și studiile sale și a acționat astfel încât acesta să se stabilească acolo definitiv Episcopul s-a adresat adunării de credincioși în prezența lui Augustin și a vorbit despre necesitatea de a fi ajutat de un presbiter, iar credincioșii, în unanimitate, cu aclamații, l-au condus pe Augustin în fața lui Valeriu ca să fie hirotonisit \n\nAstfel a început, în 391, lunga și trudnica activitate ecleziastică a lui Augustin, constrâns mereu de necesitatea de a interveni pentru rezolvarea problemelor credincioșilor, de a fi judecător în controverse și litigii și, atât cât putem vedea din scrierile sale, angajat, din acest moment, într-o muncă de propovăduire, deși, până atunci, nu făcuse altceva decât să scrie E adevărat că fusese profesor de retorică, dar a-i învăța pe credincioși era cu totul altceva",
    "37": " Cu siguranță, renunțarea la viața spirituală dusă până atunci i-a apărut ca un sacrificiu, cu atât mai mult cu cât noua situație l-a obligat, așa cum s-a spus, să se consacre unor probleme atât de îndepărtate de interesele sale și adesea banale Noua și neașteptata însărcinare a presupus, întâi de toate, o aprofundare a cunoștințelor despre Biblie Recunoașterea importanței cărții sfinte nu constituie, firește, o noutate în sine; pentru nici un scriitor creștin și nici pentru Augustin Însă aceasta devine baza doctrinei sale referitoare la raportul dintre fides și intellectus, înțeleasă până la el ca o opoziție puțin cam simplistă între credință și rațiune Credința este baza înțelegerii lui Dumnezeu, dar aceasta nu înseamnă că trebuie văzută ca o atitudine oarbă și irațională, ci ca un instrument ce servește înțelegerii, de aceea în opera târzie despre Trinitate (XV, 2, 2) se spune: „credința caută, intelectul găsește” (cf",
    "38": " și mai departe, p ???) \n\nDespre Biblie în opera lui Augustin, cf A Labonnardière, Biblia Augustiniana, Et Augustiniennes, Paris 1960, și volumul de studii diverse Saint Augustin et la Bible, în lucrarea colectivă Bible de tous les temps, Et Augustiniennes, Paris 1986; A Pollastri – F Cocchini, Biblia e storia nel cristianesimo latino, Borla, Roma 1988 (secțiunea dedicată lui Augustin este scrisă de A Pollastri) Despre credință și intelect: A Mandouze, L’aventure, cit; E Gilson, Introduzione allo studio din Sant’Agostino, cit \n5 Operele din perioada sacerdoțiului \nActivitatea literară a lui Augustin, concentrată acum asupra funcției sale sacerdotale, se orientează din nou către polemica împotriva vechilor tovarăși de credință maniheistă, de-acum demascați: Cât este de util să crezi (De utilitate credendi); Cele două suflete, contra Maniheienilor (De dualitate animabus contra Manichaeos); Împotriva maniheanului Fortunatus (Contra Fortunatum Manichaeum), o operă, această din urmă, care relua discuția în contradictoriu susținută în public, și stenografiată în același timp, cu un faimos preot manihean în august 392",
    "39": " În afară de acestea, în această perioadă termină importantul studiu despre Liberul arbitru (De libero arbitrio), care fusese început la Roma cu câțiva ani înainte Augustin afirmă din nou bunătatea intrinsecă a liberei voințe umane care nu e constrânsă, așadar, încă de la început de un principiu al răului, așa cum afirmau maniheienii; dar cum se poate întoarce și spre rău, voința e un bine intermediar; eroarea voinței nu derivă dintr-un principiu originar, ci din însăși condiția omului, tot așa cum omul însuși se poate înălța din nou cu ajutorul lui Dumnezeu În această operă, Agustin reia multe din motivele neoplatonice privitoare la suprema transcendență a lui Dumnezeu și la funcția numărului, realitate imuabilă și rațională; cartea a treia, însă, vorbește mai ales despre problematica paulină a predestinării care este în strânsă legătură cu aceea a voinței libere: pentru această poziție teoretică, Augustin va deveni ținta reproșurilor dușmanilor săi, pelagienii, care vor folosi drept argument faptul că rațiunile lor erau identice cu cele pe care se sprijinise Augustin în trecut",
    "40": " \n\nEdiții: BA 8, 1982 (De utilitate credendi; De fide rerum que non videntur; De fide et operibus: J Pegon – G Madec); BA 17, 1961 (De duabus animabus; Contra Fortunatum; Contra Adimantum: R Jolivet – M Jourjon; 6, 3, 1976 (De magistro, De libero arbitrio: G Madec); F De Capitani, Il „De libero arbitrio” di S Agostino, Studiu introductiv, text, trad și comentariu, Vita e pensiero, Milano 1987 Studii: F Decret, Aspects du manichéisme dans l’Afrique Romaine, Et Augustiniennes, Paris 1970 \n\nO altă sarcină inerentă demnității sacerdotale era aceea de a ține predici și de aceea Augustin începe să se ocupe de Explicarea Psalmilor (Enarrationes in Psalmos): Psalmii sunt poate textul biblic cel mai iubit de Augustin, cel ce constituie și fundamentul Confesiunilor, nu numai pentru marea însemnătate pe care o are colocviul dintre sufletul care se mărturisește și Dumnezeu, ci și pentru influența stilistică; aflăm acest lucru și din încheierea la biografia lui Possidius pe care o vom cita mai jos, la pagina ???",
    "41": " În opera sa, Augustin examinează întreaga Carte a Psalmilor și nu doar secțiuni ale acesteia, așa cum se făcuse până atunci În schimb, dintre cărțile biblice, cele profetice nu s-au bucurat de o atenție particulară din partea lui Augustin, așa cum se întâmplase în cazul lui Ieronim Cercetătorii au observat că aceasta este o atitudine specifică pentru exegeza occidentală: Ieronim, care constituie o excepție, trebuie considerat un exeget inspirat de coordonatele culturale orientale O atenție deosebită merită cele 124 de Predici despre Evanghelia lui Ioan (Tractatus in evangelium Iohannis), ca și cele zece predici Despre prima epistolă a lui Ioan (In epistolam primam Iohannis) \n\nBibliografie Ediții: CChrLat 36, 1954 (R Willems); BA 71-73B, 1977-1993 (M-F Berrouard); NBA 24, 1968 (Introducere și indici de A Vita, trad și note de E Gondolfo și G Maderini) \n\nO altă operă exegetică este cea care examinează Predica de pe munte a Domnului (De sermone Domini in monte)",
    "42": " Ulterior, pentru a răspunde mai ales unor exigențe didactice, Augustin reia Explicarea Cărții facerii, dar de data aceasta în litera ei (De Genesi ad litteram), apoi o întrerupe o vreme (se va întoarce asupra subiectului câțiva ani mai târziu și va completa lucrarea, cf p ???) \n\nBibliografie: CChr Lat 35, 1967 (De sermone Domini in monte: A Mutzenbecher) \n\nPe lângă acestea: Credința și simbolul credinței (De fide et symbolo), un rezumat fidel al discursului pe care Augustin, preot hirotonisit de puțină vreme, l-a rostit înaintea episcopilor participanți la conciliul din Cartagina în octombrie 393 Opera este axată pe respingerea tuturor obiecțiilor ereticilor în privința fiecărui nivel al simbolului creștin; un scurt tratat despre Lupta creștinului (De agone Christiano), care constă în lupta cu demonul care trebuie dusă întru respectul credinței și al preceptelor morale \n\nTexte: CSEL 41, 1900 (De fide et symbolo",
    "43": ": I Zycha); BA 1, 1949 (De agoni Christiano, De natura boni: BB Roland-Gosselin); alte opere consacrate moralei creștine, chiar dacă scrise în alte perioade: BA 2, 1948 (De bono coniugali De mendacio De cura gerenda pro mortuis De patientia: G Combès); 3, 1949 (De continentia De bono viduitatis: J Saint-Martin); 9, 1988 (De fide et symbolo Enchiridion: J Rivière, G Madec, JP Bouhot) \n\nMai important este interesul cu care se apleacă asupra Epistolei către Romani într-o analiză în care, poate și sub influența Întrebărilor despre Vechiul și Noul Testament ale lui Ambrosiaster (vezi mai sus, p ???), scriitorul reflectează asupra conceptelor de har și de predestinare, problematică reperabilă și în a treia carte din tratatul despre Liberul arbitru, compus în acei ani, și la care ne-am referit mai devreme; a ținut câteva lecții despre Epistola către Romani la Cartagina, în vara lui 394, dar le-a întrerupt după ce a explicat versetele inițiale de salut; a preferat să adune într-un volum destinat mai ales prietenilor (și anume Expunere despre câteva pasaje din epistola către Romani, Expositio quarumdam propositionum ex epistola ad Romanos) chestiunile relevate de lecțiile sale",
    "44": " Comentează apoi Epistola către Galateni (Epistolae ad Galatas Expositio) pentru care propune unele interpretări (de exemplu, aceea privind așa-zisul „conflict din Antiohia” dintre Petru și Pavel) în opoziție cu cele ale lui Ieronim: problema va fi discutată și în mica lucrare Minciuna (De mendacio) din 395; mai târziu, în 420-421, Augustin revine asupra problemei scriind Împotriva minciunii (Contra mendacium) Din cauza acestor interpretări diferite (la care se adaugă și dificultatea de a avea un schimb de scrisori regulat), se naște un conflict între el și Ieronim, care în cazul teologului din Stridon depășește uneori limitele unei dezbateri senine: o întâmplare neplăcută care va fi în parte compensată de prietenia începută în acei ani cu Paulinus din Nola, chiar dacă limitată la un schimb de scrisori Activitatea exegetică din această perioadă se face simțită și atunci când Augustin reia polemica împotriva maniheanului Adimantus (Contra Adimantum): în acest tratat explică, printr-o confruntare de texte, aparentele contradicții dintre Vechiul și Noul Testament (Adimantus fusese unul dintre cei mai importanți discipoli ai lui Mani)",
    "45": " \n\nBibliografie Ediții: CSEL 84, 1, 1971 (J Divjak); Despre minciună, trad și introd de M Bettetini, Rusconi, Milano 1994 \n6 Episcopul din Hippona și doctrina creștină \nAceastă intensă activitate de predicator și de exeget, care era asociată cu o viață de neîntreruptă rigoare ascetică, sporise tot mai mult faima și autoritatea lui Augustin în calitatea sa de preot asistent al episcopului Valeriu La patru ani de la hirotonisire are loc mișcarea decisivă, numirea ca episcop adjunct, în 395, și în același an, odată cu moartea lui Valeriu, înscăunarea ca episcop titular la Hippona Urmează, în 397, un important tratat exegetic, cel compus din două cărți dedicate Diverselor întrebări ale lui Simplicianus (De diversis quaestionibus ad Simplicianum) Așa cum am spus deja, întrebările puse de Simplicianus se referă în parte la istoria evreilor, altele însă sunt legate de interpretarea Epistolei către Romani, de aceea Augustin are motiv să se întoarcă la discuția despre conceptele de predestinare și de mântuire, de lege și de har, care îl pasionează și care pregătesc ulterioara luare de poziție împotriva pelagienilor",
    "46": " Însă, spre deosebire de ceea ce s-a întâmplat de obicei cu alte persoane cu autoritate care au corespondat, acest schimb de idei despre unele probleme controversate nu i-a făcut pe Simplicianus și Augustin să se împrietenească și nici să schimbe prea multe scrisori între ei \n\nAugustin recurge la quaestiones și altă dată În jurul anului 400 scrie Întrebări despre Evanghelii (Quaestiones Evangeliorum) și cele Șaisprezece întrebări despre Evanghelia după Matei (Quaestiones sedecim in Matthaeum): nu putem să stăruim asupra subiectului, dar, așa cum spune și titlul, cartea abordează exegeza unor pasaje specifice (mai ales din predicile și din parabolele lui Isus, interpretate în mod alegoric) Lucrarea consacrată Evangheliei după Matei a fost însă considerată neautentică de către unii cercetători Mai târzii (dintr-o perioadă neprecizată, dar înainte de 419) sunt cele Opt întrebări extrase din Vechiul Testament (De octo quaestionibus ex Veteri Testamento) al căror răspuns este găsit mai ales prin recurgerea la fragmente din epistolele pauline; în trecut și aceste Quaestiones fuseseră considerate de unii un fals",
    "47": " Din ultimi ani de viață ai lui Augustin (422 sau 425) datează cartea despre Cele opt întrebări ale lui Dulcitius (De octo Dulcitii quaestionibus) care trimite în mare măsură la operele precedente În 399-400, scrie Observații privitoare la Iov (Adnotationes in Iob), o serie de note făcute pe marginea exemplarului său din Cartea lui Iov; notele au fost apoi strânse de elevii săi; este o operă pe care chiar Augustin, în Retractări, o consideră obscură \n\nBibliografie Ediții: CSEL 28, 2, 1895 (Quaestionum in Heptateuchum libri VII Adnotationum in Iob liber unus: I Zycha) \n\nAceastă serie de probleme de exegeză a textului biblic, căreia scriitorul trebuise să i se dedice încă de când era mai întâi ascet și apoi preot, l-a făcut până la urmă pe Augustin să mediteze asupra validității, a dimensiunilor și a caracteristicilor unei culturi creștine, evident diferită de cea păgână (care era, de altfel, cea în care el însuși și toți contemporanii săi fuseseră educați), lucru ce de-acum n-avea cum să nu fie clar pentru toată lumea",
    "48": " Acest caracter diferit, aceste particularități nu scăpaseră atenției creștinilor cultivați încă de la începuturi, dar nimeni nu discutase lucrurile din punct de vedere teoretic Pentru a surprinde trăsăturile esențiale ale culturii creștine, Augustin a scris o operă care are tocmai acest titlu (Doctrina creștină, De doctrina christiana), dar care conține și alte motive care par să se situeze în afara temei principale De exemplu, toată cartea întâi, care are funcția programatică de a face distincția, printre feluritele lucruri, între cele de care omul se bucură (frui) și cele de care omul doar se folosește (uti): o distincție de origine păgână, dar pe care Augustin o reinterpretează conform credinței, în virtutea distincției platonice între realitatea durabilă și lucrurile trecătoare Adevărata sursă de bucurie sunt numai Trinitatea și adevărul credinței și al moralei, pe care scriitorul îl explică în același context În schimb, de lucruri trebuie să ne servim călăuziți de preceptul evanghelic al iubirii de Dumnezeu și de aproapele nostru: distincția aceasta este susținută de Augustin și în continuare și, împinsă până la ultimele consecințe, îl face uneori chiar să disprețuiască orice știință teoretică, cu atât mai mult dacă e profană",
    "49": " A doua și a treia carte sunt dedicate acelor signa ale lucrurilor înseși, și se insistă în special asupra „semnelor” ambigui și necunoscute: de ce anumite lucruri sunt indicate în mod ambiguu? Evident, „semnul lingvistic” are adesea un caracter arbitrar Și cum cuvintele cele mai importante și relativele lor signa sunt cele din Scriptură, de aici rezultă și necesitatea de a înțelege cum trebuie Scriptura, chiar dacă, teoretic vorbind, orice interpretare, chiar greșită, odată inspirată de caritate, poate fi considerată legitimă, cu condiția să fie corectată ulterior Această afirmație, care i-a uimit pe unii, poate fi înțeleasă dacă ne gândim că țelul lui Augustin, într-o primă fază, nu era acela de a alcătui exclusiv un tratat de exegeză, ci de a îndemna pe orice creștin să facă eforturi ca să înțeleagă textul sacru Din această obligație derivă, în al doilea rând, necesitatea de a-l explica altora; și dacă în altă parte Augustin însuși a arătat, în scrierile sale exegetice, cum trebuie înțeles, acum el consideră că trebuie să arate și cum trebuie explicat; trebuie însușită știința exegezei lui signum și a lui res, care se obține chiar prin citirea textelor biblice",
    "50": " Firește, trebuie stabilit care dintre ele sunt autentice și acest lucru este posibil prin cunoașterea limbii ebraice (pe care însă Augustin n-o poseda), a celei grecești și a latinei În acest ultim context, credinciosul trebuie să știe să aleagă între numeroasele, adesea nesatisfăcătoarele, versiuni ale Scripturii care circulă printre creștini și s-o prefere pe aceea care se bucură de un prestigiu de-acum consolidat ce nu e oportun să fie repus în discuție, fiind absurd ca un singur om să dorească să traducă direct din ebraică în latină: sunt probleme la care medita și Ieronim exact în acei ani în fața textului biblic și se poate vedea și cât de diferite sunt convingerile și principiile științifice ale lui Augustin în raport cu acelea ale gânditorului de la Stridon A treia carte își propune să ofere instrumentele care ajută la realizarea unei cunoașteri a Scripturii lipsite de ambiguitate În acest context, scriitorul examinează cele șapte reguli ale exegezei biblice formulate de donatistul Ticonius (cf",
    "51": " p ???) pe care le consideră valabile în esența lor În sfârșit, există anumite științe profane care sunt folositoare pentru viața oamenilor; cunoașterea unora dintre ele, cum sunt istoria și filosofia păgânilor, trebuie să fie realizată de creștini în vederea unei mai profunde cunoașteri a Evangheliei și a vieții autentic creștine Dacă în primele trei cărți scriitorul a examinat regulile de interpretare și de lectură, în cea de-a patra vorbește despre cum trebuie să expunem celorlalți ceea ce am învățat, adică reconsideră valoarea retoricii, a acelei discipline pe care o predase în tinerețe și care îi rămăsese pentru totdeauna în suflet Așadar, Cicero este încă prezent în inima lui Augustin, dar servește acum unui scop diferit Elocvența nu trebuie să fie un scop în sine așa cum este în operele păgânilor, ci trebuie întotdeauna asociată cu înțelepciunea creștină: această afirmație de principiu poate fi considerată, într-un anumit sens, chiar sinteza operei lui Augustin (sapientia et eloquentia), așa cum s-a spus",
    "52": " Pe baza acesteia, s-a ajuns la concluzia că Augustin scrisese aceste considerații ale sale mai cu seamă pentru predicatorul sacru, pentru autorul de omilii, chiar dacă problema privește toate persoanele culte adepte ale creștinismului Există, într-adevăr, pasaje din Scripturi la fel de eficace, pe plan retoric, precum cele din autorii păgâni: motivul pentru care Augustin instituie această opoziție se datorează faptului că, deși imperiul devenise creștin, învățământul nu se schimbase și era bazat pe disciplinele culturii păgâne În consecință, Augustin vrea să delimiteze o cultură creștină care să nu fie bazată exclusiv pe cunoașterea autorilor antici, ci și pe a celor creștini, și care să păstreze totuși ceea ce anticii descoperiseră, nu numai în sfera literaturii, ci și în aceea a științelor și a filosofiei: toate disciplinele care au drept scop înțelegerea Scripturii și, ca atare, cunoașterea lui Dumnezeu A patra carte, de aceea, a fost considerată, și pe bună dreptate, fundamentală în istoria culturii creștine pentru că prezintă o nouă retorică: este întreruptă aici tradiția ce părea de neînlocuit a exemplelor clasice care trebuie imitate (precum Cicero și Virgiliu) și sunt introduși autori noi, de această dată creștini",
    "53": " Totodată, în ce privește Scriptura, dacă la început se insistase, pentru a o justifica, asupra opoziției dintre stilul fără podoabe și adâncimea și adevărul conținutului; dacă mai târziu (de exemplu Ieronim) unii crezuseră, cu destulă naivitate, că vor găsi în Scripturi aceleași norme retorice și aceleași genuri poetice ca și în cultura păgână, acum Augustin consideră Scriptura valabilă în sine cu scopul de a configura o elocvență creștină și, în consecință, identifică în scriitorii creștini, care s-au format tocmai în spiritul acelei Scripturi, pe primii auctores De aceea, creștinul nu are de ce să fie educat prin studierea păgânilor Cu îndreptățire, cercetătorii au insistat asupra acestei noutăți a poziției lui Augustin, amplificată și de faptul că scriitorii creștini înșiși evitaseră și înainte această problemă E important să observăm însă că Augustin nu vorbește de „retorică păgână” sau „retorică creștină”, ci de existența unei unice retorici: modul de exemplificare a acesteia este diferit",
    "54": " \n\nCompunerea acestei opere s-a prelungit multă vreme; așa cum aflăm din Retractări (II, 4), în acest interval de timp (între 395 și 397) au fost scrise numai primele două cărți și o parte din cea de-a treia; opera a fost reluată apoi la bătrânețe (în 426-427) Motivul acestei întreruperi și al reluării după atâta timp s-ar fi datorat, după Simonetti, faptului că Augustin, în timp ce scria lucrarea, realizase importanța regulilor stabilite de donatistul Tyconius, reguli pe care, în 396, când abia fusese numit episcop, n-ar fi fost oportun să le folosească și să le examineze atât de deschis; problema nu se mai punea treizeci de ani mai târziu, când donatistul fusese înfrânt și Augustin devenise episcopul cel mai cunoscut din Africa, iar faima lui ajunsese și în afara ținutului său \n\nBibliografie Ediții: CChr Lat 32, 1962 (J Martin); CSEL 80, 1963 (WM",
    "55": " Green); text, traducere, introducere și comentariu: M Simonetti (Fundația Valla, Mondadori, Milano 1994) Introd, trad și comentariu: L Alici, Paoline, Milano 1989; BA 11, 1949 (De doctrina christiana: J Combès); NBA 8, 1992 (Introd de M Naldini, L Alici, A Quacquarelli, P Grech, trad de V Tarulii) \n\nStudii: HI Marrou (Sant’Agostino e la fine della cultura antica, op cit) examinează pe larg această operă În plus: D De Bruyne, Saint Augustin reviseur de la Bible, în Miscellanea Augustiniana, II, Roma 1931, pp 521-606; F di Capua, Il ritmo prosaico in S Agostino, ibidem, pp 607-764; F Darrell Jackson, The Theory of Signs in St Augustine’s De doctrina christiana, REAug 15 (1969) 9-49; H Hagendahl, Augustine and the Latin Classics, Almquist & Wiksell, Göteborg 1967; I",
    "56": " Hadot, Arts libéraux et philosophie dans la pensée antique, Et Augustiniennes, Paris 1984; E Kevane, Agustine’s De doctrina christiana: A Treatise on Christian Education, „Recherches Augustiniennes” 4 (1966) 97-133; CP Meyer, Die Zeichen in der geistigen Entwicklung und in der Theologie des jungen Augustins, Augustinus Verlag, Würzburg 1969; J Pepin, Saint Augustin et la dialectique, Augustinian Institut, Villanova 1976 Despre utilizarea lui Ticonius de către Augustin, cf PC Bori, La ricezione delle regole di Ticonio, da Agostino ad Erasmo, ASEs 5 (1988) 125-142; G Gaeta, Il liber regularum di Ticonio Studio sull’ermeneutica scritturistica, ibidem, 103-124 \n\nContinuă polemica împotriva maniheienilor Augustin a avut ocazia să consulte o lucrare vastă scrisă de Fausto din Milevi, episcop manihean, pe care el îl cunoscuse deja cu douăzeci de ani în urmă la Cartagina și rămăsese cu o impresie foarte proastă despre capacitățile intelectuale ale personajului",
    "57": " Acesta scrisese în jurul anului 387 o operă de propagandă intitulată Capitolele (Capitula) și Augustin o combate scriind treizeci și trei de cărți Contra lui Faustus (Contra Faustum), reexaminând, între altele, diverse probleme ale textului biblic și apărându-i autenticitatea prin respingerea ipotezei maniheienilor conform căreia în Evanghelii ar fi fost făcute interpolări Alte opere minore cu caracter antimaniheist din această perioadă sunt Despre Fapte cu Felix Maniheanul (De actis cum Felice Manichaeo) și Contra lui Secundinus Maniheul (Contra Secundinum Manichaeum) \n\nBibliografie Texte: BA 17, 1961 (R Jolivet, M Jourjon) \n\nOdată cu noua și dificila responsabilitate de episcop, Augustin a trebuit să se confrunte mai ales cu o cu totul altă problemă, aceea a schismei donatiste: faptul că i-a pus capăt după cincisprezece ani de lupte foarte dure constituie cu siguranță o realizare grandioasă, chiar dacă, judecând superficial, unii critică uneori comportamentul lui Augustin",
    "58": " Despre originea schismei am vorbit deja mai sus Donatiștii au constituit imediat, încă de la începutul separării de Roma, o majoritate creștină în Africa, iar bisericile catolice erau adesea și în multe locuri amenințate de violențele adversarilor, cu toate că un anumit modus vivendi se instaurase ici și colo, în epoca lui Augustin Având o strânsă legătură de prietenie cu Aureliu, episcopul Cartaginei, pe care l-a determinat să citească opera lui Octatus din Milevi, Augustin a acționat încă de la conciliul din 392 astfel încât să fie luate anumite măsuri împotriva donatiștilor și a încercat apoi să polemizeze cu schismaticii mai concret, din punctul său de vedere, opunând literaturii populare a donatiștilor, compusă din imnuri și cântări, un Psalm contra donatiștilor (Psalmus contra partem Donati), scris în 393 E vorba de o parafrază sau un rezumat al operei lui Octatus din Milevi prin care îi combate pe donatiști, dar, fiind compusă sub forma unui cântec, cu toate tehnicile necesare învățării pe de rost, aceasta trebuia, în intenția lui Augustin, să ajute la instruirea catolicilor, fiind adresată oricui era capabil să recite un psalm, chiar dacă nu era știutor de carte, așa cum, în fond, era situația majorității creștinilor",
    "59": " Astfel, după un scurt prolog, urmează douăzeci de strofe de doisprezece versuri fiecare, dispuse în ordine alfabetică, de la A la V, însoțite de un refren la începutul fiecărei strofe; textul se încheie cu un episod de treizeci de versuri, fiecare dintre ele terminându-se printr-o asonanță pe sunetul e (-e sau -ae) Augustin știa că romanii din Africa vorbeau, ca și cei din alte locuri, în fond, fără să mai simtă de-acum prozodia latinei clasice și de aceea compune acest psalm în proză ritmată și nu conform metricii \n\nBibliografie Ediții: CSEL 51, 1908 (M Petschenig); BA 28, 1963 (G Finaert, Y Congar, G Bouissou) \n7 Confesiunile \nNumirea ca episcop la Hippona suscitase numeroase critici și Augustin vrea să răspundă acestora (și, bineînțeles, să mediteze și asupra unor probleme cu totul diferite) prin ceea ce va deveni poate opera sa cea mai vestită, Confesiunile",
    "60": " Din punct de vedere al formei literare, Confesiunile se prezintă ca un dialog fără interlocutor, în care apare însă expresia dialogică adresată lui Dumnezeu „tu știi acest lucru!”, atât de frecvent repetată încât capătă o puternică semnificație; din acest motiv, opera nu poate fi considerată însă un dialog cum sunt cele din perioada de la Cassiciacum E greu de încadrat într-un gen literar precis Este în același timp povestea unei convertiri și o biografie, dar se dezvoltă într-un mod cu totul diferit față de biografiile creștine care începeau de obicei cu momentul convertirii; dacă aceste Confesiuni sunt o autobiografie, și antecedente îndepărtate putem găsi în Către Donatus de Ciprian, unde scriitorul vorbea despre criza interioară care îl determinase să se convertească la creștinism, atunci nu sunt o apărare și un elogiu al autorului, scris de sine însuși, ci un continuu și implacabil act de acuzare combinat cu laude pline de recunoștință și emoție pentru judecătorul îndurător care l-a pedepsit, dar l-a și ajutat, până când a făcut dintr-un eretic un episcop",
    "61": " Termenul „confesiune” avea diverse semnificații în latina creștină, printre care acela de mărturisire a păcatelor, de mărturisire de laudă, de mărturisire de credință Dintre acestea, cel puțin primele două (unii cercetători cred că și a treia) sunt prezente în dialogul lui Augustin cu Dumnezeu Într-adevăr, acesta e sensul pe care îl conferă și autorul însuși operei sale în Retractări (II, 6, 1) și într-o epistolă (231, 6) Scriind conform acestor semnificații, în întreaga lucrare, Augustin slăvește îndurarea divină, pentru care își exprimă permanent propria gratitudine, fiindcă Dumnezeu, fără încetare, intervenind tainic în toate faptele, chiar și în cele ale vieții interioare ale omului, l-a împins pe Augustin însuși, în urma unei judecăți de nepătruns, către un scop doar de El cunoscut; îndurarea divină a trasat itinerariul scriitorului de la păgânism la creștinism, de la viața păcătoasă din trecut la viața creștină; de altfel, mărturisirea propriilor păcate nu este altceva decât repetarea fără reținere a ceea ce Dumnezeu cunoaște deja, pentru că nimic nu-i scapă, nici măcar sentimentele din inima omului, nici măcar ce-i în subconștient (și aceasta a fost una din marile descoperiri din Confesiuni)",
    "62": " Având în vedere aceste premise, se înțelege deja că aceste Confesiuni sunt ceva mai mult și ceva mai puțin decât o biografie a lui Augustin Scriitorul operează o selecție a faptelor din viața sa dinainte, adică o selecție orientată spre o semnificație spirituală și de aceea omite și evenimente care nouă ni se par, în schimb, importante; și, pe de altă parte, opera conține mult mai mult decât ne-am fi așteptat: aici, într-adevăr, ținta este în primul rând progresul spiritual al naratorului și autorul dovedește un interes neobișnuit pentru toate procesele psihice ale sufletului Omul, pus în fața lui Dumnezeu, își dă seama nu doar de propriul păcat, ci și de lipsa sa de armonie și își pierde încrederea în puterea rațiunii care domina filosofia păgână În sfârșit, Augustin găsește în experiența sa confirmarea credinței care în acel moment – adică la multă vreme după evenimentele povestite – îl animă, de aceea opera are și un pronunțat conținut teologic",
    "63": " În diferitele întâmplări prin care trece omul, în erorile și suferințele sale, el vede prezența lui Dumnezeu și a providenței sale Toate acestea se vor încheia cu urcarea la Ierusalimul ceresc Așadar, autobiografia ajunge să capete un caracter paradigmatic și universal, precum tot ceea ce a fost creat de Dumnezeu Pe de altă parte, Dumnezeu nu este Dumnezeul filosofilor, imaginat de ei ca entitate absolut transcendentă, astfel încât omul este incapabil să și-l închipuie: dimpotrivă, este atât de prezent și de personal încât sufletul omului este neliniștit până când nu-și găsește pacea în El Este caracteristică pentru Confesiuni, ca și pentru Augustin în general, introspecția psihologică menită să cerceteze mișcările iraționale și inexplicabile ale omului, introspecție exercitată nu doar asupra lui însuși, ci asupra tuturor Această capacitate nu s-a manifestat la nici un scriitor creștin cu atâta finețe și este exercitată uneori aproape cu un fel de îndârjire care e un preludiu la operele antipelagiene ulterioare, unde sondarea sufletului omenesc, în tentativa de a descoperi originea concupiscenței, va ajunge până la exasperare",
    "64": " Cu tot atâta atenție, Augustin știe să observe viața societății în care a trăit: mediul îngust și închis din Thagaste, școala prea puțin folositoare, risipirea în viața libertină la Cartagina Mulți prieteni de altădată, atât vii, cât și morți, sunt amintiți și foarte prezenți Augustin a prețuit mult prietenia, așa cum confirmă și epistolarul său, bogat în personalități de toate genurile Narațiunea e ritmată de etapele vieții omenești, dar e greu de stabilit dacă fiecăreia dintre ele îi corespunde un grup de cărți, așa cum cred unii (câte trei cărți pentru copilărie, tinerețe și maturitate: partea autobiografică se termină, într-adevăr, cu cartea a noua), sau dacă opera e împărțită altfel (de exemplu, după schema celor șapte vârste ale omului pe care Augustin o prezentase deja în cartea sa Explicarea Facerii, contra maniheilor: copilăria timpurie, copilăria, adolescența, tinerețea, trecerea spre bătrânețe, bătrânețea și pacea finală; această schemă, propusă de Pizzolato, are avantajul de a depăși contradicția, despre care vom vorbi acum, dintre partea autobiografică și cea exegetică)",
    "65": " \n\nÎn ansamblu, opera pare scrisă într-un fel cam dezordonat, pentru că cerințele lui Augustin, în alcătuirea povestirii, nu corespundeau cu ale noastre, și noi am fi vrut să citim mai mult în legătură cu anumite subiecte (el însuși, totodată, recunoaște adesea că a omis câte ceva): este, poate, mai lungă decât era nevoie secțiunea dedicată adolescenței (trei cărți), dar e poate cea mai originală, pentru că analiza psihologică, a sa și a persoanelor care îl înconjurau, este un unicum în literatura veche Mai scurtă este narațiunea referitoare la anii cruciali pentru formarea intelectuală și spirituală, de la întâlnirea cu maniheii până la atmosfera de la Roma și Milano A șaptea carte este plină de reflecții teologice și filosofice prilejuite de descoperirea „cărților platonicilor”, care l-au ajutat pe Augustin să se apropie de creștinism, în forma sa neoplatonică, la preț în cercurile creștine din Milano și profesată de Simplicianus, Manlius Theodorus, Ambrozie; în timp ce în cartea a opta narațiunea se concentrează asupra convertirii care se rezumă la trei episoade fundamentale: colocviul cu Simplicianus care îi povestise despre convertirea faimosului retor păgân Marius Victorinus; întâlnirea cu Ponticianus, care, la rândul său, îi povestește despre trecerea la viața ascetică a doi tineri funcționari de la curtea din Treviri; și, în fine, faimoasa scenă din grădină, în care Augustin, însoțit într-o zi de Alypius, cade pradă unor sentimente contradictorii, pe de o parte încearcă să-l seducă vechile obiceiuri libertine, iar pe de altă parte se ivesc în mintea lui gândurile noi ale creștinului; când, iată cum o voce necunoscută îl îndeamnă să ia în mâini textul sacru pentru că Dumnezeu se va îngriji ca Augustin să se lumineze citindu-l – și astfel va fi",
    "66": " Din acest moment, Monica, mama, care venise la Milano pentru a sta alături de fiul ei, și care, între timp, mânată de devoțiune, căutase în preajma lui Ambrozie un sprijin pentru o religiozitate sinceră, dar poate puțin cam îngustă, devine din nou o figură centrală pentru Augustin și îl însoțește în perioada dintre convertire și botez, așa cum este împreună cu Augustin în timpul călătoriei de întoarcere și mai ales în timpul faimoasei viziuni de la Ostia, când trăiește împreună cu el extazul de tip creștin și neoplatonic în același timp despre care povestește în cartea a noua Odată cu extazul de la Ostia și cu neașteptata moarte a Monicăi se termină narațiunea propriu-zisă pentru că scriitorul a atins de-acum punctul cel mai înalt al vieții sale, iar după convertire nu mai este nimic important pentru un creștin Din acel moment, Augustin nu mai trebuie să povestească, ci să se întrebe dacă e un adevărat creștin și să răspundă indirect criticilor referitoare la viața sa în sânul Bisericii (aflăm, de exemplu, că numirea sa ca episcop nu fusese aprobată)",
    "67": " Așa se naște cartea a zecea în care se descrie pe sine pentru că multă lume care nu îl știa bine (dar cunoștea viața lui de păgân în Africa printre manihei) voia să afle ceva mai mult; tot aici este interesanta expunere despre memorie: aceasta pare străină de subiect, dar se justifică pentru că întreaga narațiune a fost posibilă prin rememorarea întâmplărilor din trecut Ultimele cărți (de la a unsprezecea până la a treisprezecea) sunt fără îndoială fără legătură cu subiectul principal al operei, chiar dacă s-au făcut încercări de justificare a lor în mai multe feluri Augustin tratează o serie de probleme cu caracter filosofic și teologic, cum sunt exegeza primelor versete din Cartea Facerii, interpretarea creației lumii în timpul căreia Fiul era prezent într-un raport de co-eternitate cu Tatăl și, în sfârșit, interpretarea timpului, o problemă, aceasta, care stârnise interesul lui Plotin și reapare la neoplatonicii de după Augustin",
    "68": " Opera se încheie cu o profesiune de credință creștină și cu o nouă laudă adusă lui Dumnezeu; recunoașterea slăbiciunilor și a defectelor omenești, a caracterului meschin al vieții pământești, este asociată cu preamărirea bunătății Creatorului și cu gratitudinea credinciosului care încheie povestirea sa cu o emoționantă rugăciune \n\nAșadar, din punct de vedere al structurii sale, opera este divizată în două mari părți: una propriu-zis autobiografică ce cuprinde primele nouă cărți și o a doua, doctrinală, care este constituită din cărțile 11-13; în mijloc, cartea a zecea, care e mai greu de clasificat Au fost făcute diferite propuneri pentru a explica această structură insolită Confesiunile, s-a spus, ar fi fost alcătuite după aceeași schemă catehetică pe care Augustin, cam tot atunci, ar fi propus-o în tratatul Despre modul cum trebuie catehizați cei simpli (De catechizandis rudibus), și care presupune întâi mărturisirea păcatelor proprii, de către catehumen, apoi inițierea în doctrina creștină, ce trebuie să înceapă tocmai cu Facerea",
    "69": " În orice caz, rămâne de explicat prezența cărții a zecea, pentru că aceasta nu mai este autobiografică în sens strict, ci vrea să arate cititorului încheierea evoluției spirituale a scriitorului: solicitat să se descrie pe sine, Augustin vorbește în acea carte despre memorie, unde îl găsește pe Dumnezeu, și despre eforturile sale de purificare; în cărțile următoare ar trebui să existe legături cu ceea ce s-a spus în cea de-a zecea, dar ipotezele referitoare la acest lucru nu sunt întotdeauna convingătoare Fiind de-acum siguri, așa cum am spus mai sus, că aceste Confesiuni nu sunt interesante neapărat pentru posibilitatea de a reconstrui în mod credibil un eveniment sau altul, ci, mai cu seamă, pentru clarificarea evoluției spirituale a lui Augustin, rămâne totuși un punct fundamental în discuție, și anume dacă a avut loc o convertire la creștinism, sau mai degrabă o convertire la neoplatonism: dialogurile scrise la Cassiciacum, așa cum am văzut, ar fi, într-adevăr, mai degrabă operele unui neoplatonic decât ale unui creștin, iar neoplatonismul ar fi prezent și după botezul din 387, cel puțin în toate operele ce precedă hirotonisirea care are loc în 390",
    "70": " În această formă alternativă, problema e rău pusă Eventual, putem să gândim, așa cum face Courcelle, că Augustin s-a converit la creștinismul milanez care era neoplatonic, așa cum erau Ambrozie și Simplicianus, dar în mod sigur la creștinism E adevărat că povestirea faptelor vieții dinaintea acestui moment nu e absolut obiectivă: Augustin le evocă din nou, bazându-se pe propria memorie, dar, în același timp, le interpretează în lumina experiențelor sale posterioare care sunt de un gen cu totul diferit Nu trebuie să ne mirăm, așadar, că ceea ce scriitorul spune în Confesiuni nu coincide întru totul cu ceea ce se poate citi în operele de la Cassiciacum în legătură cu aceleași episoade ale evoluției sale spirituale Una din problemele pe care și le pune critica modernă în privința dialogurilor de la Cassiciacum este tocmai aceea de a preciza raporturile dintre acestea și Confesiuni Confesiunile sunt, dacă nu cea mai importantă operă a lui Augustin, în orice caz cea mai reușită din punct de vedere artistic",
    "71": " Scriitorul a știut să combine stilul împodobit, specific clasicilor și conform cu educația retorică pe care o primise, cu stilul biblic, totul fiind prins într-o rețea foarte subtilă de citate, explicite sau aluzive, luate mai ales din Psalmi; astfel, exprimarea sa devine foarte personală și, în același timp, foarte accesibilă; putem presupune că Augustin a vrut să se adreseze nu numai persoanelor cultivate, ci oricui era capabil să citească și că a vrut ca opera sa să fie înțeleasă de cât mai mulți oameni Acest nou stil, tipic pentru Confesiuni, apare aproape exclusiv în partea narativă a operei, în timp ce în ultimele cărți, firește, autorul recurge la o redactare mai rece și lipsită de podoabe, proprie pentru limba filosofiei Opera a stârnit foarte mari emoții în Africa și în afara ei: deja apar aici elemente ale viitoarei polemici contra pelagienilor, așa că nu e de mirare că Pelagius, care se găsea atunci la Roma și nu era încă cunoscut pentru erezia sa, ci pentru viața lui ascetică, a fost scandalizat de o frază emblematică din Confesiuni (X, 29, 40: „Dă-mi ceea ce poruncești și poruncește ceea ce vrei”), care e aproape o renunțare deschisă la ideea de liber arbitru",
    "72": " \n\nBibliografie Aceasta este imensă, firește, de aceea ne vom limita exclusiv la cea foarte recentă și, dintre operele din trecutul apropiat numai la cele care reprezintă o intervenție critică fundamentală Ediții: CSEL 33 1/1, 1896 (P Knöll); CUF, Les Belles Lettres, 1961 (P de Labriolle); Teubner, Leipzig 1981 (M Skutella, editionem correctiorem curaverunt H Jurgens et W Schaub) Cu traducere și comentariu: în afară de cea citată mai sus (p ???), a Fundației Valla, cf BA 13-14, 1962 (A Solignac, introducere și note; E Tréhorel și G Buissou, traducere); NBA 1, 19753 (introd de A Trapé, text M Pellegrino, trad și note C Carena); cu trad și note: A Marzullo, Zanichelli, Bologna 1968 Un comentariu sub formă de „lectio Augustini”: în vol colectiv Le „Confessioni din Agostino d’Ippona, Edizioni Augustinus, Palermo 1984-1987",
    "73": " Studii: M Pellegrino, Le Confessioni di Sant’Agostino, Studium, Roma 1972 și celelalte studii existente \n\nCeea ce nouă ni se pare azi opera cea mai semnificativă a lui Augustin a fost însă, în cursul vieții sale, doar o etapă a unei activități neobosite în planul gândirii și al acțiunii practice Augustin nu s-a oprit, odată cu Confesiunile, ca și cum ar fi ajuns pe o poziție sigură: alte noi probleme se iveau la orizont Necesitățile evanghelizării l-au determinat să scrie Despre modul cum trebuie catehizați cei simpli (De catechizandis rudibus) – simpli, chiar dacă instruiți sub anumite aspecte, așadar persoane de diferite extracții sociale E interesant să observăm că în această operă scriitorul nu se limitează la rolul de maestru, ci recurge frecvent la îndemnuri adresate catehumenului de aceea în mod just Pincherle a subliniat „că Augustin nu prea știe să disocieze complet cateheza de formele tradiționale ale retoricii”, care „rămâne în fundal ca o osatură invizibilă”; într-adevăr, opera se adresează și persoanelor cultivate, adică acelor păgâni care, posedând anumite cunoștințe de filosofie, mai ales neoplatonică, găseau o explicație rațională – însă nu religioasă – a existenței creștinismului și mergeau pe urmele lui Porfiriu din Tyr care susținuse că Isus Cristos nu era altceva decât un om foarte învățat",
    "74": " Și pentru că păgânii, tot conform învățăturii lui Porfiriu, subliniau contradicțiile existente în povestirile din Evanghelii, Augustin explică faptul că există un esențial Consens între Evangheliști (De consensu Evangelistarum) Urmează noi opere de combatere a maniheilor pe care putem doar să le menționăm: Contra epistolei lui Mani pe care o numesc „fundament” (Contra epistulam Manichei quam vocant fundamenti), focalizată pe o scrisoare atribuită lui Mani care conținea o serie de teze considerate „fundamentale” de către adepții săi; apoi Natura binelui (De natura boni), unde e condamnat din nou orice dualism \n\nBibliografie Ediții: CChrLat 46, 1969 (A Mutzenbecher; între alte scrieri și De catechizandis rudibus: J Bauer); BA 11, 1949 (De catechizandis rudibus De doctrina Christiana G Combès etc); 11/1, 1991 (De catechizandis rudibus: G Madec); CSEL 25, 1, 1891 (De utilitate credendi De duabus animabus Contra Adimantum",
    "75": " Contra epistulam fundamenti Contra Faustum: I Zycha); 25, 2, 1892 (De natura boni: I Zycha); 43, 1904 (De consensu Evangelistarum: F Weirich) \n8 Marile tratate exegetice și teologice \nCu siguranță împotriva maniheilor, dar nu exclusiv, este scrisă lucrarea cea mai importantă de exegeză a lui Augustin, adică Explicarea Facerii în litera ei (De Genesi ad litteram) Așa cum spune titlul, Augustin renunță aici la orice interpretare alegorică și tipologică, tipică pentru precedenta operă de exegeză a Facerii, îndreptată tot împotriva maniheilor (vezi p ???); renunță până și în ce privește existența paradisului terestru și poziția acestuia Acest studiu este fără îndoială unul dintre cele mai semnificative dintre cele dedicate de autorii vechi interpretării Facerii și una dintre cele mai importante opere ale lui Augustin care, animat de o intenție nouă, vrea să demonstreze că nu există nici o contradicție între faptele referitoare la creația lumii și a omului, chiar dacă sunt înțelese în litera lor, și știința umană, reprezentată în special de doctrinele filosofice",
    "76": " De aceea, în acest comentariu, care se dovedește profund și impunător, bogat în ce privește erudiția și expunerile specifice, Augustin se folosește pe larg de ceea ce scriseseră mai înainte Origen și Basilius (citiți în traducere), apoi de cunoștințe de fizică, astronomie, medicină sau aritmologie: într-un cuvânt, de toată știința profană, astfel încât opera pare lipsită de un principiu organic și de unitate în compoziție, excesiv de minuțioasă și de aplicată, tipică pentru discuțiile inițiate de Augustin Scriitorul nu se adresează doar maniheilor, ci și păgânilor \n\nAugustin a lucrat la această operă mai mulți ani, revenind asupra ei în mai multe rânduri: a alcătuit proiectul lucrării în timp ce compunea ultimele cărți ale Confesiunilor, înrudite ca subiect (acestea conțin un comentariu parțial al Facerii), și a continuat-o cu întreruperi, astfel încât cartea a douăsprezecea a fost scrisă prin 412 și întreaga operă a fost publicată pe la 415, fără ca autorul, ocupat de-acum cu alte lucruri, să mai aibă timp să unifice părțile scrise mai târziu cu cele scrise mai înainte",
    "77": " Foarte interesantă este interpretarea vieții primilor oameni în paradisul terestru, pentru că acest lucru îi permite lui Augustin să exprime în mod anticipat anumite convingeri asupra cărora avea să insiste ulterior, în perioada polemicii contra pelagienilor: semnificația concupiscenței, străină vieții angelice dinainte de păcat, grație căreia Adam și Eva, în paradis, ar fi dus o viață pur rațională, lipsită de dorințe sexuale; procreația ar avea drept scop producerea unui număr determinat de ființe umane în vederea transformării lor în timpul vieții cerești Virginitatea n-ar fi fost atunci un merit, așa cum este acum – concepție susținută de Augustin în conformitate cu convingerile tipice din epocă, în sprijinul cărora el scrie, în jurul anului 400, două scurte tratate despre Folosul căsătoriei (De bono coniugali) și Despre sfânta virginitate (De sancta virginitate) O altă problemă capitală este aceea a creării sufletului omenesc: Dumnezeu, creînd-o pe Eva din coasta bărbatului, a luat și o parte din sufletul acestuia, sau sufletul ei a fost creat anume de Dumnezeu? Aceeași problemă se pune când e vorba de crearea oricărei ființe umane, iar Augustin dovedește o anumită propensiune pentru traducianism care fusese deja lansat în Africa de Tertulian",
    "78": " \n\nBibliografie Pentru De Genesi: ediții CSEL 28, 1, 1984 (I Zycha); BA 48-49, 1972 (P Agaesse – A Solignac, 1972); NBA 9, 2, 1989 (L Carrozzi) Pentru scrierile despre căsătorie: NBA 7/1, 1978 (introd A Trapé, trad M Palmieri, V Tarulli, N Cipriani) Pentru problema sufletului: G Menestrina, Tra il Nuovo Testamento e i Padri, Morcelliana, Brescia 1995, pp 133-150 și bibliografia citată acolo \n\nÎn același timp cu acest important tratat de exegeză, este construită treptat capodopera teologiei occidentale, Trinitatea (De Trinitate) Și această operă i-a luat lui Augustin mult timp, adică perioada dintre 400 și 420, iar compoziția sa, intersectându-se cu aceea a altor opere la fel de semnificative, s-a dovedit extrem de laborioasă În timp ce se hotărâse să mai aștepte cu intenția de a publica totul atunci când avea să fie terminat, scriitorul și-a dat seama că unele cărți ce nu erau încă gata de publicare îi fuseseră sustrase pentru a fi difuzate (un caz destul de frecvent în lumea antică); ar fi vrut să denunțe furtul și să renunțe la publicare, ulterior însă, la insistențele prietenului său Aureliu, episcop al Cartaginei, s-a hotărât să revadă partea deja compusă și să termine lucrarea, rescriind partea a doua a cărții a douăsprezecea și adăugând altele trei, dar fără să aducă textului deja divulgat modificări prea mari",
    "79": " A adăugat textului și scrisoarea pe care o trimisese lui Aureliu și în care îi povestea împrejurările în care fusese scrisă Așa cum s-a întâmplat și cu Explicarea Facerii, prelungirea perioadei de compunere a Trinității și faptul că Augustin nu a revizuit la sfârșit întreaga scriere au dăunat întrucâtva structurii care se dovedește dezlânată și dezordonată; totodată, tocmai din cauza duratei prelungite de redactare, multe din doctrinele expuse aici sunt reluate și în alte opere din aceeași perioadă Începutul e consacrat polemicii cu adepții arianismului care, deși fusese condamnat de conciliul de la Constantinopol și de cel din Aquilea din 381, era încă viu în Occident și chiar la Cartagina, așa cum vom vedea imediat Primele patru cărți sunt consacrate așadar combaterii ereziilor și în special confutațiunii celei mai importante dintre ele, arianismul, în privința căruia Augustin reia multe din considerațiile avansate de teologia orientală, mai cu seamă de scriitorii din Capadocia, cunoscuți de el probabil doar în traducere latină",
    "80": " Fundamentală este apoi insistența asupra problemei relației dintre Persoanele divine: Dumnezeu este iubire și raporturile intertrinitare sunt raporturi de iubire Ca să ni le reprezentăm, ne ajută chiar structura omului care a fost creat după chipul și asemănarea Domnului și păstrează în sine imaginea acestuia, chiar dacă imperfectă, și în acest fel noi putem să descoperim în Dumnezeu mintea, cunoașterea de sine și iubirea de sine, trei realități unite în aceeași esență și inseparabile, în circumincesiune și relație reciprocă În schimb, în om, pentru că e o creatură, aceste facultăți sunt separate, fiecare cu propria ei funcție; ele își regăsesc în mintea omului unitatea: în schimb, acest lucru e imposibil în cazul naturii divine, care este unitarie și omogenă Opera, așa cum recunoaște și autorul ei, este extrem de complicată și puțini o pot înțelege (Epistola 169, 1) Dar constituie fundamentul doctrinei trinitare occidentale: nici măcar Tommaso d’Aquino nu a marcat un progres în această privință, în raport cu Augustin",
    "81": " Chiar și discuțiile care au dus în secolul al XI-lea la separarea Bisericii din Orient și contradicțiile dintre Orient și Occident în privința relației Duhului Sfânt cu Tatăl și Fiul au avut ca punct de pornire teologia lui Augustin; chiar teologii orientali, deși atât de reticenți în privința operelor scriitorilor latini, au făcut o excepție cu Augustin care a fost considerat de ei o autoritate; în sfârșit, De Trinitate a fost tradus în greacă la sfârșitul secolului al XIII-lea de către monahul bizantin Maximus Planude \n\nDupă clarificările făcute prin studiul despre Trinitate, Augustin a scris în 421 un mic tratat care conține într-o formă sistematică doctrina creștină I-a dat titlul de Manual (Enchiridion), pentru că un laic din Roma, Laurențiu, voia să aibă de la el un text scurt pe care să-l poarte cu sine Opera nu are atât un conținut teologic, ci e mai degrabă menită să explice pe larg simbolurile credinței; sunt examinate aici și virtuțile creștine",
    "82": " Mai târziu, dar tot în timp ce compunea Trinitatea, lui Augustin i-a fost adusă (în 418) o Predică a arienilor (Sermo Arrianorum), un text anonim care circula în Africa (cf p ???) Zece ani după aceea, a avut loc la Hippona o dispută publică între Augustin și episcopul arian Maximinus care venise în Africa după ce arianismul fusese condamnat la Aquilea; profitând de această ocazie, Augustin reia polemica împotriva arienilor și scrie o Confutațiune a „Predicii arienilor” (Contra Sermonem Arrianorum), o Dezbatere cu Maximinus, episcop al arienilor (Collatio cum Maximino Arrianorum episcopo), și o operă Împotriva lui Maximinus Arianul (Contra Maximinum Arrianum); și câteva predici și câteva scrisori trimise arianului Pascențiu (Epist 238-241) Tot în acest context polemic de combatere a arienilor trebuie plasată și opera Contra dușmanului Legii și al Profeților (Contra adversarium Legis et Prophetarum), scrisă cam prin 419-420 pentru combaterea unui eretic necunoscut care afirma că creația n-ar fi fost lucrarea unui adevărat Dumnezeu și nici Legea și profeții manifestarea acestuia",
    "83": " \n\nBibliografie Ediții: De Trinitate CChrLat 50, 1969 (WJ Mountain și Fr Glorie); BA 15-16, 1991 (E Hendirckx și G Madec); M Mellet, Th Camelot, P Agaesse, J Moingt); NBA 4, 1973 (introd A Trapé – MF Sciacca, trad G Beschin) Ediții bilingve ale De Trinitate tradus de Planude: Augutinou, Peri Triados, ed M Papathomopoulos – I Tsavari – G Rigotti, Athenai 1995 Despre operele antiariene: MP Ciccarese, Contra adversarium Legis et Prophetarum de Augustin, în Atti dell’ Accad Nazionale dei Lincei, Memorie 25, Roma 1981 Studii: M Schmaus, Die psychologische Trinitätslehre des hl Augustinus, Aschendorf, Münster 1927 \n9 Epistole și predici \nScriitorul trebuie să consacre însă o parte din timpul său și necesităților practice ale Bisericii din Hippona și din întreaga Africă unde Augustin devine tot mai faimos și mai important",
    "84": " O dovedește și rostirea unui foarte mare număr de Predici: cele cu adevărat autentice sunt peste cinci sute, unele cu conținut exegetic, altele mai ales pe teme morale; o dovedește și bogatul său Epistolar, compus din 279 de scrisori, din care 54 provin de la corespondenții săi (printre ei Paulinus din Nola și Ieronim, ca și personaje influente din Africa romană) Augustin scrie oamenilor politici și funcționarilor statului; dar compune și lungi scrisori cu conținut doctrinal, scrisori-tratat, potrivite cu gustul vremii, așa cum făceau și Ieronim, și Pelagius Recent, a fost descoperit și pulbicat de J Divjak în 1981 un corpus de 31 de epistole numerotate de la 1* la 29*, 28 ale lui Augustin însuși și 2 ale unui corespondent spaniol al său, Consentius; la acestea se adaugă o scrisoare a lui Ieronim către Aureliu, episcopul Cartaginei, datând din 391-392 Epistola lui Ieronim este cea mai veche din acest corpus pentru că celelalte au fost scrise în ultimii douăzeci de ani de viață ai lui Augustin",
    "85": " Subiectele sunt foarte variate și chiar cu caracter practic; interesantă este și atitudinea ostilă pe care o adoptă Augustin față de priscilienii∗ din Spania Această descoperire recentă a unui număr de scrisori până acum necunoscute se explică prin faptul că epistolarul lui Augustin circula în Evul Mediu în culegeri antologice cum probabil se întâmpla și cu Sermones Într-adevăr, și corpus-ul predicilor autentice ale lui Augustin, care fusese alcătuit de benedictinii din congregația San Mauro prin combinarea unor culegeri precedente, a fost mărit prin descoperirea unor florilegii cu noi omilii de către G Morin și C Lambot prin 1930 și foarte recent de către Dolbeau De fapt, abia începând cu secolul al XVI-lea a fost adoptat, în cazul lui Augustin, ca și al altor scriitori antici, criteriul privitor la reunirea într-un ansamblu unic a ceea ce circula divizat în mai multe părți \n\nBibliografie Ediții: CSEL 34, 1895-1898 (2 vol",
    "86": "); 44, 1904; 57, 1911 (Epistulae: A Goldbacher); 88, 1981 (1*-29*: J Divjak); BA 46B, 1987 (1*-29*: text și introd: J Divjak; trad și comentariu: R Braun, Y-M Duval, G Folliet, A-M La Bonnardière, S Lancel, C Lepelley, G Madec și alții); NBA 21-23, 1969-1971-1974 (introd de M Pellegrino, trad de T Alimonti, L Carrozzi) \n\nPredicile au fost rostite în fața propriilor credincioși din Hippona, iar unele și la Cartagina Așa cum observă Pincherle, „există în acele discursuri o ușurință și o spontaneitate a expresiei, o vioiciune a coloritului, o fervoare și, în același timp, multă căldură umană, toate astea fiind greu de găsit în argumentarea adesea întortocheată și pedantă a anumitor pagini din marile tratate E uimitor cum el știe să expună și să clarifice chestiunile cele mai dificile, să se apropie de sufletul ascultătorilor și să vorbească la fel ca un om obișnuit”; iar Quacquarelli observă că prin Predicile sale Augustin „face să se nască între el și acultători o simpatie reciprocă",
    "87": " Îi place să vorbească nu pentru că e încântat de cuvintele rostite, pe care totuși le înlănțuie armonios, ci pentru conceptele pe care acestea trebuie să le exprime, pentru lucrurile ce trebuie comunicate” Așadar, predicile sunt foarte diferite între ele, în funcție de persoanele cărora le erau adresate și în funcție de moment; instrumentul principal de comunicare cu oamenii simpli, crede Augustin, trebuie să fie limpezimea, chiar dacă acest lucru presupune, dacă ocazia o impune, chiar folosirea limbii de zi cu zi Într-adevăr, omilia are un scop concret și de neînlocuit, acela de a fi înțeleasă de toți fără ambiguități Dar acest lucru nu însemna că elaborarea literară trebuia să fie exclusă a priori; de aceea, Augustin găsește nimerit să folosească cu discreție resursele retoricii cu care fusese familiarizat încă de tânăr; ritmul frazei, extrem de variat, servește aceluiași scop Tocmai acesta este unul din lucrurile de preț ale omileticii augustiniene: atingerea unui uimitor echilibru între simplicitate și elaborarea retorică",
    "88": " Acest echilibru este consecința unei atente discipline, formulată pe plan teoretic de Augustin însuși în Doctrina creștină, unde spune că predicatorul trebuie să-i povățuiască pe ascultători, să placă acestora și să-i instruiască; însă este și rezultatul unei neîntrerupte activități de propovăduire în sânul comunității Și, în orice caz, nu e de crezut că aceste predici ar fi axate exclusiv pe probleme de etică practică; chiar dacă într-un stil diferit, aici sunt propuse și explicate și doctrine fundamentale ale filosofiei augustiniene ce sunt apoi discutate cu metode mai științifice în alte opere (de exemplu, în aceea despre Trinitate), cum ar fi aceea a funcției esențiale a credinței, necesară pentru a înțelege „Cu îndreptățire câte unul obiectează: «eu trebuie să înțeleg pentru a putea crede»; dar și eu îți răspund cu nu mai puțină îndreptățire, cu vorbele profetului, crede, ca să înțelegi (cf Is 7, 9: dacă nu veți crede, nu veți înțelege)",
    "89": " Avem dreptate amândoi: înțelege, ca să crezi și crede, pentru a înțelege; încearcă să mă înțelegi pe mine acum când îți vorbesc, și crede, pentru a mă înțelege, în cuvântul lui Dumnezeu” (cf Serm 43, 7) Nu lipsesc, așadar, motivele profunde din aceste predici ținute în fața poporului: s-a constatat că acestea, compuse între 392 și 418, constituie un fel de text paralel cu cel al tratatului Cetatea lui Dumnezeu, a cărui scriere a început în 412, pentru că ating multe din temele de-acolo însă într-o formă diferită Odată pronunțate, aceste predici au fost apoi păstrate și reunite în funcție de subiecte astfel încât să formeze Explicarea Psalmilor (Enarrationes in Psalmos), despre care am vorbit mai sus, Predicile despre Evanghelia după Ioan (In Iohannis evangelium tractatus), cele zece Predici despre prima epistolă a Sfântului Ioan (In epistolam I Iohannis) și altele, minore, pe care le omitem din lipsă de spațiu",
    "90": " \n\nPredicile dedicate textului Sfântului Ioan sunt foarte importante pentru modul cum Augustin aprofundează doctrina iubirii lui Dumnezeu și a lui Cristos ca mediator între Dumnezeu și om Crucea lui Cristos este simbolul umilinței care se opune trufiei filosofilor, dar este și unicul instrument care ne permite să parcurgem drumul până la Dumnezeu (Firește, chiar dacă le-am menționat în acest context pentru a respecta criteriul contiguității de conținut, aceste omilii au un loc bine stabilit în activitatea lui Augustin: predicile despre Evanghelie și cele referitoare la epistolele lui Ioan se situează în jurul anilor 414-416) \nBibliografie Ediții: BA 71-72-73A/B, 1969-1988 (In Iohannem Tractatus: MF Berrouard); SChr 75, 19944 (I Epitre de S Jean: P Agaesse); 116, 1966 (Sermons pour la Pâque: S Poque); NBA 24, 1968 (Commento al Vangelo di Giovanni e alla prima Epistola di Giovanni: introd A Vita, trad",
    "91": " și note E Gandolfo, E Maderini); 25-28, 1967-1977 (introd de A Corticelli, trad și note de R Minuti, V Tarulli, T Mariucci); 29, 1979 (Discorsi: sul Vecchio Testamento, introd de M Pellegrino, trad și note de P Bellini, F Cruciani, V Tarulli); 30-31, 1982-1990 (Discorsi: Sul nuovo Testamento, trad și note de L Carrozzi); 32, 1984 (Discorsi: Su i tempi liturgici, trad și note de P Bellini, F Cruciani și V Tarulii); 33, 1986 (Discorsi: Sui Santi, introd de A Quacquarelli, trad, note și indici de M Recchia); 34, 1989 (Discorsi: Su argomenti vari, trad și note de V Paronetto, AM Quartiroli); Agostino, Amore assoluto e „terza navigazione” Commento alla Prima Lettera di Giovanni, zece predici Commento al Vangelo di Giovanni, a doua predică",
    "92": " Introd, trad, note și aparat critic de G Reale, cu textul în latină la început, Rusconi, Milano 1994 Studii: Chr Mohrmann, Die altchristliche Sondersprache in den Sermones des hl Augustin, Dekkers & van de Vegt, Nijmegen 1932 și retipărit de Hakkert, Amsterdam 1965 (important pentru formularea „Sondersprache”, „limba specială a creștinilor”, despre care cf vol I, p ??? și urm); J Oroz, La retorica en los Sermones de San Augustin, Madrid 1963 Ediții ale Comentariului la Psalmi: CChrLat 38-40, 1956 (E Dekkers, J Fraipont); 41, 1961 (C Lambot); pentru celelalte texte exegetice cf CChrLat 33, 1958 (Quaestiones in Heptateuchum: J Fraipont); 44B, 1980 (Quaestiones Evangeliorum: A Mutzenbecher) O antologie cu comentariu: M Simonetti (Fundația Valla, Mondadori, Milano 19892) \n10 Lupta contra donatiștilor \nÎntre 400 și 411, lupta împotriva donatiștilor nu mai are doar un caracter doctrinar, ci capătă, în același timp, și un caracter juridic și politic, determinându-l pe Augustin să formuleze o teorie conform căreia e necesar să le fie aplicate donatiștilor și puterile, chiar dacă de esență exclusiv civilă, ale coercitio, adică să fie obligați prin măsuri polițienești să profeseze credința catolică",
    "93": " \n\nÎn această situație grea, Augustin se apropie tot mai mult de episcopul Cartaginei, Aureliu, cu care era prieten de mult, o persoană energică, un bun conducător, care îl va susține și în bătăliile următoare Augustin nu se sustrage de la discuțiile publice cu donatiștii, așa cum rezultă din numeroasele scrisori ale sale; procedând astfel, îi reînsuflețește pe catolici care erau în minoritate, obținând o răsturnare a situației În urma accentuării continue a violențelor donatiștilor contra catolicilor, fundamentală a fost însă decizia luată în cadrul conciliului african din 403 de a trimite delegați la împăratul Honorius care să-i ceară să fie aplicate contra donatiștilor legile lui Theodosius I contra ereticilor Această decizie a fost importantă în plan juridic pentru că l-a considerat pe schismatic (creștin, totuși, cum era donatistul) un eretic: astfel a fost considerat donatistul pentru că acorda un nou botez celor care, abandonând ortodoxia, aderau la schismă",
    "94": " Într-adevăr, de mai multă vreme, situația se înrăutățise Raporturile dintre cele două comunități, proste dintotdeauna, degeneraseră în violență fățișă despre care, desigur, noi suntem informați numai prin intermediul unor surse catolice ortodoxe, pe care, totuși, nu avem motive să nu le considerăm veridice Augustin însuși împreună cu colaboratorii săi cei mai apropiați trebuie să fi fost afectați; și, mai cu seamă, cum se întâmplă întotdeauna în astfel de cazuri, erau expuși violențelor cei ce abandonaseră donatismul pentru a adera la catolicismul ortodox Răspunsul oficial a fost o serie de măsuri polițienești instituite în 405; printre alte măsuri coercitive a fost luată și aceea de a restitui catolicilor orice proprietate ecleziastică aflată în posesia schismaticilor \n\nAgustin a adăugat acestor măsuri impuse de autoritatea politică o susținută activitate polemică Putem să facem doar câteva referiri la unele din numeroasele tratate din acești ani (400-405): cele trei cărți din tratatul Contra epistolei lui Parmenianus (Contra epistulam Parmeniani), donatistul care contestase regulile exegetice ale lui Tyconius (cf",
    "95": " p ???); dintre cărți, a doua prezenta un interes particular pentru Augustin pentru că acolo el susținea faptul că Biserica era un corp „bipartit” unde intrau și cei buni, și cei răi, dar asta nu însemna că ei ar constitui două realități separate Astfel erau combătuți chiar donatiștii, care susțineau că ar putea să existe o „Biserică de Sfinți”, a lor, opusă, evident, celei formate din păcătoșii catolici; dată fiind importanța tematicii, aceasta este una din cele mai semnificative opere scrise de Augustin împotriva schismaticilor, în care examinează din nou funcția și gradul diferitelor taine și ale celor care le oficiază și unde afirmă iarăși că numai la sfârșitul vremurilor cei buni vor fi aleși dintre cei răi Mai menționăm: cele șapte cărți Despre botez, contra donatiștilor (De baptismo contra Donatistas), în care discută din nou chestiunea fundamentală a valabilității botezului oficiat de eretici, analizată deja de Ciprian, de la care se revendicau și inamicii lui Augustin; Epistola către catolici referitoare la secta donatiștilor (Epistula ad Catholicos de secta Donatistarum), care poartă și titlul Unitatea Bisericii (De unitate Ecclesiae); o confutațiune (scrisă între 400 și 403) a unei epistole pe care episcopul donatist din Cirta, Petilianus, o trimisese comunității sale (Contra epistolelor lui Petilianus / Contra litteras Petiliani): în această operă, Augustin propune din nou exegeza în sens ortodox catolic a textelor citate de Petilianus; cele patru cărți, scrise în 405, după promulgarea legilor antidonatiste, și intitulate Contra lui Cresconius (Contra Cresconium gramaticum), prin care e combătut un învățat care îl apărase pe Petilianus de precedentul atac al lui Augustin",
    "96": " Mai există apoi și altele, minore Despre acestea putem să spunem pe scurt, la fel ca Pincherle, că, dacă într-o primă fază combaterea pozițiilor donatiștilor se baza în mod esențial pe materialul documentar adunat deja de Octatus din Milevi, cum erau actele precedentelor concilii africane, în ultima fază Augustin a amplificat propria informație, probabil și grație ajutorului unor prieteni, exploatând acte ale conciliilor donatiste, epistole interne ale comunității schismaticilor și fapte din istoria recentă El nu a denunțat doar violența exercitată contra catolicilor, ci și duritatea cu care erau tratați donatiștii dizidenți Un motiv mai complex era modul cum schismaticii se revendicau de la Ciprian, foarte venerat în Africa; acesta susținuse necesitatea repetării botezului, dacă acesta fusese oficiat de eretici (cf vol I, pp ???-???); Augustin nu ezită să opună autorității lui Ciprian autoritatea Apostolului Petru sau pe cea a Bibliei și subliniază cât de mult prețuia Ciprian unitatea Bisericii catolice",
    "97": " Pretenția donatiștilor de a reprezenta adevărata Biserică a sfinților e combătută de episcop, care afirmă că ei sunt în realitate o Biserică de separați; împărțirea între aleși și damnați nu are loc în această lume, ci în cealaltă și nimeni nu-și poate aroga dreptul de a aparține primei categorii În opoziție cu atitudinea resemnată a multora dintre colegii săi episcopi care se adaptaseră situației, Augustin vrea să pună capăt schismei pentru că o divizare a credincioșilor creștini echivalează cu o divizare a lui Cristos Orgolioasa pretenție a donatiștilor că ar îndura un martiriu în urma persecuțiilor este în realitate falsă pentru că suferințele nu dovedesc nimic dacă sunt îndurate pentru o cauză greșită: numai prin practicarea adevăratei credințe se poate obține calitatea de martir (o afirmație pe care, de altfel, o făcuse deja Ciprian) „Acești oameni nu pot muri ca niște martiri pentru că nu au dus viață de creștini",
    "98": " Nu devii martir datorită pedepselor, ci grație cauzei” (Epist 204, 4) Acuzația de persecuție, lansată în urma aplicării legilor imperiale, este contracarată de Augustin care spune că acestea nu-i condamnă la moarte pe eretici și nu obligă pe nici unul din ei să se convertească, ci împiedică doar producerea răului Cu atât mai puțin se puteau plânge de violență donatiștii care o exercitaseră întotdeauna și chiar obținuseră sprijinul unui dușman al creștinismului cum era Iulian Apostatul Persecuția al cărei obiect ar fi fost donatiștii nu este îndreptată împotriva creștinului, ci împotriva răului care există în sufletul său, adică împotriva ereziei; a nu o lua în seamă ar fi o neglijență de neiertat Lupta lui Augustin a fost dusă până la capăt cu succes, dar victoria n-a fost definitivă: convertirile forțate realizate prin mijloace polițienești nu au dus la încetarea ostilității față de catolici, și donatiștii au continuat să existe în Africa și sub dominația ulterioară a vandalilor, ca să întâmpine apoi cu entuziasm invazia arabă",
    "99": " \n\nBibliografie Ediții: CSEL 51, 1908 (Psalmus contra partem Donati, Contra epistulam Parmeniani, De baptismo: M Petschenig); 52, 1908 (Contra litteras Petiliani, Epistula ad Catholicos de secta Donatistarum, Contra Cresconium: M Petschenig); 53, 1910 (De unico baptismo, Breviculus, și alte opere minore antidonatiste: M Petschenig); BA 28, 1963 (Psalmus contra partem Donati; Contra epistulam Parmeniani, De secta Donatistarum: Y Congar, G Finaert, G Buissou); 29, 1964 (De baptismo: G Finaert, G Bavaud); 30, 1967 (Contra epistulas Petiliani: G Finaert, B Quinot); 31, 1968 (Contra Cresconium, De unico baptismo: G Finaert, AC de Veer); 32, 1965 (Breviculus și alte opere antidonatiste: E Lamiranda, G Finaert) \n\nSchisma donatistă ia sfârșit odată cu conciliul de la Cartagina din 411, după ce, în 408, legile lui Honorius fuseseră impuse din nou și înăsprite: guvernatorul Africii, Heraclian, acceptând o cerere a catolicilor, l-a însărcinat în 410 pe tribunul și secretarul Flavius Marcellinus să-i convoace pe episcopii donatiști la o conferință care să se țină la Cartagina în cel mult patru luni și unde urma să se ajungă la respingerea minciunii eretice; dacă aceștia nu s-ar fi prezentat, ar fi fost condamnați în contumacie și ar fi fost declarați vinovați",
    "100": " Nu putem vorbi pe larg aici despre conciliul de la Cartagina ale cărui Acte totuși s-au păstrat; partea catolică a fost apărată, în afară de Augustin, și de prietenii săi cei mai credincioși Aureliu și Alypius Dezbaterea s-a încheiat la 26 iunie 411 cu o sentință a lui Marcellinus favorabilă catolicilor, după multe discuții, tentative de obstrucționare și tertipuri; sigur, Marcellinus avusese încă de la început intenția de a da o astfel de sentință Câteva luni mai târziu, împăratul Honorius a dat o nouă lege prin care îi pedepsea pe donatiști prin amenzi, confiscări de bunuri și exilări Deși aprobă astfel de măsuri de coerciție, Augustin recomandă aplicarea unor pedepse moderate și evitarea condamnărilor la moarte \n\nActele Conciliului de la Cartagina se pot citi în SChr 194-195, 1972; 224, 1975; 373, 1991 (S Lancel); CChr Lat 149A, 1974 (S Lancel) Studii: P",
    "101": " Brown, Il discorso religioso nel tardo impero romano: il caso dell’Africa settentrionale, în Idem, Religione e società nell’età di sant’Agostino, trad it Einaudi, Torino 1975, pp 223-244; L’atteggiamento din sant’Agostino verso la coercizione religiosa, ibidem, pp 245-263 \n11 Orașul etern și Ierusalimul ceresc \nÎntre timp, alte probleme se iveau fără încetare, pentru că situația socială, economică și politică se agrava cu fiecare zi care trecea Invaziile barbarilor în Imperiul Roman erau continue și ultima, cea din 410, fusese cea mai înspăimântătoare, chiar dacă, pe plan politic, cea precedentă, din 408, nu fusese mai puțin gravă pentru că desprinsese din imperiu Spania, Galia și Britania Numai că, în 410, goții lui Alaric jefuiseră chiar Roma, devastaseră Italia până la strâmtoarea Messina și urcaseră apoi spre Provence Invazia barbarilor îi constrânsese pe mulți romani, dintre care unii de familie nobilă, să se refugieze în Africa, unde aduceau informații despre devastările și violențele la care asistaseră",
    "102": " Reacția păgânilor, atenuată de multă vreme, dar încă vie mai ales în cercurile intelectuale atât din Roma, cât și din Africa, se făcuse din nou simțită prin reluarea vechii acuzații, care circulase deja pe vremea lui Tertulian, conform căreia nenorocirile abătute asupra oamenilor erau dorite de zei, supărați din cauza răspândirii noii religii Deși aceste acuzații erau lansate de păgâni, e posibil ca ele să fi făcut să se nască îndoieli și printre creștini, obișnuiți cu ideea opusă de origine constantiniană și răspândită deja de Lactanțiu, conform căreia instaurarea creștinismului ar fi garantat Romei protecția în fața barbarilor Știrea distrugerii Romei, care în scrierile din epoca imperială era considerată un oraș etern, îi impresionase, într-o oarecare măsură, și pe unii intelectuali creștini, ca Ieronim, și tulburase sufletele tuturor: și Augustin, în epistolele din acei ani, îndeamnă la întoarcerea privirii către patria cerească și nu către cea pământească; violențelor barbarilor care produceau tulburare în suflete, el le opunea violențele donatiștilor; jefuirea Romei demonstra cât de efemere sunt bunurile din această lume: sunt motivele prezentate în omilia Despre distrugerea Romei (De excidio urbis Romae)",
    "103": " Mai puțin înflăcărate și mai științifice sunt discuțiile purtate de Augustin în unele din epistolele-tratat: prima poartă numărul 102 și examinează șase chestiuni care fac obiectul unei polemici cu păgânii (mai ales cu Porfiriu), iar celelalte (nr 132, 136, 137) sunt adresate unui păgân nobil și cultivat, Volusian, care adusese mai multe critici creștinismului Însă el reia toate aceste chestiuni, în acea manieră sistematică și enciclopedică ce-i este atât de caracteristică, mai cu seamă prin scrierea unei opere impresionante, Despre cetatea lui Dumnezeu (De civitate Dei) Aceasta era anunțată, în esență, la sfârșitul acelei opere exegetice pe care Augustin o ducea la bun sfârșit în 412, adică Explicarea Facerii în litera ei Cetatea lui Dumnezeu poate fi prezentată chiar cu cuvintele lui Augustin care o descrie în Retractări: „Primele cinci cărți resping părerile acelora care pretind că, pentru ca oamenii să prospere, e nevoie de cultul mai multor zei pe care păgânii erau obișnuiți să-i venereze; și cum acest cult este interzis, ei susțin că asta ar fi cauza nenumăratelor nenorociri de-acum",
    "104": " Următoarele cinci cărți, apoi, îi combat pe cei care recunosc că aceste nenorociri n-au lipsit și nu vor lipsi niciodată din viața muritorilor însă afirmă că credința în mai mulți zei ar fi folositoare în viața de apoi Astfel, în primele zece cărți sunt respinse aceste două păreri neîntemeiate, contrarii religiei creștine Însă pentru ca nimeni să nu-mi reproșeze că doar am respins ideile altora fără să le susțin pe ale noastre, acest lucru se petrece în a doua parte a acestei opere care e compusă din douăsprezece cărți dintre acestea, primele patru examinează originea celor două cetăți, dintre care una e a lui Dumnezeu, iar cealaltă e din lumea aceasta; următoarele patru vorbesc despre mersul și dezvoltarea lor; iar ultimele, despre scopul final Astfel, deși toate cele douăzeci și două de cărți vorbesc atât despre o cetate, cât și despre cealaltă, titlul și l-a luat totuși de la cea mai bună dintre ele, așa că opera se numește Cetatea lui Dumnezeu”",
    "105": " Așadar, este evident că polemica împotriva păgânilor stârnită de impresia emotivă produsă de jefuirea Romei a fost doar punctul de pornire pentru un examen mai profund al realității umane și al celei divine, coborâte pe pământ Totuși, așa cum se întâmplă cu operele mai întinse ale lui Augustin, acest plan devine mai clar și se dezvoltă puțin câte puțin, începând cu hotărârea inițială de a da o replică acuzațiilor păgânilor și continuând cu considerațiile asupra Romei, cetate a oamenilor prin excelență, urmate de reflecțiile despre cetatea lui Dumnezeu care există pe pământ într-o formă încă imperfectă și se va realiza pe deplin în Ierusalimul ceresc Din indicațiile pe care opera le conține rezultă că a fost scrisă timp de mai mulți ani și publicată pe grupuri de cărți: primele cinci în 415, iar celelalte ulterior, până în 426 Primele cărți au la bază o intenție apologetică mai tradițională, așa cum putem deduce chiar din cuvintele lui Augustin: apărarea creștinismului de acuzațiile păgânilor care vedeau în el cauza nenorocirilor din acele vremuri; trecerea în revistă în mod critic a istoriei umanității începând cu aceea a Romei pentru a descoperi acolo aceleași calamități ca și în epoca creștină (așadar, respingerea păgânismului în plan istoric); relevarea violențelor și a nedreptăților de care e plină istoria și, în sfârșit, acuzarea păgânilor din perspectivă creștină pentru idolatria lor imorală",
    "106": " Acest lucru fusese deja făcut de Tertulian, Minucius Felix și Arnobiu Sigur, Augustin aduce în discuție și elemente de mai mare actualitate, cum ar fi ideea că Imperiul Roman s-ar fi întins prin voința providențială a lui Dumnezeu, ori că religia creștină ar avea o funcție benefică chiar pentru realitatea politică romană pentru că poate să-i civilizeze pe barbari (un lucru pe care creștinii din Italia, de exemplu Ambrozie și Ieronim, îl acceptau cu multă prudență), ca și o evaluare pozitivă a romanității devenite creștine (obiectul discuției sunt împărații Constantin și Theodosius) Din acest motiv, unii cercetători au presupus că în micul poem al păgânului Rutilius Namazianus, din aceeași perioadă, intitulat Despre întoarcerea sa în patrie (De reditu suo), compus în 416, acesta, atunci când exaltă funcția civilizatoare a Romei păgâne, ar dori să răspundă ideilor lui Augustin – însă e doar o ipoteză După interpretarea istoriei, se trece la interpretarea filosofiei păgâne de care Augustin era foarte interesat încă din perioada petrecută la Milano",
    "107": " O inteligentă istorie a filosofiei este materia cărților următoare: ea se încheie cu paginile în care Augustin acordă o atenție particulară platonismului subliniindu-i meritele, chiar în cazul unor gânditori care au combătut creștinismul, cum e Porfiriu El polemizează însă și cu platonicienii, cum sunt Porfiriu și Apuleius, a căror amintire era foarte vie în Africa, pentru a arăta ce le-a lipsit ca să ajungă să înțeleagă noua religie Urmează, începând cu cartea a unsprezecea, expunerea privind cetatea din ceruri, creată de Dumnezeu: este interpretată istoria Facerii, a primelor vârste ale omenirii, a ebraismului, fiind folosite lucrări de erudiție creștină, sau cronici scrise de Eusebiu și de predecesorii săi Din acestea sunt extrase teoriile referitoare la diversele epoci ale umanității, ultima dintre ele fiind cea contemporană După acest examen al istoriei lumii, al celor două cetăți, pământească și cerească, acestea sunt comparate una cu alta: „două feluri de iubire au creat cele două cetăți, adică cetatea pământească a iubirii de sine, care ajunge până la disprețuirea lui Dumnezeu, și o cetate cerească a iubirii de Dumnezeu, care ajunge până la disprețul de noi înșine” (XIV, 28)",
    "108": " Cele două cetăți sunt constituite, pe de o parte, de cei care trăiesc pentru trup, iar pe de altă parte de cei care se hrănesc cu har; ele sunt indisolubil legate între ele, dar cetatea cerească este doar vremelnic pe pământ, în sensul că trebuie în mod necesar să-și unească propriile fapte cu cele ale cetății pământești și totuși nu e făcută să existe pe pământ; ea se va realiza pe deplin atunci când cetatea pământească nu va mai exista, adică după judecata de apoi Nu e ușor de spus ce poate fi „cetatea lui Dumnezeu” (Pincherle preferă să spună „cetățenie”, reluând semnificația latină a termenului civitas, adică o comunitate de oameni legați între ei grație dreptului de apartenență la aceeași cetate) Este Biserica celor sfinți, dar nu este cetatea tuturor celor ce aparțin Bisericii fără distincție Așadar, adevăratul său început este reprezentat de mântuirea pe care ne-a adus-o Cristos care a constituit originea Bisericii",
    "109": " Prin botez, pătrundem în ea, dar nu rămânem oricum: botezul șterge păcatul originar, dar nu și concupiscența, afirmă Augustin, în acord deja cu polemica antipelagiană contemporană; Biserica este compusă din oameni și, așadar, în mersul său, poartă cu sine și pe cei buni, și pe cei răi, pentru că Biserica de acum nu e identică cu cea escatologică Și ultimele două cărți ale operei, în care este abordată chestiunea mântuirii celor drepți și în care Augustin se întreabă cine pot fi drepții ce se vor mântui și ce funcție poate avea Biserica pe pământ ca să ajute la mântuirea lor, reiau tematica antipelagiană Pe de altă parte, cetatea pământească este compusă din acei oameni care poartă în sine imaginea omului din lumea aceasta: ea încearcă în mod constant să se organizeze după ordinea sa proprie și este orientată spre posesia lucrurilor materiale și desfătarea prin ele De aceea, ea este întotdeauna în luptă cu ordinea pe care o dorește Dumnezeu; însă, oricât de rea ar fi, cetatea pământească în sine este un lucru măcar în parte bun, așa cum se vede din faptul că și animalele respectă anumite legi",
    "110": " Dar totul în mod relativ: pacea și ordinea celor necredincioși sunt în esență false Adevărata cetate, așadar, este numai cetatea cerească, organizată pentru a asigura cetățenilor săi adevărata libertate, cea creștină: cetatea pământească nu are dreptul să fie numită astfel De aceea, republica romană, imperiile asirienilor și ale egiptenilor, care au fost principalele actualizări ale cetății pământești realizate de păgâni, nu au fost, în esență, o adevărată cetate, pentru că au fost caracterizate de dezordine În ciuda acestui lucru, Augustin se oprește îndelung asupra celei de-a doua cetăți tocmai pentru că vede că a fost realizată pe pământ și, în primul rând, asupra istoriei republicii romane pentru faptul că devenise creștină de curând, ceea ce putea duce la dificultăți de interpretare Construcția cetății cerești se face progresiv în această lume grație proiectului providenței divine; oamenii dintr-o cetate nu sunt altfel decât oamenii din cealaltă: ei trăiesc împreună, dar nu în același mod și nu au aceleași țeluri",
    "111": " O operă atât de întinsă nu e lipsită de prolixitate, de lungimi, de digresiuni și demonstrații greoaie; autorul încearcă să găsească răspuns în același timp pentru prea multe probleme; rezultatul este, în esență, nesistematic, chiar în mai mare măsură decât în alte opere ale epsicopului din Hippona Cu toate acestea, ne putem întreba dacă nu este scrierea cea mai importantă a lui Augustin, o expresie mai semnificativă a geniului său chiar în raport cu Confesiunile Dintr-un impuls enciclopedic, scriitorul vrea să folosească toată știința vremii pentru a rezolva toate chestiunile cu care cultura păgână îl face să se confrunte; este o atitudine comună pentru literații din Antichitatea târzie, în cazul cărora, totuși, intenția este complet diferită, pentru că enciclopedismul și erudiția corespund dorinței lor de a păstra ceea ce a fost transmis de înaintași În această operă, Augustin își folosește capacitățile sale exegetice, reluând probabil doctrinele donatistului Tyconius, cum este cea referitoare la milenarism; propune o proprie teologie a istoriei; folosește mai multe cunoștințe din teologia greacă, așa cum începuse deja să facă compunând De Trinitate a cărui redactare începe în acea perioadă și se suprapune cu scrierea primelor cărți din Cetatea lui Dumnezeu",
    "112": " Cetatea lui Dumnezeu a fost o operă fundamentală în tot Evul Mediu, chiar mai mult decât Confesiunile, deși a fost înțeleasă în baza unor criterii diferite de cele dorite de autorul ei Din cauza controverselor medievale dintre imperiu și Biserică, ideile fundamentale ale operei au fost interpretate în sens politic S-a spus că lucrarea ar conține o acuzație a puterii de stat, opera diavolului, și o preamărire a puterii ecleziastice sau papale În realitate, Augustin nu dorește nicicum să facă o distincție între două realități politice, Biserica și Statul: el a vrut doar să spună că forțele negative se manifestă în special prin lupta politică a statelor din lumea aceasta datorită setei de putere și de glorie a oamenilor, în timp ce o analoagă degenerare, ce poate avea loc și în cetatea cerească, nu face obiectul cercetării autorului nostru Cetatea pământească nu e totuna cu Statul pentru că toți membrii ei sunt destinați damnării eterne, în timp ce în cadrul Statului își duc viața și cei care aparțin cetății cerești",
    "113": " \n\nBibliografie Ediții: CChrLat 46, 1969 (De excidio urbis Romae: MV O’Reilly, cu alte opere minore) Prima ediția a De civitate Dei a fost și una dintre primele cărți tipărite în Italia (la Subiaco în 1467), dovadă a importanței operei În vremea noastră: CSEL 40, 1899 (E Hoffmann); CChrLat 47-48, 1955 (B Dombart, A Kalb); aceeași ediție (deja publicată de Teubner) a lui Dombart și Kalb la care se adaugă cele Duae epistulae ad Firmum editate de J Divjak, publicate acum de același editor, Stuttgart 19815 Traduceri: GE Cracken, WM Green, D Wiesen și alții (Loeb 1957-1972); BA 33-37, 1959-1960 (G Bardy – G Combès); NBA 5, 1-3, 1978 (introd A Trapé și alții, trad D Gentilli); L Alici (Rusconi, Milano, 1984) Studii: G Lettieri, Il senso della storia in Agostino d’Ippona, Borla, Roma 1988; J",
    "114": " van Oost, Jerusalem and Babylon, Leiden, Brill 1991 \n\nPrintre transfugii care părăsiseră Italia răvășită de invazia lui Alaric se găsea și Pelagius împreună cu câțiva din protectorii săi aristocrați pentru care Augustin, imediat ce i-a cunoscut, a nutrit o redusă simpatie Pelagius, care până atunci trăise la Roma, prețuia operele antimaniheiste ale lui Augustin, însă, așa cum am spus mai sus, fusese neplăcut impresionat de o faimoasă afirmație din Confesiuni: (X, 29, 40: „Dă-mi ceea ce poruncești și poruncește ceea ce vrei”), considerată de el o formă explicită de anulare a liberului arbitru Deși sosirea lui Pelagius în Africa avusese loc prin anii 410-411 și el își făcuse cunoscute ideile și la Cartagina, Augustin nu s-a hotărât să le respingă imediat La problema pelagianismului în general ne-am referit în paginile ???-??? \n\nDoctrinele lui Pelagius au fost însă răspândite imediat de Celestius, prietenul și discipolul său, care a început fără nici o ezitare să repună în discuție semnificația botezului și, mai ales, să nege necesitatea acestuia pentru copii: ei, într-adevăr, nu erau atinși de nici un păcat, dat fiind că nu erau afectați de cel originar (botezul, așadar, potrivit lui Celestius, era celebrat din pură obișnuință)",
    "115": " Celestius a fost denunțat lui Aureliu pentru unele din afirmațiile sale de către Paulinus, biograful lui Ambrozie, care administra în Africa bunurile Bisericii din Milano; ideile lui Celestius se încadrează în esență în sfera gândirii lui Pelagius pe care o împinge însă spre limite extreme: Adam fusese creat ca muritor, așa că ar fi murit chiar dacă n-ar fi păcătuit; păcatul originar l-a atins doar pe el; copiii sunt în aceeași stare ca Adam înainte de păcat; nici păcatul sau moartea lui Adam și nici învierea lui Cristos nu sunt cauza păcatelor sau a învierii tuturor oamenilor Celestius a fost condamnat și a plecat spre Orient, oprindu-se în Sicilia, unde a răspândit ideile sale Dorind să-i condamne pe adepții săi, Aureliu a cerut intervenția lui Augustin pentru a aprofundare a termenilor doctrinali ai problemei, iar pentru o acțiune concretă s-a adresat și guvernatorului Marcellinus care deja colaborase cu folos la organizarea și încheierea conciliului antidonatist din 411",
    "116": " \n\nAșadar, Augustin a fost nevoit să intervină într-o nouă dispută doctrinală și, cu toate că trecuse de șaizeci de ani, a dus-o la bun sfârșit cu aceeași energie și hotărâre cu care îi învinsese pe manihei și pe donatiști, obținând până la urmă condamnarea oficială a pelagianismului Oricum, această condamnare nu a marcat și stingerea ereziei și el a trebuit să continue să polemizeze cu pelagienii până la sfârșitul vieții sale: moartea a întrerupt scrierea ultimei sale opere care era îndreptată tocmai împotriva lor; înainte de 430, în fiecare an, se poate spune, Augustin a publicat o scriere în care îi combătea pe acești eretici De aceea, a început să respingă ideile lui Celestius scriind în 412 prima operă pe care i-a trimis-o lui Marcellinus, intitulată Despre pedepsirea și iertarea păcatelor și despre botezul copiilor (De peccatorum meritis et remissione et de baptismo parvulorum): în prima carte este reconfirmată doctrina păcatului lui Adam; în starea prefigurată de acel păcat se nasc toți copiii; cartea a doua neagă că omul ar putea să scape de această condiție",
    "117": " Nu e adevărat că perfecțiunea omului ar deveni imposibilă, așa cum susțin pelagienii, atunci când nu este admisă posibilitatea de a nu păcătui; pur și simplu liberul arbitru nu poate exclude intervenția harului divin Omul, chiar dacă este botezat, păstrează în sine concupiscența, care a fost iertată ca păcat, dar este încă vie în membrele trupului, ca „lege a păcatului”, conform definiției din Rom 5, 12 Cele două cărți au fost urmate la puțină vreme de o a treia în care Augustin se oprește asupra problemei originii sufletului după ce a avut posibilitatea să citească un Comentariu la Epistola către Romani al lui Pelagius în care el îl identifică pe adevăratul cap al ereziei De aceea, Augustin reia și sintetizează motivele din cele două cărți precedente referitoare la necesitatea botezului care servește la ștergerea unicului păcat comis de copii, adică cel originar, și la presupusa posibilitate de a nu păcătui, negată și de Scriptură (cf",
    "118": " Iov 14, 4-5; Psalmi 50, 6-7); îl citează, ca pe o autoritate, și pe Ciprian Urmează imediat un alt tratat, dedicat și acesta lui Marcellinus, ca să-l ajute să depășească unele dificultăți, intitulat Spiritul și litera (De spiritu et littera) în care Augustin, reluând opoziția dintre spirit și literă (2 Cor 3, 6), aplicată frecvent în cadrul exegezei Scripturilor, interpretează legea literei care se rezolvă într-o poruncă, și legea spiritului, care implică invocarea harului; fără har, voința omului nu e în măsură să urmeze voința lui Dumnezeu Aceleași probleme sunt abordate și în unele epistole, cum e nr 140, care poate fi considerată un tratat cu titlul Harul în Noul Testament, într-o carte, lui Honoratus (De gratia Testamenti Novi ad Honoratum liber unus); sau nr 157, adresată prietenului său Ilarie din Siracuza care în 414-415 îi ceruse să-i clarifice unele probleme referitoare la posibilitatea de a nu păcătui, la soarta copiilor morți fără botez și la alte chestiuni de ordin moral",
    "119": " \n\nDin acei ani datează scrierea despre Credință și fapte (De fide et operibus), care totuși nu e dedicat exclusiv combaterii pelagienilor, ci discutării anumitor norme practice pentru admiterea la botez; pornind de la această analiză, discursul se focalizează asupra examinării raportului dintre credință și fapte pentru că iertarea de păcate e obținută de creștin prin credință care lucrează prin intermediul iubirii În 414 a ajuns în preajma lui Augustin tânărul Orosius care fugise din Spania devastată de vizigoți și agitată de erezia priscilienilor; acesta i-a adus, în vederea unei analize, un Memoriu privitor la eroarea priscilienilor și a origeniștilor (Commonitorium de errore Priscillianistarum et Origenistarum), căruia Augustin îi dă răspuns prin micul tratat adresat Presbiterului Orosius contra priscilienilor și a origeniștilor, în care începe că examineze problema originii sufletului pe care o va aborda apoi mult mai aprofundat în Epistola 166, trimisă lui Ieronim, care este un adevărat tratat Despre originea sufletului omenesc",
    "120": " Augustin a încredințat această epistolă lui Orosius ca s-o ducă la Betleem și să continue acolo să-i combată pe pelagieni care fuseseră primiți în mod favorabil în Orient În acest tratat, intenția lui Augustin este aceea de a găsi o explicație pentru problema originii sufletului care să se poată încadra în concepția sa antipelagiană și în doctrina sa privitoare la transmiterea păcatului originar și la necesitatea botezării copiilor Totodată, îi este trimisă lui Ieronim Epistola 167 (Privitor la o sentență a apostolului Iacov) în care, analizând Iac 2, 11, contestă ideea că toate păcatele ar fi egale așa cum pretindeau stoicii \n\nPelagius mai scrisese, pe vremea când încă trăia la Roma, o carte Despre natură, în care susținea posibilitatea nevinovăției omului bazându-se, între alții, chiar pe Augustin, din care cita câteva fragmente preluate din precedentul tratat Despre liberul arbitru pentru a arăta că se contrazice",
    "121": " Augustin, citind această operă, este nevoit să replice în 415 cu o scriere Despre natură și har (De natura et gratia) care o corectează încă din titlu pe cea a adversarului și din care, așa cum obișnuiește să facă în tratatele de bătrânețe, Augustin citează pas cu pas, citarea fiind urmată imediat de confutațiune Augustin nu acceptă interpretarea reductivă a harului, propusă de Pelagius, ca posibilitate de a nu păcătui dăruită de Dumnezeu omului prin liberul arbitru sau prin lege care indică binele ce trebuie făcut și răul care trebuie evitat Apoi, pentru că predicile lui Celestius în Sicilia avuseseră succes, el răspândind acolo, printre alte doctrine, și pe aceea conform căreia copilul mort nebotezat nu poate fi osândit, iar cei bogați, dacă nu renunță la averile lor, nu pot obține mântuirea (am spus mai sus, pp ???-???, că printre operele din corpus-ul pelagian se găsesc și unele preocupate de instanțele sociale), Augustin răspunde în același an cu Perfecțiunea justiției omenești (De perfectione iustitiae hominis)",
    "122": " \n\nBibliografie: CSEL 60, 1913 (De peccatorum meritis et remissione et de baptismo parvulorum De spiritu et littera De natura et gratia De natura et origine animae Contra duas epistulas Pelagianorum: CF Urba, I Zycha); BA 21, 1966 (De perfectione iustitiae hominis; De natura et gratia; De gestis Pelagii: G de Plinval – J de la Tullaye); NBA 17, 1, 1981 (Natura e grazia: Il castigo ed il perdono dei peccati ed il battesimo dei bambini, introd și note de A Trapè, trad de I Volpi); 17, 2, 1981 (Natura e grazia: Gli atti Pelagio; La grazia di Cristo e il peccato originale, introd și note de A Trapè, trad de I Volpi) \n13 Criza pelagiană: a doua fază \nAstfel, în circa trei-patru ani, mai multe opere ce s-au succedat în ritm rapid păreau să fi potolit erezia",
    "123": " Dar nu s-a întâmplat așa, pentru că Pelagius, după ce se refugiase în Palestina, obținuse un succes notabil disociindu-se de poziția extremistă a lui Celestius De aceea, a fost reabilitat de un conciliu ținut la Diospoli la sfârșitul lui 415 și a fost apărat de mai mulți episcopi din Orient La Diospoli, apărarea catolicismului ortodox fusese încredințată unor persoane mai puțin abile și mai puțin înzestrate decât Augustin; cu câteva luni înainte, tot în 415, un sinod ținut la Ierusalim respinsese considerațiile antipelagiene ale lui Orosius, trimis de Augustin la Ieronim Pelagius a reluat lupta și l-a informat pe Augustin despre succesul său, făcând astfel încât acestuia să-i parvină, fără nici un cuvânt în plus, doar concluzia conciliului De aceea, Augustin a trebuit să se angajeze într-o polemică de mai mare anvergură pentru că nu mai era vorba doar de o simplă controversă doctrinală De comun acord cu prietenul său Aureliu, a convocat un conciliu în 416 unde, după condamnarea lui Pelagius, s-a hotărât să fie obținută confirmarea condamnării chiar de către Roma; episcopul din Hippona îi trimise papei Inocențiu cartea sa Despre natură și har și scrise o operă pe care i-o trimise lui Aureliu în care relata Comportamentul lui Pelagius (De gestis Pelagii)",
    "124": " Aici, Augustin susține că Pelagius fusese achitat de conciliul de la Diospoli pentru că episcopii nu erau bine informați în privința doctrinelor sale și se mulțumiseră doar cu faptul că acesta se disociase de Celestius și cu ceea ce Pelagius însuși spusese în acel moment, de aceea Augustin consideră necesar să reexamineze întreaga problemă Papa Inocențiu aprobă acțiunea lui Augustin și Aureliu și îl condamnă pe Pelagius în ianuarie 417, însă, cum papa moare la puțin timp după aceea, Pelagius și Celestius însuși reușesc să obțină anularea condamnării de la succesorul lui Inocențiu, Zosimus, lăsând să se înțeleagă că o astfel de condamnare avusese drept cauză maniheismul ascuns al lui Augustin Zosimus i-a certat cu asprime pe episcopii africani pentru decizia luată Așadar, totul trebuia luat de la capăt Nu putem expune aici complexele evenimente care s-au succedat după hotărârea papei; Pelagius a scris un nou tratat, Despre liberul arbitru, iar Augustin a reluat acțiunea de combatere a ereticului prin două opere scrise în 418 și legate între ele, una Despre harul lui Cristos (De gratia Christi) și alta Despre păcatul originar (De peccato originali): acestea sunt trimise lui Albina, Pinianus și Melania care, la Ierusalim, încercaseră să obțină de la Pelagius rectificări ale doctrinei sale privitoare la păcatul originar și la har, iar Augustin reia aici marile direcții de dezvoltare ale controversei; totodată, neobosit, el trimite numeroase scrisori cu instrucțiuni prietenilor săi, la Roma și în alte locuri",
    "125": " Și a recurs din nou la condamnarea oficială în cadrul unui conciliu: acesta a fost convocat la 1 mai în anul 418 și a reafirmat cu mai mare claritate, sub forma a nouă anateme, condamnarea pelagianismului, a doctrinei harului și a doctrinei păcatului originar; totodată, a confirmat validitatea sentinței papei Inocențiu și a trimis o copie a hotărârilor sale lui Zosimus Apoi, bizuindu-se pe propria autoritate, și ajutat de Aureliu, Augustin a intervenit pe lângă împărat astfel încât, la 30 aprilie 419, printr-un rescript al prefectului pretoriului, Pelagius și Celestius erau condamnați pentru subversiune din cauza doctrinei lor periculoase și erau obligați să părăsească Italia: împăratul dădea ascultare episcopatului african fără să ceară părerea papei În mare grabă, Zosimus a trebuit să revină asupra propriilor hotărâri și să confirme printr-o epistolă (așa-zisa Tractoria) condamnarea celor doi \n\nBibliografie: CSEL 42, 1902 (De perfectione iustitiae hominis, De gestis Pelagii, De gratia Christi et de peccato originali: C",
    "126": "F Urba, I Zycha); BA 22, 1975 (De gratia Christi De natura et origine animae: J Plagnieux, F-J Thonnard, AC de Veer; cf și BA 21) \n14 Polemica antipelagiană: conflictul cu Iulian din Eclano \nÎn Italia, totuși, condamnarea lui Pelagius făcuse senzație, și nu atât din cauza intervenției autorității imperiale, considerată, în sine, justificată, cât mai ales pentru că rezultase că episcopatul african își impusese propria teologie întregii creștinătăți occidentale Mulți erau cei ce fuseseră seduși de ceea ce predica Pelagius, atât printre nobilii din Roma, cât și printre oamenii Bisericii; printre aceștia, poate și Paulinus din Nola: prietenul acestuia, cel care îi scrisese și epitalamul pentru nuntă, așa cum am văzut mai sus, era Iulian, episcopul din Eclano, lângă Benevento Acesta, tânăr, inteligent și cultivat, reluă apărarea pelagianismului considerându-l adevărata doctrină a Bisericii, denigrată de opiniile episcopilor africani influențați de maniheism",
    "127": " Giulian observă că artizanul condamnării lui Pelagius fusese în esență Augustin, motiv pentru care împotriva acestuia sunt îndreptate operele sale care constituie ultimul răspuns al pelagianismului Întâi de toate, Iulian a contestat prin două epistole decizia lui Zosimus, iar pentru acest lucru a fost destituit și trimis în exil; nici adresându-se curții n-a obținut un rezultat mai bun pentru că acolo era influent un prieten de încredere al lui Augustin, contele Valeriu care obținuse semnarea decretului imperial din 419 În 419-420, Augustin i-a trimis lui Valeriu prima carte din tratatul despre Nuntă și concupiscență (De nuptiis et concupiscentia) al cărui titlu arată deja spre ce tip de subiect se deplasase de-acum în mod preferențial polemica episcopului din Hippona: spre vinovăția, inerentă naturii umane ca atare, cauzată de păcatul originar; simptomul cel mai evident și mai concret al acestuia este acela al dorințelor carnale pentru că nu pot fi eliminate și persistă și după botez și începerea vieții creștine",
    "128": " În această ultimă polemică dusă de Augustin, se accentuează aspectele cele mai întunecate și triste ale gândirii sale ce relevă fără încetare omniprezența concupiscenței, josnicia omului, incapabil să dorească binele și, în consecință, răspândirea răului în lume Liberul arbitru e considerat de-acum absolut irelevant pentru comiterea binelui în raport cu harul lui Dumnezeu și tocmai acesta va fi unul din motivele principale ale reacției contra doctrinelor augustiniene care s-au înregistrat în cultura creștină din secolul al cincilea Așadar, așa cum am spus, Iulian începuse să trimită scrisori prin care contesta deciziile conciliului de la Cartagina și respingea doctrinele lui Augustin care stătuseră la baza acestuia După ce citește epistolele lui Iulian, Augustin scrie în 420 o a doua carte din tratatul despre Nuntă și concupiscență și alte patru Contra celor două epistole ale pelagienilor (Contra duas epistulas Pelagianorum) Iulian, la rândul său, continuase polemica scriind un tratat în patru cărți dedicate Lui Turbantius, colegul său: acestora, Augustin le-a răspuns în 421 prin cele șase cărți din tratatul Contra lui Iulian Pelagianul (Contra Iulianum haeresis Pelagianae defensorem)",
    "129": " Iulian, care cunoștea bine limba greacă și era un om cultivat, intră în contact cu teologii orientali pentru a obține sprijinul lor; a devenit prietenul marelui comentator din școala antiohiană, adică al lui Teodor din Mopsuestia (cf p ???), la care a trebuit să se refugieze pentru că pelagianismul fusese interzis în Italia, așa cum am spus, și el însuși fusese condamnat în acei ani După ce s-a stabilit în preajma lui Teodor, Iulian a ajuns să cunoască a doua carte din tratatul despre Nuntă al lui Augustin căruia îi răspunde prin opt cărți dedicate Lui Florus, pline de atacuri violente la adresa adversarului; și polemica a continuat pentru că episcopul din Hippona a replicat scriind Contra celui de-al doilea răspuns al lui Iulian (Contra secundam Iuliani responsionem), numită și Opera neterminată contra lui Iulian (Contra Iulianum opus imperfectum), întreruptă în timpul examinării celei de-a șasea din cele opt cărți chiar de moartea lui Augustin",
    "130": " \n\nTrebuie amintite aici, chiar dacă nu au o legătură directă cu polemica împotriva lui Augustin, și operele exegetice pe care le-a scris Iulian; în acestea, e lesne de înțeles, el a respectat criteriile școlii din Antiohia Iulian a scris Explicații privitoare la cei doisprezece profeți (Explanationes duodecim prophetarum) din care ne-au rămas interpretările la Osea, Ioil și Amos, și un comentariu la Cartea lui Iov (Expositio libri Iob); ne-au parvenit și unele fragmente dintr-un Comentariu la Cântarea Cântărilor În fine, a tradus Comentariul la Psalmi scris de prietenul său Teodor din Mopsuestia \n\nBibliografie Ediții: CSEL 42, 1902 (alte opere între care De nuptiis et concupiscentia: CF Urba și I Zycha); 85, 1, 1974 (Contra Iulianum t prior, libri I-III: M Zelzer); BA 23, 1974 (De nuptiis et concupiscentia; Contra duas epistulas Pelagianorum: F-J Thonnard, E Bleuzen, A",
    "131": "C de Veer); NBA 18, 1985 (Polemica împotriva lui Iulian: Nunta și concupiscența, Contra celor două epistole ale Pelagienilor introd, trad și note de N Cipriani); 19, 1-2, 1993-1994 (Polemica împotriva lui Iulian: Polemica împotriva lui Iulian, Opera neterminată, introd și note de N Cipriani, trad de I Volpi) \n\nControversa cu pelagienii a fost ultima în care Augustin și-a angajat energiile intelectuale și a fost cea care a presupus din partea lui cel mai mare efort doctrinal pentru că se referea într-adevăr la o problemă fundamentală, esențială a doctrinei creștine; în urma polemicii cu Pelagius, ies la iveală chestiuni precum cea a naturii umane ori cea a păcatului originar, cărora Augustin le găsește răspunsuri, cum e doctrina harului, care vor ocupa un loc central în viața Bisericii Augustin nu mai trebuie să lupte cu dușmani din exterior, cum erau maniheii sau donatiștii, ci cu persoane care au descoperit o problemă ce ține de natura profundă a creștinului, iar soluția atât de radicală pe care o găsește nu va întârzia să provoace perplexitatea cărturarilor din secolele următoare",
    "132": " Construind doctrina absolutei gratuități a harului divin care implică, în consecință, condiționarea prin predestinare a libertății umane, Augustin atinge sfârșitul unei evoluții care începuse încă din prima parte a vieții sale (unele semne sunt reperabile chiar în Confesiuni) și care tocmai de aceea îi va fi reproșată de către adversarii săi; aceștia se vor referi la operele scrise de el în anii anteriori și vor sublinia că soluția propusă de Augustin era aceea a unui maniheist, a unui dualist deghizat în haine de creștin Oricum, în ciuda unor rectificări și a unor precizări ulterioare, creștinismul latin nu va mai reveni la moralismul și raționalismul pre-augustinian care își trage originea din filosofia păgână Concepția augustiniană despre har pare să ridice o problemă foarte gravă, aproape insolubilă: aceea a concilierii harului cu liberul arbitru Dar așa cum bine observă Gilson, pentru Augustin această contradicție nu există deloc Potrivit lui Augustin, dacă e adevărat că eu posed liberul arbitru, e tot atât de adevărat și că vreau să trăiesc",
    "133": " Atunci, voința este ceva ce mi-a fost dat ca un fapt despre care nu se poate discuta, iar a voi înseamnă a te folosi întordeauna de liberul arbitru a cărui definiție se confundă întotdeauna cu aceea a voinței Că liberul arbitru există, crede Augustin, este o chestiune indiscutabilă; ceea ce el se întreabă nu este dacă a-l iubi pe Dumnezeu nu depășește sfera liberului nostru arbitru, ci dacă stă în puterea noastră acest lucru; dar puterea de a face ceea ce vrei este mai mult decât expresia liberului arbitru, este chiar libertatea Problema, deci, nu este aceea a harului și a liberului arbitru, ci aceea a harului și a libertății Pelagius susținea că păcatul era cauzat în esență de liberul nostru arbitru utilizat în mod nepotrivit; acesta nu reduce nici libertatea și nici bunătatea naturală și, în consecință, nici puterea de a face binele De aceea, tot potrivit lui Pelagius, harul de la Dumnezeu nu influențează voința omului, ci constă doar în iertarea pe care Dumnezeu, ca judecător milostiv, o acordă pentru păcatele noastre (cf",
    "134": " Augustin, Harul și liberul arbitru 14, 27) Libertatea lui Adam rămăsese totuși intactă după căderea lui în păcat Augustin s-a ridicat împotriva acestei concepții, chiar dacă trebuie să admitem că afirmațiile lui nu coincid în întregime cu acelea făcute înainte de a se pune problema lui Pelagius Dar, până la urmă, trebuie să admitem că Augustin era antipelagian chiar înainte de a cunoaște doctrina lui Pelagius pentru că pelagianismul era, în esență, negarea experienței personale a lui Augustin însuși: așa cum am spus, Pelagius susținea că harul nu intervine înainte de păcat pentru a-l preveni, ci doar după aceea, pentru a-l șterge Augustin, dimpotrivă, înainte de convertirea sa înțelesese legea lui Dumnezeu, dar nu putuse s-o ducă la îndeplinire; esențial este fragmentul din Confesiuni VII, 21, 27, în care scriitorul alege drept fundament pentru experiența sa experiența apostolului Pavel, Rom 7, 19-25: „Căci nu fac binele pe care îl voiesc, ci răul pe care nu-l voiesc",
    "135": " Om nenorocit ce sunt! Cine mă va izbăvi de trupul morții acesteia? Harul lui Isus Cristos, Domnul nostru” Prin urmare, harul lasă absolut intact liberul arbitru, după cum scrie și în Scriptură (cf Harul și liberul arbitru, 2, 2), însă diferența între omul care primește harul și omul care nu-l primește constă chiar în eficacitatea liberului arbitru: cine nu are harul își dă seama că, chiar dacă vede binele, nu-l poate săvârși, în timp ce acela care îl are îl vede și poate să-l săvârșească \n\nBibliografie PF Beatrice, Tradux peccati Alle fonti della dottrina agostiniana del peccato originale, Studia patristica Mediolanensia 8, Vita e Pensiero, Milano 1978; A Trapé, S Agostino: introduzione alla dottrina della grazia, Città Nuova, Roma 1987-1990 \n15 Ultimii ani \nRetractările (Retractationes) sunt ultima operă pe care trebuie s-o mai amintim alături de cele consacrate polemicii împotriva lui Iulian: a fost scrisă în 427 și, în cuprinsul său, Augustin reexaminează, la sfârșitul vieții sale, operele sale cele mai importante (numai cărțile înțelese în sens restrâns, nu scrisorile sau predicile) și, dat fiind că nu mai poate avea din nou în mână ceea ce a scris deja, vrea ca printr-o nouă lucrare să corecteze fraze, afirmații, judecăți greșite care fuseseră formulate de el sau de alții, furnizând astfel adevărata interpretare a scrierilor sale",
    "136": " O asemenea interpretare, propusă la mulți ani după ce autorul însuși redactase acele opere, nu coincide în mod logic cu aceea care se poate desprinde din operele în cauză Retractările constituie însă un document interesant care reflectă recitirea într-un mod personal a propriilor opere de către autorul lor și, uneori, furnizează tocmai soluția unor probleme de compoziție a operelor precedente care altfel ni s-ar părea de neînțeles Autocritica este mai puternică decât autoapărarea și se referă mai ales la chestiuni de dogmă Opera e lipsită de orice ambiții literare și de orice vanitate cu toate că, atunci când a scris-o, Augustin era personalitatea cea mai cunoscută a întregii creștinătăți occidentale și faima lui depășise granițele Africii \n\nBibliografie Ediții: CSEL 36, 1902 (P Knöll); CChrLat 57 (A Mutzenbecher); BA 12, 1950 (G Bardy) \n\nChiar în Africa și chiar în aceeași perioadă, Augustin trebuie să se fi confruntat cu primele reacții, nu întotdeauna favorabile, față de consecințele pe care le avusese polemica sa antipelagiană",
    "137": " În 426-427 a trebuit să revină asupra problemei harului și a liberului arbitru și să-și susțină concepția sa conform căreia harul este absolut necesar pentru săvârșirea binelui A făcut-o scriind o carte despre Har și liberul arbitru (De gratia et de libero arbitrio) pe care a trimis-o starețului și călugărilor mânăstirii din Adrumeto, care, pentru a-i contesta doctrinele, se folosiseră chiar de o epistolă a episcopului din Hippona (nr 194) adresată lui Sixtus (viitorul papă Sixtus al treilea) În afară de această operă, Augustin mai răspunde și cu două scrisori (n 214 și 215) care o explică pe cea precedentă; o legătură (chiar dacă mai puțin strânsă) cu aceeași chestiune are și tratatul următor despre Mustrare și har (De correptione et gratia), compus pentru a-i combate pe cei care credeau că, dacă Dumnezeu este cel ce dă omului buna voință și puterea de a săvârși binele, așa cum se spune în Filip",
    "138": " 2, 13 și cum Augustin repetase de atâtea ori, atunci păcătoșii nu trebuie dojeniți, trebuie doar să ne rugăm pentru ei În această operă, Augustin consolidează doctrina sa referitoare la predestinarea celor aleși ce își are originea în proiectul divin gratuit și de nepătruns Și în afara Africii se discuta însă despre doctrina augustiniană a harului care părea foarte nouă (vom vedea în continuare că doctrina predestinării nu a fost întâmpinată favorabil în cercurile culturale din Galia, mai ales în mănăstirile din Marsilia și Lérins În 428, Augustin a trebuit să răspundă prin scrierea Despre predestinarea sfinților (De praedestinatione sanctorum) lui Prosperus și Ilarie, doi laici din Galia meridională, care îi trimiseseră două scrisori (nn 225 și 226 din epistolarul lui Augustin), în care criticau, împreună cu alții, operele trimise călugărilor din Adrumeto Tot lui Prosperus și Ilarie, un an mai târziu, Augustin trimite o a doua carte intitulată Despre darul perseverenței (De dono perseverantiae), în care explică faptul că și perseverența în credință, ca și nașterea în om a credinței, este un dar de la Dumnezeu",
    "139": " \n\nBibliografie Ediții: PL 44; BA 241, 1962 (De gratia et libero arbitrio De correptione et gratia De praedestinatione sanctorum De dono perseverantiae: J Chéné, J Pintard); NBA 20, 1987 (La grazia e il libero arbitrio La correzione e la grazia, introd și note de A Trapé, trad de M Palmieri) \n\nÎn sfârșit, mai amintim, nu pentru că s-ar distinge prin particulare elemente de inteligență critică (de altfel, nici nu-și propunea o aprofundare științifică a problemei), un catalog de tip tradițional, Ereziile (De haeresibus), care, din cauza utilității sale și a autorității autorului său, a avut o răspândire notabilă în secolele următoare A fost scris în jurul anului 428 la cererea lui Quodvultdeus, pe atunci, diacon de Cartagina (despre el cf mai jos, p ??? și sq), iar primele 57 de erezii au fost luate din rezumatul anonim (Anacephaleosis) al Panarion-ului lui Epifanie, iar numerele 58-80 probabil din opera analoagă a lui Filastriu din Brescia, la care se adaugă, în sfârșit, informații despre ereziile din spațiul latin",
    "140": " O funcție practică similară are Oglinda (Speculum), o compilație de precepte luate din Vechiul și din Noul Testament, care trebuia să servească drept reper pentru poporul credincios Culegerea e alcătuită în esență din citate extrase din Scripturi, de la Exod până la Apocalipsă La origine, aceste citate fuseseră preluate dintr-o versiune biblică anterioară celei datorate lui Ieronim, ulterior însă, în Evul Mediu, au fost corectate în conformitate cu Vulgata Opera datează din 427 \n\nBibliografie Ediții: pentru Erezii: Patristic Studies 90, The Catholic University of America, Washington 1956 (GL Müller); pentru Oglinda: CSEL 12, 1887 (Fr Weihrich) \n\nÎn 430, când catastrofa ineluctabilă care dezagrega vechea civilizație greco-romană din Occident atinsese apogeul, Augustin moare Africa fusese deja invadată de vandali, care asediau Hippona și se dedau peste tot la violențe, teroare și jafuri Așa cum povestește biograful său, Possidius (31, 2), Augustin „voise să i se transcrie puținii psalmi ai lui David care vorbesc despre penitență; și, țintuit în pat, pe toată durata bolii sale, contempla acele foi întinse pe perete și le citea vărsând fără încetare râuri de lacrimi”; și tot el (28, 11): “în mijlocul acestor nenorociri, el se consola cu maxima unui învățat care spusese: «Nu va fi înțelept cel ce va socoti lucru de seamă prăvălirea lemnelor și a pietrelor și moartea celor muritori»”",
    "141": " Acestea erau cuvintele lui Plotin care vedea, la fel ca Augustin, cum lumea lui se sfârșea, răvășită de invaziile barbarilor Dar, cum amintește tot Possidius, avusese grijă ca toate cărțile Bisericii din Hippona și ale bisericilor aflate în subordinea sa să nu fie distruse de incendiile provocate de barbari: un semn, observă Marrou, al continuității tradiției culturii creștine, idee apărată de Augustin întreaga sa viață \n16 Activitatea de scriitor a lui Augustin \nÎn paginile precedente, accentul a fost pus aproape exclusiv (chiar dacă, din necesități de spațiu, în mod succint) pe importanța, profunzimea și subtilitatea producției augustiniene, pe temele care au animat polemicile sale, pe motivele care au constituit armătura marilor construcții teologice și filosofice Și se poate spune că drumul pe care merge cultura modernă atunci când se apropie de Augustin este aproape întotdeauna acela al speculației filosofice și religioase, aproape niciodată acela al artei sale – excepție făcând Confesiunile",
    "142": " Ca literat, Augustin se bucură de o atenție mai redusă, poate din cauza importanței sale ca gânditor care pune în umbră alte aspecte ale activității sale Ca literat, Augustin nu e ușor de judecat și pentru faptul că multe din operele sale nu au intenții artistice Dar cum pot fi evaluate cele în care el este angajat total? Caracteristica fundamentală a scrisului său este aceea de a fi produsul retoricii: Augustin, încă păgân, a fost maestru de retorică timp de aproape cincisprezece ani și mereu s-a aplecat asupra ei și după aceea, când s-a gândit să construiască o cultură creștină Dar numai o prejudecată romantică, valabilă multă vreme și în secolul nostru și încă nu cu totul depășită, a dus la ideea că elaborarea retorică ar fi semn de „nesinceritate” (cum se spunea pe vremuri) și de incapacitate artistică, și nu, dimpotrivă, al capacității de meditare, de construire și de exprimare",
    "143": " Un exemplu al evoluției acestor evaluări moderne ale lui Augustin îl constituie Marrou, care, în studiul său intitulat Saint Augustin et la fin de la culture antique, publicat în 1938, a emis o judecată foarte restrictivă în privința artei episcopului din Hippona, însă într-o „Retractatio”, publicată în 1949 și inclusă în a patra ediție a operei (în 1958), a subliniat cu entuziasm și iubire câtă finețe, câtă subtilitate, ce capacitate de a construi armonios o operă și de a se exprima în mod adecvat există în retorica lui Augustin De aceea, se poate spune fără greș că Augustin a fost un scriitor-retor și că prin el această artă și-a demonstrat cel mai bine propriile posibilități \n\nAlte repere bibliografice Augustin, așa cum rezultă foarte clar din istoria culturii europene, a fost studiat mai ales în Franța După bibliografia prezentată deja pentru tematica precedentă, adăugăm aici unele titluri cu caracter mai general, sau studii compozite care au o valoare istorică chiar dacă sunt parțial depășite",
    "144": " Înainte de toate, ampla viziune de ansamblu a lui E Portalié, (Saint) Augustin, DTC I, (1902), coll 2268-2472, și a lui P Monceaux, Histoire littéraire de l’Afrique chrétienne, tome VII, Paris 1923; apoi: P Batiffol, Le catholicisme de saint Augustin, Gabalda, Paris, 1920; F Cayré, La contemplation augustinienne Principes de la spiritualité de S Augustin, A Blot, Paris 1927; idem, Les sources de l’amour divin La divine présence d’après saint Augustin, Desclée de Brouwer, Paris 1933; G Combès, La charité d’après saint Augustin, Desclée de Brouwer, Paris 1934 Alte lucrări mai importante apărute mai recent: V Capanaga, San Augustin, Barcelona 1951; M Testard, Saint Augustin et Cicéron Et Augustiniennes, Paris 1958; AM La Bonnardière, Recherches de chronologie augustinienne, Et Augustiniennes, Paris 1965; H Hagendahl, Augustin and the Latin Classics, Studia Graeca et Latina Gothoburgensia, Göteborg 1966; J",
    "145": " Oroz, San Augustin Cultura Clasica y Cristianismo, Universidad Pontificia de Salamanca, Salamanca 1988 Actele unor congrese, Miscellanea, Studii omagiale Congresso internazionale su S Agostino nel XVI sedicesimo centenario della conversione, 3 volume, Augustinianum, Roma 1987; Signum pietatis, Festgabe für CP Meyer hrgg von A Zumkeller, Augustinus Verlag, Würzburg, 1989; Interiorità e intenzionalità in S Agostino, Actele primului și ale celui de-al II-lea seminar al Centrului de Studii Augustiniene din Perugia, sub îngrijirea lui L Alici, Augustinianum, Roma 1990 Amintim, în sfârșit, că „Revue des Études Augustiniennes” (Paris 1954) publică anual un buletin bibliografic dedicat antichității creștine în ansamblul său, și că o parte consistentă a acestuia este rezervată bibliografiei augustiniene; și că Academia de Științe din Viena publică în „Sitzungsberichteder Österreichischen Akademie der Wissenschaften” o serie de cataloage ale manuscriselor operelor lui Augustin, fiecare dedicat uneia sau mai multor țări: nn",
    "146": " 263, 1969 și 267, 1970 (Italia: M Oberleitner); 276 și 281, 1972 (Marea Britanie și Irlanda: F Römer); 289, 1973 (Polonia și Scandinavia: F Römer); 292, 1974 (Spania și Portugalia: J Divjak); 306, 1976 și 350, 1979 (Republica Federală Germană și Berlinul de Vest: R Kurz); 601, 1993 (Austria: D Weber) \n\nCAPITOLUL XIV EPOCA INVAZIILOR BARBARE ÎN OCCIDENT \nÎn secolul al cincilea, problema barbarilor devine mult mai gravă decât lăsase să se întrevadă epoca lui Theodosius, încheiată în 395; dar tocmai marile invazii care au început în 406-408 și s-au succedat fără încetare de-a lungul întregului secol au caracterizat viața lumii mediteraneene și în special a Occidentului de limbă latină \n\nRealitatea barbarică concretizată prin marile invazii din primii ani ai celui de-al cincilea secol nu mai era, firește, o noutate; se vorbea despre barbari încă de pe vremea lui Tacit La început, problema avusese mai ales un caracter ofensiv, cel puțin până în epoca lui Traian, apoi a căpătat însă, încă din secolul al doilea, un caracter defensiv, într-o epocă de mare înflorire a imperiului",
    "147": " Invazii ale barbarilor au avut loc la puțină vreme după cuceririle lui Traian, sub Antoninus Pius; sub Marc Aureliu, aceștia au ajuns până în Italia septentrională și trebuie să fi produs o serioasă îngrijorare în lumea romană care nu se mai confruntase cu invaziile lor de trei secole În secolul al treilea, problema germanică (alături de cea persană) s-a agravat extraordinar de mult, cum nu se mai întâmplase până atunci, cel puțin până către 270; de la acea dată, imperatorii iliri și Tetrarhii au reușit să pună stavilă dezordinii care se propaga dinspre imensele frontiere ale Imperiului Timp de circa un secol, o pace relativă a domnit de-a lungul Rinului și al Dunării până când, în 378, înfrângerea suferită de romani la Adrianopole, în Moesia, a pus din nou în evidență, pe neașteptate, gravitatea problemei barbarilor Într-adevăr, goții, învingătorii, nu numai că masacraseră armata romană, omorându-l – lucru nemaiauzit – chiar pe împăratul Valens, ci organizaseră, stimulați de victoria obținută, și nenumărate incursiuni devastatoare în anii următori; se liniștiseră datorită intervenției, în esență diplomatică și mai puțin militară, a lui Theodosius",
    "148": " Într-adevăr, împăratul, deși temperase oarecum violențele goților (însă, având în vedere forțele sale reduse, n-a putut sau n-a vrut să-i înfrunte pe față), fusese constrâns să-i declare foederati și să-i accepte în interiorul imperiului plătindu-le un tribut și formând cu oamenii lor un corp de miliții imperiale (un lucru care, oricum, se mai întâmplase în momentele cele mai rele din secolul al III-lea) \n\nÎncepând cam din anul 380, barbarii nu mai puteau fi considerați pur și simplu niște invadatori pentru că se stabiliseră deja în interiorul granițelor imperiului: tocmai de aceea reprezentau o problemă, atât concretă, cât și teoretică Din această perspectivă, barbarii dăduseră naștere unei dezbateri între intelectualii păgâni: unii propuneau o politică de netă intransigență și de ostilitate față de ei (o atitudine veleitară și greu de pus în practică), iar alții voiau să găsească mijloacele prin care să fie folosite forțele proaspete ale acestor popoare ieșite la rampă pe neașteptate, în ciuda tuturor dificultăților pe care le presupunea o asemenea soluție",
    "149": " Tradiționalist a fost, de exemplu, Libanius, faimosul literat păgân din secolul al patrulea, și ostili față de „barbarie” au fost creștinii Ambrozie, Ieronim și Synesius, care au văzut în barbari numai manifestarea violenței, a devastării și a lipsei de civilizație Rufin a scris Istoria Bisericii ca să se consoleze cu amintirea trecutului glorios și pentru a uita nenorocirile provocate de devastările din prezent ale barbarilor Pentru Biserică (sau, mai bine zis, pentru diversele Biserici creștine care, în această privință, nu s-au comportat ca și cum ar fi fost legate între ele) a apărut o problemă analoagă, adică aceea de a stabili relații cu barbarii păgâni, însă, nefiind încă formată mentalitatea misionară ce va deveni foarte clară abia două secole după ilustrul pontif Grigore cel Mare, constituind apoi un element esențial al creștinismului din Evul Mediu timpuriu, răspunsul dat problemei barbarilor a fost, în secolul al cincilea, contradictoriu și confuz",
    "150": " Nu se poate spune că n-a existat deloc: se știe, conform anumitor mărturii, că unii creștini, luați ca sclavi de barbari, i-au convertit pe stăpânii lor; sau, invers, creștinii din imperiu îi convertesc la adevărata religie pe barbarii care sunt sclavii lor În mod sporadic, răspândirea creștinismului se realizează prin trimiterea în țările barbare a unor „misionari” care îi însoțesc pe cei care fac comerț în țările din Nord Paulinus, biograful lui Ambrozie, povestește (Viața lui Ambrozie, 36) că, la puțină vreme după moartea episcopului de Milano, un creștin care călătorea în regiunea ocupată de Marcomani, pe cursul superior al Dunării, i-a vorbit despre Ambrozie reginei Fritigilda Vorbele lui au fost atât de convingătoare încât regina a început să creadă în Cristos și a trimis pe cineva la acel mare om ca să ceară instrucțiuni scrise despre credința creștină Tot în epoca lui Ambrozie, poetul Paulinus din Nola îl felicită pe Niketas, episcopul din Remesiana, pentru că dusese cuvântul lui Cristos în mijlocul barbarilor din Moesia sau (ceea ce era cam același lucru) în mijlocul tâlharilor care bântuiau prin acea regiune (cf",
    "151": " Carme 17, 245 sq) Nu avem însă informații despre inițiative autonome ale lui Ambrozie sau ale altora care să aibă drept scop declarat creștinarea germanilor Este vestită „misiunea” episcopului Ulfila printre ei; însă Eusebiu de Nicomedia îl trimisese pe Wulfila în 341 nu pentru că ar fi fost episcopul tuturor goților în general, ci al creștinilor care trăiau deja în regiunile unde locuiau goții, probabil ca prizonieri ai barbarilor sau ca descendenți ai celor ce fuseseră făcuți prizonieri în anii precedenți Însă în secolul al cincilea, situația politică s-a schimbat din cauza contactului zilnic cu barbarii invadatori care se manifestau în continuare ca stăpâni, dacă nu de-a dreptul ca asupritori, ca în Africa vandalică, și a făcut ca atitudinea ostilă să devină anacronică, pentru că imperiul nu mai era cel din vremea lui Traian, și de aceea problemei barbarilor i-au fost găsite diverse soluții Uneori era necesar să fie asigurată doar supraviețuirea, așa încât, în Africa, s-a vorbit din nou de „persecuție”",
    "152": " În ce stadiu de creștinare erau barbarii în epoca în care invadau interiorul imperiului e o problemă dificilă și foarte discutată; știm ceva mai mult despre goți care se stabiliseră în Moesia și erau cei mai romanizați dintre germani În acest nou context social și politic, creștinismul trebuie să fie conștient de noua situație, iar reacția la noile condiții este, de obicei, vivace și inovatoare (cu excepția câte unui literat pedant înțepenit în exaltarea trecutului) Astfel, în urma marilor migrații barbare care s-au succedat începând cu 406, imperiul a pierdut progresiv Britania (niciodată romanizată total), Spania, unde s-au stabilit suabii și apoi vizigoții (aceștia devastaseră Italia în 410 și se stabiliseră la început în Galia meridională), Africa, ocupată definitiv de vandali începând cu anul 435 (anterior, ei se stabiliseră în Galia și apoi în Spania), Galia, traversată de toate populațiile germanice menționate mai sus, apoi dominată definitiv de burgunzi și de franci",
    "153": " Italia, deși supusă unor invazii teribil de devastatoare, cum a fost cea a vizigoților din 410-411, cea a hunilor din 454 și cea a vandalilor din 455, rămâne guvernată de împăratul din Apus până în 476, când acesta e uzurpat de Odoacru, regele herulilor, iar stabilirea acestei populații barbare în peninsulă pune capăt – conform interpretării tradiționale – Imperiului Roman de Apus În interiorul său, încă de la sfârșitul secolului precedent, prin legile lui Theodosius reconfirmate și de fiul său Honorius în 415, imperiul este, oficial, în întregime creștin Însă, în ciuda invaziilor barbare, literatura creștină din secolul al cincilea nu este săracă și nici modestă; nu atinge, cu siguranță, culmile din epocile precedente (semnificativă este dispariția științei  comentariului și a tratatului teologic), dar demonstrează că sunt încă solide (mai ales în Galia) bazele culturale pe care dominația romană le construise acolo în trecut; totodată, oferă un răspuns problemelor momentului, un răspuns pe care, de obicei, nu-l găsim, în schimb, la puținii literați păgâni încă activi",
    "154": " Scriitorii creștini din această perioadă sunt numeroși; ne ocupăm doar de cei mai importanți și omitem aici multe opere mai puțin semnificative, mai cu seamă pe acelea care nu ne-au parvenit, ci sunt cunoscute doar indirect, indicând cititorului să consulte repertoriile adecvate \n\nBibliografie: P Courcelle, Histoire littéraire des grandes invasions germaniques, Et Augustiniennes, Paris, 1964; EA Thompson, Il cristianesimo e i barbari del Nord, în vol colectiv, Il conflitto tra paganesimo e cristianesimo nel secolo IV, cit, pp 65-88 \n\nI DISCIPOLII LUI AUGUSTIN \nAm reunit sub acest titlu generic pe toți scriitorii care, pornind de la învățătura lui Augustin, cum au făcut Quodvultdeus și Orosius, sau, mai precis, de la polemica sa antipelagiană, ca Prosperus și alții, au inițiat, în prima jumătate a secolului al cincilea, o dezbatere vie ce nu s-a limitat la granițele unei singure regiuni din Occidentul latin",
    "155": " Într-adevăr, acești scriitori dovedesc că au raporturi de corespondență din lumea romană occidentală (în schimb, creștinismul oriental este, pentru ei, mult prea departe, și, într-un cuvânt, trăiesc în comuniune culturală cu celelalte provincii ale imperiului \n\nPuține cuvinte sunt necesare pentru a-l aminti pe Aureliu, episcopul Cartaginei, pe care l-am întâlnit de mai multe ori ca prieten al lui Augustin: Aureliu, mergând pe urmele marelui său prieten, a trimis în 419 o scrisoare episcopilor din Africa pentru a-i determina să-i condamne pe Celestius și Pelagius Ar fi apoi Capreolus, din 430, succesorul lui Aureliu De la Capreolus ne-au rămas două scrisori: una trimisă la prima sesiune a conciliului din Efes în 431, cealaltă în 432 lui Vitale și Tonanțiu, doi spanioli, el explică aici doctrina ortodoxă a unității celor două naturi în Persoana lui Cristos \n1 Orosius \nEste fără îndoială cel mai cunoscut dintre discipolii lui Augustin, chiar dacă, așa cum vom vedea, numai în foarte mică măsură poate fi considerat astfel",
    "156": " Orosius s-a bucurat însă de o foarte mare faimă în Evul Mediu, când a fost considerat istoricul creștin prin excelență Într-adevăr, narațiunile sale, plăcute pentru că sunt construite ca un manual, sunt ca atare clare și pline de date cronologice, de trimiteri încrucișate și de sincronii, și au înlocuit, se poate spune, istoriile celor mai vestiți autori păgâni precum Tit Liviu \n\nOriginar probabil din Bracara în Gallaecia, din Portugalia de azi, după alții, în schimb, din Bretania, presbiterul Orosius (prenumele Paulus nu e deloc sigur) s-a mutat în Africa la vârsta de treizeci de ani, poate pentru a evita violențele barbarilor, poate pentru a-l cunoaște personal pe Augustin, căruia i-a trimis în 414, așa cum am văzut mai sus (p ???) un Memoriu despre greșeala priscilienilor și a origeniștilor (Commonitorium de errore Priscillianistarum et Origenistarum), iar episcopul din Hippona i-a dat și un răspuns la această problemă",
    "157": " După ce a fost primit în cercul lui Augustin, Orosius a fost trimis de acesta în 415 la Betleem cu o scrisoare de recomandare pentru Ieronim (Epist 166, 1, 2) și a dus cu el operele antipelagiene cele mai recente ale lui Augustin În Palestina, antipelagienii, puțini și neexperimentați, au crezut că vor obține ușor condamnarea ereticului, dar au fost înfrânți la sinodul din Ierusalim din 28 iulie 415; Orosius a participat la lucrări și, aspru criticat, a trebuit să scrie o Carte de dezvinovățire (Liber apologeticus), în care a expus ideile sale despre har și despre liberul arbitru, a susținut ideile lui Augustin și l-a atacat violent pe Pelagius; această carte a fost trimisă la sfârșitul anului 415 presbiterilor care participaseră împreună cu el la conciliul din Ierusalim Dar rezultatele au fost încă o dată decepționante; Pelagius s-a justificat pe deplin la conciliul din Diospoli, în 416, așa că lui Orosius nu i-a mai rămas altceva de făcut decât să se întoarcă în Africa și să-i aducă lui Augustin scrisori din partea lui Ieronim",
    "158": " Între 416 și 417 și-a scris Istoriile sale; s-a gândit apoi să se întoarcă în Spania, în insula Minorca, dar tulburările provocate în acea țară de invaziile barbarilor l-au convins să rămână în Africa Totuși, nu știm dacă această hotărâre a fost pusă în practică și după 418 nu mai avem nici o știre despre el \n\nMotivul întâmplător pentru scrierea Istoriilor i-a fost oferit lui Orosius de către Augustin, fără îndoială, dar e o eroare să credem că opera lui Orosius ar putea fi inserată cu totul în problematica Cetății lui Dumnezeu Așa cum am spus (pp ??? sq), Augustin s-a simțit îndemnat să scrie această lucrare pentru a apăra creștinismul de acuzațiile păgânilor care afirmau că creștinii ar fi responsabili pentru ruinarea imperiului și invaziile barbarilor Apoi, Cetatea lui Dumnezeu, compusă într-o perioadă de cincisprezece ani, s-a orientat către cu totul alte problematici",
    "159": " Augustin răspunsese acuzației păgânilor spunând că și vremurile dinainte de Cristos fuseseră răvășite de nenorociri și catastrofe De aceea, el i-a cerut lui Orosius colaborarea, însă la un nivel superficial, rugându-l să-i pregătească o scurtă listă de războaie, de catastrofe și de delicte, strânse într-un volum, care ar fi trebuit să-i servească pentru vasta sa operă Însă Orosius a făcut mai mult decât îi ceruse Augustin în 415 și, întors din Palestina, a reelaborat materialul adunat, compunând o istorie universală în șapte cărți, de la crearea omului până în epoca contemporană Nici punctul de plecare n-a mai fost cel augustinian: scriitorul, pornind de la doctrina celor patru împărății, lansată de el, a conceput o istorie în care se manifestă directa intervenție a lui Dumnezeu, și o escatologie milenaristică Atunci, Augustin n-a mai fost interesat de proiectul lui Orosius și când, la sfârșitul Cetății lui Dumnezeu, a trebuit să vorbească despre epocile istorice nu s-a mai folosit de diviziunea făcută de Orosius",
    "160": " Pentru perioada foarte veche și până la momentul epocal al înfrângerii romanilor de către goți la Adrianopole în 378, Orosius a folosit în esență scrierile istoricilor păgâni cum sunt Tit Liviu, Florus sau Iustin: de aceea, valoarea scrierii sale este limitată În schimb, pentru perioadele ulterioare și mai ales pentru evenimentele din vremea sa, Orosius oferă o interpretare mult mai interesantă, chiar dacă e vorba de o interpretare pur apologetică: împărații ce apără ortodoxia creștină, precum Grațian, Theodosius și Honorius, sunt prezentați aproape hagiografic Istoria umanității a fost determinată încă de la început de păcatul originar, observă Orosius, reluând doctrina lui Augustin, și s-a desfășurat ca o continuă succesiune de violențe și de opresiuni exercitate de către un popor asupra altuia, inclusiv cel roman; față de istoricii păgâni, Orosius este adesea critic, subliniind aspectele negative ale istoriei romane, înfrângerile și dezastrele care ar fi caracterizat-o; doar odată cu imperiul lui Augustus este pusă în lumină o epocă fericită, pentru că pacea lui Augustus prevestește pacea creștină și permite nașterea Mântuitorului",
    "161": " Această pace este garantată apoi, în vremurile apropiate, de prezența împăraților creștini care se bucură de protecția lui Dumnezeu și stăpânesc tot pământul într-o epocă în care catastrofele naturale sunt reduse la minimum Sigur, barbarii sunt prezenți în epoca lui Orosius, care a început să-și scrie istoria tocmai în urma invaziei goților Dar, cum judecata asupra istoriei trecute și prezente fusese prestabilită de el însuși, Orosius nu mai poate face altceva decât să adopte o atitudine filobarbară, observând că pagubele și devastările produse de barbari, inclusiv faimoasa jefuire a Romei din 410, au fost mult mai reduse decât alte catastrofe din trecut Totodată, barbarii fie sunt deja creștini (Orosius se face în mod deliberat că nu vede faptul că ei sunt în cea mai mare parte arieni), fie sunt pe cale să devină creștini și pot să facă parte din imperiu Așadar, istoria Romei este, în ultima sa parte, istoria imperiului creștin, după care va veni apoi sfârșitul lumii",
    "162": " Imperiul Roman este al patrulea și ultimul imperiu din istoria umanității după foarte vechiul imperiu babilonian, după cel cartaginez și cel macedonean În această periodizare a istoriei umanității, Orosius reia și modifică doctrina celor patru imperii expusă în Cartea lui Daniel și supusă deja mai multor interpretări creștine Cele patru fiare care, în viziunea profetului, ieșeau din mare, ca și cele patru părți ale statuii văzute în somn de Nabucodonosor în prima secțiune, narativă, a cărții biblice, simbolizau cele patru imperii sub stăpânirea cărora trăiseră evreii până în vremea Macabeilor: babilonian, mezic, persan și macedonean Ulterior, intervenția Romei în istoria evreilor a făcut ca Roma să ia locul macedonenilor și să fie interpretată ca al patrulea imperiu Chiar și Apocalipsa lui Ioan reia această simbolistică care a durat alte trei secole, până când imperiul a devenit creștin Astfel, Ieronim, bazându-se pe Demonstrația evanghelică a lui Eusebiu, comentând Cartea lui Daniel în jurul anului 407, a considerat că cele patru imperii erau cel babilonian, cel medo-persan, cel macedonean și cel roman; Augustin, în cartea a douăzecea din Cetatea lui Dumnezeu, reia interpretarea lui Ieronim și nu ține cont de cea a lui Orosius",
    "163": " Acesta, așadar, a completat seria cu stăpânirea cartagineză, interpretând-o ca pe un imperiu meridional, opus celui septentrional al macedonenilor Cel babilonian păgân prin excelență, a fost primul, iar cel roman este ultimul, cel ce pregătește sfârșitul vremurilor Într-adevăr, sfârșitul lumii este deja în parte vizibil în epoca creștină dat fiind că istoria nu s-a sfârșit, dar judecata lui Dumnezeu se înfăptuiește; deocamdată, această judecată nu este încă vizibilă în mod clar, dar la sfârșit va fi Însă chiar de pe acum totul se vede cu limpezime și cine vrea poate să citească intervenția lui Dumnezeu în desfășurarea istoriei umane \n\nBibliografie Ediții: CSEL 5, 1882 (C Zangemeister); Le storie contro i pagani (text de A Lippold, trad de A Bartalucci și G Chiarini), Fundația Valla, Mondadori, Milano 1976; Les Belles Lettres, 1990-1991 (M-P Arnaud-Lindet) Studii: E Corsini, Introduzione alle Storie di Orosio, Giappiscelli, Torino 1968; H",
    "164": "I Marrou, Saint Augustin, Orose et l’augustinisme historique, în La storiografia altomedievale, Centro Ital di Studi sull’Alto Medioevo XVII, Spoleto, 1970, pp 59-87; A Marchetta, Orosio e Ataulfo nell’ideologia dei rapporti romano-barbarici, Instit Storia Ital per il Medioevo 174177, Roma 1987 \n2 Marius Mercator \nÎl întâlnim pentru prima dată într-o scrisoare a lui Augustin trimisă chiar lui Mercator în 418 (nr 193), în care se spune că acesta compusese un studiu în care combătea pelagianismul și îl supusese atenției lui Augustin; totodată, într-o altă carte, bogată în dovezi culese din Scripturi, îi propusese dezbaterea unor chestiuni referitoare la acea erezie După unii, această a doua carte ar putea fi identificată cu Memoriul contra adepților lui Pelagius și Celestius (Hypomnesticon contra Pelagianos et Caelestianos), păstrat printre operele lui Augustin Oricum, în epistola lui, Augustin i se adresează lui Mercator cu multă afecțiune; aflăm că era un laic care trăise la Roma pentru un anumit timp, chiar dacă și el era originar din Africa",
    "165": " Așadar, s-au păstrat câteva opere scrise de acest Mercator din care aflăm că avea și un praenomen, Marius Mercator se găsea în 429 la Constantinopol, unde încerca să blocheze drumul pelagianismului punându-i în gardă pe ortodocși și chiar pe împăratul Theodosius al II-lea în privința erorilor lui Celestius Aici a scris, redactându-l întâi în greacă și traducându-l apoi în latină, Memoriul cu privire la Celestius (Commonitorium super nomine Caelestii) Mercator fusese trimis probabil la Constantinopol din însărcinarea papei Celestinus I (422-432); în acest fel a reușit să obțină expulzarea din Constantinopol, unde se refugiaseră, Celestius și Iulian din Eclano, ca și reconfirmarea condamnării pelagianismului la conciliul din Efes din 431 Ceva mai târziu (430-431), redactează Memoriul contra ereziei lui Pelagius și Celestius și împotriva scrierilor lui Iulian (Commonitorium adversum haeresim Pelagii et Caelestii vel etiam scripta Iuliani), în care, sprijinindu-se pe lucrarea lui Augustin Despre pedepsirea și iertarea păcatelor, combate mai ales negarea păcatului originar, susținută de Iulian, citând mai multe pasaje din cartea acestuia Către Florus",
    "166": " Apoi a mai scris Confutațiunea simbolului de credință la Teodor din Mopsuestia (Refutatio Symboli Theodori Mopsuesteni), pe care Mercator îl acuză de nestorianism; pentru a-l combate chiar pe Nestorius, a scris Comparația între doctrinele lui Pavel din Samosata și acelea ale lui Nestorius (Comparatio dogmatum Pauli Samosateni et Nestorii) Se pare că Mercator a rămas apoi la Constantinopol până la moarte, și a publicat un anumit număr de traduceri ale unor texte redactate la concilii și ale unor opere grecești referitoare la controversele cristologice din acea epocă \n\nBibliografie Ediții: PL 45 Studii: S Prete, Mario Mercatore, polemista antipelagiano, Mariett; Torino 1958 \n3 Quodvultdeus \nAcest nume era destul de răspândit în Africa creștină din secolele al cincilea și al șaselea Quodvultdeus, născut probabil la Cartagina prin 380-390, apoi diacon al Bisericii cartagineze, intră în contact cu Augustin Ne-au mai rămas două scrisori expediate de Quodvultdeus lui Augustin în 428-429 și păstrate în epistolarul acestuia: în prima (nr",
    "167": " 221), el îl îndeamnă pe vestitul episcop să alcătuiască un mic compendiu al ereziilor care să fie de folos atât pentru învățați, cât și pentru ignoranți, astfel încât toți să poată urma dreapta credință și să evite devierile doctrinale; această cerere este repetată în scrisoarea 223, după ce Augustin, în epistola 222, îi explicase dificultatea (și poate chiar inutilitatea compendiului), dat fiind că repertorii analoage fuseseră alcătuite în latină de Filastriu și de Epifanie în greacă: poate era mai bine să fie tradusă în latină opera acestuia decât să fie compusă una nouă În scrisoarea următoare, Augustin acceptă cererea prietenului său și încheie cu o glumă: „voi face ceea ce vrea Dumnezeu”, adică Quodvultdeus \n\nCu câțiva ani înainte de moartea lui Augustin, începuse deja invazia vandalilor în Africa; în jurul anului 437, Quodvultdeus îi urmează lui Capreolus în fruntea episcopatului Cartaginei, unde în 439 intră victorioși vandalii",
    "168": " Quodvultdeus intervine curajos doar cu arma cuvântului pentru a condamna violențele și jafurile pe care le îndurau catolicii Pentru a-l pedepsi, Genseric îl îmbarcă împreună cu alți oameni ai Bisericii pe o corabie deteriorată care este dusă în largul mării Dar navigând cu noroc, aceasta ajunge în Campania Aici, erezia pelagiană era foarte răspândită și Quodvultdeus îl avertizează pe episcopul de Napoli, Nostrianus, de pericolul reprezentat de Florus, care era prietenul lui Iulian din Eclano și căruia marele eretic îi dedicase o operă (cf p ???) Aceasta se întâmplă în timpul pontificatului lui Leon cel Mare Quodvultdeus moare la Napoli în 454 Unele predici atribuite în mod eronat lui Augustin îi aparțin lui Quodvultdeus Trei vorbesc Despre simbolurile credinței (De symbolo) și sunt menite instruirii catehumenilor; o altă predică se intitulează Noua cântare (De cantico novo) și aici oratorul explică în ce constă reînnoirea omului prin creștinism; una vorbește Despre ultima și cea de-a patra sărbătoare și e scrisă pentru miercurea sfântă din 439; alta, Despre potop (De cataclysmo), în care se explică ce tip de botez este traversarea Mării Roșii; în două predici (prima e din 439) Despre epoca barbară, sunt descrise condițiile îngrozitoare în care trăiesc în acel moment creștinii din Africa, supuși samavolniciilor vandalilor; sunt interpretate încercările prin care trec creștinii ca o etapă a justiției lui Dumnezeu; două predici Despre cei ce se apropie de harul dumnezeiesc (De accedentibus ad gratiam) conțin o explicație a simbolului cu funcție antipăgână, antiiudaică și antiariană",
    "169": " Polemicii antieretice și, totodată, explicării simbolurilor credinței le sunt consacrate predica Împotriva iudeilor, a păgânilor și a arienilor (Contra Iudaeos, Paganos et Arrianos), din 439, și Tratatul contra celor cinci erezii (Tractatus adversus quinque haereses), care ar fi păgânismul, iudaismul, maniheismul, sabelianismul și arianismul: această insistență polemică antiariană se explică dacă nu uităm faptul că vandalii care invadaseră Africa erau arieni; și ulterior în Africa vor avea loc dezbateri cu caracter doctrinal între episcopii ortodocși și episcopii vandali care erau adepții lui Arie Oricum, trebuie să avem în vedere că unii cercetători consideră că unele din aceste predici nu sunt ale lui Quodvultdeus Opera sa cea mai importantă este Cartea făgăduințelor și a prevestirilor lui Dumnezeu (Liber promissionum et praedictorum Dei), scrisă după 444, atunci când papa Leon a inițiat o campanie de persecuții contra maniheilor și a pelagienilor, însă înainte de conciliul din Calcedonia din 451, care nu e menționat în lucrare; într-adevăr, autorul condamnă erezia nestoriană, dar nu pare s-o cunoască pe aceea a lui Eutihie din Constantinopol",
    "170": " Opera a fost transmisă anonimă și a fost atribuită de Casiodor lui Prosperus din Aquitania; abia în acest secol s-a impus ideea că aparține lui Quodvultdeus, dar nici azi nu lipsesc obiecțiile în această privință E vorba de o culegere de mărturii adunate din Scripturi privitoare la promisiunile și la profețiile Domnului încă de la începuturile lumii; este parcursă istoria mântuirii începând de la facerea omului și mergând până la eterna fericire a sfinților Examinând istoria umanității prin prisma realizării promisiunilor Domnului, Quodvultdeus renunță la schema augustiniană a vârstelor omenirii și o înlocuiește cu aceea care cuprinde epoca anterioară Legii, epoca ce stă sub Lege și epoca ce stă sub Har (de aici și împărțirea în trei cărți); a treia perioadă se prelungește în escatologie, divizându-se în „perioada scurtă”, despre care se vorbește în Daniel 7, 25 și 12, 7, și în Apocalipsă 12, 14, când va avea loc venirea Anticristului, și perioada slavei și a împărăției sfinților",
    "171": " Potrivit convingerilor curente în epocă, în operă este foarte prezent simbolismul numeric Quodvultdeus folosește multe pasaje din Scriptură (el citează din una dintre vechile versiuni latine existente în Africa înainte de textul lui Ieronim), încât unii consideră această operă aproape o culegere de testimonia, chiar dacă nu este alcătuită cu precizia și rigoarea unui învățat Exegeza sa se inspiră din tipologie Scriitorul vrea să adune la un loc acele pasaje în care se pot vedea figura lui Cristos și cea a Bisericii (e vorba, aici, de pasaje extrase mai ales din Vechiul Testament), sau pe cele care atestă că îndeplinirea făgăduinței a avut deja loc (și sunt mai ales fragmente din Noul Testament): sunt în total 83 de făgăduințe deja realizate și 20 ce urmează să se îndeplinească; 38 de prevestiri s-au adeverit deja, iar alte 12 încă nu; numărul faptelor și al predicțiilor ce s-au adeverit e mai mare decât al celorlalte, ceea ce-i face pe oameni să creadă în făgăduințele divine, mai cu seamă în vremuri atât de pline de nenorociri cum sunt cele din prezent",
    "172": " Quodvultdeus cunoaște Comentariul cărții lui Daniel al lui Ieronim și Comentariul la Apocalipsă, azi pierdut, scris de Tyconius Firește, autoritatea principală este Augustin, citat de mai multe ori în termeni foarte elogioși; planul operei îl determină să folosească mai ales Cetatea lui Dumnezeu și Predicile Quodvultdeus l-a citit pe Orosius, de la care împrumută ideea succesiunii celor patru imperii: babilonian, macedonean, cartaginez și roman Chiar și exegeza biblică este, în esență, cea augustiniană Nici autorii profani nu sunt folosiți la prima mână, datele fiind luate din Lactanțiu și iarăși din Augustin În schimb, o situație diferită este aceea a lui Virgiliu, citat destul de des (sunt pasaje din faimoasa bucolică a patra, care nu putea lipsi dintr-o carte de profeții, și din Eneida) Quodvultdeus este un martor prețios al evenimentelor din istoria locală, cartagineză; el își amintește atât evenimentele dinaintea invaziei vandalilor, cât și pe acelea, atât de dureroase, din perioada următoare",
    "173": " Ca scriitor, Quodvultdeus dovedește o anumită practică în utilizarea limbii literare; deși scrie în plin secol al cincilea, într-o epocă în care tradiția lingvistică și culturală se degrada tot mai tare, morfologia lui este corectă încă, iar o anume prețiozitate retorică, fruct al școlilor pe care le frecventase la Cartagina, e încă destul de prezentă \n\nBibliografie Ediții: PL 51; SChr 101-102, 1964 (R Braun); CChrLat 60, 1976 (R Braun); CTP 82, 1989 (AV Nazzaro) \n4 Tyron Prosperus \nProsperus și Ilarie l-au informat pe Augustin în 428-429 prin două scrisori (nn 225 și 226 din epistolarul lui Augustin) despre reținerea cu care era întâmpinată doctrina harului și a predestinării în Galia meridională; lor le-a dedicat Augustin Predestinarea sfinților și Darul perseverenței Ilarie nu mai e cunoscut ulterior decât ca prieten personal al lui Augustin și pe atunci se găsea la Marsilia; și Prosperus, originar din Aquitania (nu cunoaștem nici locul, nici data nașterii lui), locuia la Marsilia și a rămas aici până prin 440, dedicându-și întreaga viață, până la moarte, care trebuie plasată în jurul anului 463, combaterii așa-zisului semipelagianism",
    "174": " \n\nPrin acest termen foarte impropriu este denumită gândirea celor care au acceptat doar în parte premisele polemicii radicale a lui Augustin împotriva lui Pelagius: un semn, acesta, al faptului că episcopul din Hippona, în ciuda faimei sale și a hotărârii cu care reușise să smulgă de la papalitate și de la curtea imperială condamnarea ereticului, nu avea încă, la nivel cultural și dogmatic, și mai ales în Galia, acea autoritate ce i-a fost atribuită în secolele următoare Am spus că e un termen impropriu pentru că susținătorii acestui antiaugustinism nu se revendică niciodată de la Pelagius, ci, eventual, de la învățații greci din secolul al patrulea Așadar, nu fără motiv Tibiletti preferă să vorbească despre „maeștri provensali” și nu de „semipelagieni”, iar Pricoco subliniază și el inexistența „semipelagianismului” \n\nDezbaterea despre semipelagianism constituie una din manifestările cele mai vii ale vieții intelectuale din secolul al cincilea în care sunt implicate mai ales cercurile din Galia, dar și cele din Italia și Africa",
    "175": " Opoziția la ultimele teze antipelagiene ale lui Augustin se baza, între altele, pe afirmația din 1 Tim 2, 4, unde se spune că Dumnezeu vrea ca toți oamenii să fie mântuiți, afirmație înțeleasă de antiaugustinieni ca o referire nediscriminatorie la toți oamenii, nu numai la cei cinstiți și aleși, în timp ce Augustin interpretase versetul lui Pavel în mod restrictiv, ca o referire la cei ce se mântuie efectiv Într-adevăr, într-o scrisoare din 429-430 trimisă unui anume Rufin (Epistula ad Rufinum de gratia et libero arbitrio), Prosperus spune că unii membri ai comunității monastice din care face el parte scriseseră prelegeri (collationes) contra lui Augustin, pe care el, însă, îl apăra Prosperus nega că Augustin ar fi propovăduit într-adevăr lucrurile de care era acuzat, și anume că, sub pretextul doctrinei harului, n-ar fi făcut altceva, în esență, decât să introducă destinul în viața omului și să elimine liberul arbitru",
    "176": " Punctul central al învățăturii acestor critici ai lui Augustin (pe care de-acum înainte îi vom numi și noi, pentru că e mai simplu, „semipelagieni”) era că „harul lui Dumnezeu era acordat în conformitate cu meritele omului”, lucru pe care atât Augustin, cât și Prosperus îl refuzau cu hotărâre Prosperus va fi cel mai tenace apărător al lui Augustin și al tezelor sale privitoare la har și la liberul arbitru pe toată durata secolului al cincilea \na) Opere în care e combătut semipelagianismul \nDupă moartea lui Augustin, Prosperus și prietenul său Ilarie s-au dus la Roma pentru a obține de la papa Celestinus I o condamnare a semipelagianismului Papa a trimis o scrisoare episcopilor din Galia prin care aproba pe deplin poziția lui Prosperus și Ilarie, cinstea amintirea lui Augustin și îi îndemna să tacă pe cei ce îl criticau Prosperus nu și-a încetat activitatea de apărător și de continuator al lui Augustin, ci a scris Răspunsuri în favoarea lui Augustin la capitolele cuprinzând obiecțiile galilor care îl criticau și ale lui Vincențiu din Lérins, adică ale unor literați din Marsilia (Pro Augustino responsiones ad capitula obiectionum Gallorum calumniantium și Pro Augustino responsiones ad capitula obiectionum Vincentianarum), Răspunsuri referitoare la fragmente alese din Augustin de către genovezi (Pro Augustin responsiones ad excerpta Genuensium), adică răspunsuri privind unele pasaje extrase de doi presbiteri din Genova din Predestinarea sfinților și din Darul perseverenței",
    "177": " Apărându-l pe Augustin, Prosperus susținea că Dumnezeu și-ar fi schimbat hotărârile sale în privința mântuirii omenirii și ar fi făcut unele selecții ale căror motivații rămân de neînțeles pentru oameni și nu au nici o legătură cu meritele sau păcatele, dar nu se abat nici o clipă de la ideea de dreptate Scris la puțină vreme după aceea (433-434) este tratatul Despre harul lui Dumnezeu și despre liberul arbitru contra celui ce scrie Prelegeri (De gratia Dei et libero arbitrio contra Collatorem), adică împotriva lui Ioan Cassian, care este considerat de obicei șef de școală al semipelagienilor Tot din perioada petrecută la Roma și cu un conținut exegetic mai evident este o Exegeză a Psalmilor (Expositio Psalmorum: de la nr 100 la nr 150), care nu e altceva decât o culegere de explicații extrase din Exegeza Psalmilor a lui Augustin; a scris și o Carte de maxime extrase din operele Sfântului Augustin (Sententiarum ex operibus Sancti Augustini delibatarum liber), o serie de 392 de sentințe care ar trebui să constituie un fel de summa a teologiei lui Augustin; acestea au fost folosite și de participanții la conciliul din Orange care în 529 au condamnat semipelagianismul",
    "178": " Acest augustinism înfocat, chiar dacă prea puțin original, reiese și dintr-o Carte de epigrame alcătuită din maxime ale S Augustin (Epigrammatum ex sententiis Sancti Augustini liber), în care sunt reluate 106 sentințe din culegerea precedentă și care dovedește extraordinara ușurință cu care Prosperus, ca un bun literat, trecea de la proză la vers, ușurință pe care o vom surprinde mereu în scrierile sale Aceste maxime sunt însă dovada unei atitudini mai puțin hotărâte în privința apărării augustinismului, probabil pentru că Prosperus se găsea la Roma atunci când le-a scris și ambianța culturală romană l-a influențat și l-a determinat să se apropie de poziția susținută de papa Leon cel Mare \n\nBibliografie Ediții: CChrLat 68A, 1972 (Expositio Psalmorum; Liber Sententiarum: P Callens, M Gastaldo) \nb) Poezia lui Prosperus \nOm cultivat, Prosperus a compus și o poezie puternic moralizatoare, lucru ce l-a determinat pe Fontaine să definească poezia lui Prosperus și a epocii sale „examenele de conștiință ale secolului al cincilea”",
    "179": " A scris multe feluri de poezii: epigrame împotriva unui critic al lui Augustin care ne rămâne necunoscut; un lung poem în patru cărți în hexametri, cu un titlu grecesc (poate în stilul lui Prudențiu), Nerecunoscătorii (Acharistoi), adică „dușmanii harului” Titlul se referă la pelagieni și la faptul că ei refuză harul ce vine de la Dumnezeu; este narată apoi istoria pelagianismului și condamnarea acestuia de către papi și sinoade; apoi Prosperus atacă semipelagianismul; poemul respectă cu strictețe normele de prozodie și metrică ce nu mai corespundeau de-acum deloc celor din limba vorbită E interesant că augustinistul Prosperus a scris și poemul Despre providență (De providentia), în care se întreabă de ce atât de multe nenorociri se abat asupra unor întregi populații, inclusiv asupra nevinovaților și a sfinților În asemenea situații dificile, e foarte greu să-ți păstrezi credința în bunătatea lui Dumnezeu E un poem sever și cu caracter doctrinal, în hexametri, în care retorica este folosită cu sobrietate; a fost scris probabil prin anul 416",
    "180": " Poetul parcurge toate formele bunătății lui Dumnezeu, încă de la facerea lumii, fără să fie preocupat de realitatea socială și politică a imperiului Singurele nenorociri adevărate care se abat asupra omului sunt provocate de imoralitate sau de căderea în greșeala ereziei Epitaful ereziei nestoriene și al celei pelagiene (Epitaphium Nestorianae et Pelagianae haereseos) dovedește că Prosperus a acceptat condamnările formulate în cadrul conciliului din Efes din 431 în care, cu siguranță fără nici o îndreptățire, nestorianismul era descris ca părinte al pelagianismului \n\nO tematică analoagă are poemul atribuit lui Prosperus și dedicat Soției sale (Poema coniugis ad uxorem) Aici, poetul, după ce descrie în hexametri un tablou apocaliptic al nenorocirilor care loviseră Galia răvășită de invaziile barbarilor, trece la exortația propriu-zisă și, folosind distihul elegiac, o îndeamnă pe femeie să renunțe la toate deșertăciunile lumii și să se dăruiască lui Dumnezeu, practicând abstinența împreună cu soțul său",
    "181": " Poemul are o tonalitate gravă și senină și e străbătut de o autentică forță sufletească \nc) Cronica \nComplexa activitate a lui Prosperus cuprinde și scrierea de cronici; mai mult, odată cu el, cronica a înlocuit de-acum complet istoriile propriu-zise Cronica lui (Epitoma Chronicorum), în prima parte, adică până la 378, este de fapt un extras din opera omonimă a lui Eusebiu-Ieronim, care începe cu originile lumii, însă de la acea dată înainte e o lucrare autonomă a lui Prosperus Cronica se deosebește de alte lucrări similare din epocă prin interesul acordat istoriei ereziilor și dogmei creștine Prosperus încearcă să pună la un loc materialul preluat de la Ieronim cu informațiile extrase din micul tratat al lui Augustin Despre erezii și se ocupă pe larg de pelagianism și semipelagianism După trei redactări, Cronica lui Prosperus a fost publicată în 455; judecând după atenția pe care o acordă evenimentelor din acei ani (mai cu seamă invaziilor barbare din Galia), cercetătorii au presupus că prima parte a fost scrisă în Galia și a doua la Roma",
    "182": " Ghenadie, de altfel (Oameni vestiți, 84), ne spune că Prosperus a scris câteva epistole papei Leon, al cărui pontificat a început în 440 \nd) Vocația tuturor oamenilor \nÎn atmosfera creată de discuțiile dintre „augustinieni” și semipelagieni, așa cum este reflectată ea de activitatea literară a lui Prosperus, se înscrie și o operă anonimă cu certe calități literare care își propune să examineze Vocația tuturor oamenilor (De vocatione gentium) Autorul acesteia, despre care acum suntem aproape siguri că e identic cu acel Prosperus care a scris Cronica, sătul de discuțiile dintre apărătorii liberului arbitru și susținătorii harului dumnezeiesc, vrea să găsească o soluție care să-i împace și pe unii, și pe alții În prima carte a acestei opere despre libertatea voinței umane și, în opoziție cu semipelagienii, autorul susține că această libertate nu este anulată de existența și de eficacitatea harului; a doua carte e dedicată analizei harului însuși și încearcă să demonstreze până la ce punct ar fi corecte ideile semipelagienilor; autorul afirmă că voința Domnului în ce privește mântuirea tuturor oamenilor și generozitatea cu care acesta acordă harul sunt nemărginite; importanța liberului arbitru e capitală pentru ca omul să înceapă să facă binele și să persevereze în acest sens; în fine, este subliniată pre-știința lui Dumnezeu care stabilește pentru eternitate și într-un mod de neînțeles numărul celor aleși",
    "183": " Așadar, e vorba despre o viziune globală asupra mântuirii oamenilor, văzută prin prisma succesiunii diverselor etape ale istoriei sacre E de la sine înțeles, prin urmare, că istoria sacră este interpretată de Prosperus mai ales în litera ei, în lumina problematicii esențiale a harului și a liberului arbitru și că opera are deopotrivă scopuri istorice și exegetico-doctrinale În ce privește data redactării sale, scrierea trebuie plasată pe la jumătatea secolului al cincilea \n\nBibliografie Ediții: PL 45 De ingratis: ChT Hengelmeyer, Catholic University, Washington 1961; MP McHugh, The Carmen de providentia Dei, Catholic University, Washington 1964 Studii Despre premisele așa-zisului „semipelagianism”, cf M Cappuyns, Le premier représentant de l’augustinisme médiéval, „Recherches de théol anc et médiév” 1 (1929) 309-337; R Lorentz, Das Augustinismus Prospers von Aquitanien, ZKG 73 (1962) 217-252; V Grossi, La crisi antropologica nel monastero di Adrumeto, Aug",
    "184": " 19 (1979) 103-133; Idem, Il termine „praedestinatio” tra il 420-435, ibidem, 25 (1985) 27-64; studiile lui C Tibiletti despre Cassian și Faust din Riez (vezi mai jos) Traduceri: ACW 14, 1952 (The Call of all Nations); 32, 1963 (Defense of St Augustine) Despre Cronică, cf C Molè, Prospettive universali e prospettive locali nella storiografia latina del V secolo, vol col La storiografia ecclesiastica nella tarda antichità Actele Congresului Erice (3-8 XII 1978), Centro di Studi Umanistici, Messina 1980, pp 195-239; B Luiselli, Indirizzo universale e indirizzi nazionali nella storiografia latino-cristiana dei sec V-VIII, ibidem, pp 505-533 \n5 Hydațiu \nNu e originar din Galia și nu aparține acelor cercuri din care provine Prosperus, un scriitor, autor al unei Cronici, pe care avem ocazia să-l amintim aici după ce am vorbit aici despre Cronica lui Prosperus",
    "185": " Ne referim la scurta Cronică (Chronicon) a lui Hydațiu, un spaniol născut către sfârșitul secolului al patrulea în Galiția, episcop de Aquae Flaviae în Portugalia În timpul dominației suabilor în Spania, a fost persecutat și ținut în închisoare pentru scurtă vreme; trăia încă în 468 Opera lui continuă cronica lui Ieronim, pornind din anul la care se oprise acesta (378) și ducând-o până în 468 și e divizată în două secțiuni din care prima, consacrată perioadei 379-427, se bazează mai ales pe izvoare scrise, în timp ce la evenimentele din cea de-a doua autorul declară că a fost spectator sau, oricum, că a fost contemporan cu ele Interesul scriitorului se îndreaptă mai cu seamă spre evenimentele care au loc în patria sa, răvășită de invaziile barbarilor; e mai puțin preocupat de Galia și Africa Evenimentele menționate de el sunt mai ales cele privind istoria Bisericii (ereziile: arianismul, priscilianismul și maniheismul) și apoi fenomenele naturale (cutremure, eclipse, comete etc",
    "186": "); oricum, opera lui este importantă pentru reconstrucția istoriei Spaniei din secolul al cincilea, iar prin varietatea întâmplărilor prezentate, fie ele și menționate în treacăt, scrierea prevestește punctele de interes ale Evului Mediu \n\nBibliografie Ediții: SChr 218-219, 1975 (A Tranoy) \n\nII SCRIITORII DIN AFRICA VANDALICĂ \nAm prezentat mai sus o serie de literați pe care i-am numit „discipolii lui Augustin” și nu putem trece cu vederea faptul că acești scriitori, care declarau limpede că sunt continuatori ai învățăturii marelui episcop din Hippona pe care au și popularizat-o, adesea chiar în opoziție cu alții, în regiunile din Imperiul Roman de Apus, ori nu erau africani, ori părăsiseră Africa natală din cauza persecuțiilor vandalilor Într-adevăr, după cucerirea Cartaginei în 439, Africa a intrat complet sub dominația barbarilor și întreaga provincie a intrat într-o perioadă de devastări, masacre și persecuții, datorate mai ales faptului că vandalii erau printre cei mai neîndurători și mai cruzi barbari și, în plus, erau de credință ariană",
    "187": " În consecință, viața culturală din Africa ortodoxă stăpânită de vandali a fost dezorganizată de persecuții până la începutul secolului al șaselea și a ajuns într-o stare de plâns; totodată, a apărut din nou necesitatea de a combate arianismul care părea să se fi stins încă de pe vremea lui Augustin Africa s-a întors înapoi în timp Scriitorii creștini din acea epocă vorbesc, într-adevăr, despre o adevărată campanie de persecuții pusă la cale de vandali \n\nBibliografie: P Courcelle, Histoire littéraire, op cit; B Luiselli, Storia culturale dei rapporti tra mondo romano e mondo germanico, Herder, Roma 1992 \n1 Scriitori minori \nScriitorii din Africa vandalică trebuie să fi fost numeroși, dar nu avem informații în privința lor decât din ceea ce a scris Ghenadie care a fost aproape contemporan cu ei: printre aceștia, Asclepius și Victor, episcop la Cartenna în Mauritania",
    "188": " Acest Victor ar fi scris o carte contra arienilor și una despre penitența publică; aceasta din urmă ar putea fi identificată, după unii cercetători, cu o scriere foarte elaborată pe plan retoric intitulată Despre penitență, păstrată între operele lui Ambrozie și pe care autorul o semnează cu numele de Victor Apoi: Voconius din Castellum, oraș din Mauritania; Onoratus din Cirta, în Numidia, care a compus o scurtă scriere de consolare pentru un anume Arcadie care, pentru că nu voise să-și renege credința catolică, fusese trimis în exil de regele Genseric, după ce se bucurase îndelung de favorurile acestuia Ar putea fi identificat cu acel Onoratus despre care Prosperus ne spune că ar fi fost martirizat în 437 Și Cerealis, din Castellum Ripense, în Mauritania, care în jurul anului 480 a avut o dispută la Cartagina cu arianul Maximinus \n\nBibliografie Ediții: PL 17 (Victor din Cartenna); A",
    "189": " Isola, I cristiani dell’Africa vandalica nei Sermones del tempo (429-534), Jaca Book, Milano 1990 \n2 Victor din Vita \nVictor din Vita este o personalitate mai importantă în raport cu cele mai puțin însemnate menționate mai sus: este amintit ca episcop de Vita, în provincia Bizacena, într-o listă a episcopilor convocați la Cartagina de regele Uneric, în 484, pentru obținerea unui acord între arieni și catolici ortodocși (este așa-zisa Informare despre provinciile și orașele din Africa, Notitia provinciarum et civitatum Africae) \n\nAceste date, însă, nu se potrivesc cu cele pe care autorul le furnizează despre sine chiar în opera sa; într-adevăr, din scrierile lui rezultă că pe vremea aceea, adică până la persecuțiile din 484, el aparținea clerului din Cartagina; așadar, era probabil originar din Vita și fusese ales episcop ulterior Ar putea fi acel episcop de Vita, primat al provinciei Bizacena, care în 507 l-a învestit pe Fulgențiu ca episcop de Ruspe și puțin după aceea a fost exilat de Trasamundus în Sardinia, unde a murit prin 510",
    "190": " Nu avem alte informații despre el: Ghenadie, care de obicei furnizează multe date prețioase despre literații din acest secol, nu-l amintește pe Victor care era totuși contemporanul său \n\nVictor din Vita a scris Istoria persecuțiilor din provincia Africa (Historia persecutionis Africanae provinciae), în trei cărți; în prima, povestește cumplitele încercări prin care au trecut catolicii ortodocși sub domnia lui Genseric (429-477); a doua și a treia sunt dedicate perioadei în care a fost rege Uneric (477-484), adică evenimentelor cu care scriitorul a fost contemporan ca martor ocular: Victor furnizează documente precise și de aceea opera sa e importantă și ca izvor istoric și pentru cunoașterea dreptului romano-vandalic Istoria a fost scrisă înainte de moartea regelui Uneric, decedat în decembrie 484, pentru că din cele scrise rezultă că e vorba despre o perioadă de persecuții Ultimul capitol al operei care relatează chiar moartea regelui Uneric nu e autentic",
    "191": " În prolog, scriitorul se adresează unui destinatar bine cunoscut, prieten și discipol al lui Diadoc din Fotice și îi oferă, așa cum îi fusese comandat, istoria evenimentelor din Africa pentru a fi reelaborată Această persoană ar putea fi episcopul Eugeniu care se dusese la Cartagina în urma intervenției împăratului Zenon pe lângă regele vandal pentru ca să i se permită să ocupe scaunul epsicopal de acolo, rămas vacant \n\nIstoria persecuțiilor din provincia Africa, deși povestește evenimentele din Africa cu obiectivitatea specifică unei narațiuni istorice, este totuși o istorie sui generis pentru că găsim aici și semne, minuni, miracole, adică tot ceea ce face parte din literatura hagiografică Viziunea de ansamblu e îngustă, e focalizată în întregime asupra raporturilor dintre Biserică și barbari, și nu există nici un interes pentru raporturile dintre barbari și imperiu care s-au concretizat de mai multe ori în acorduri și tratate Limba folosită, deși are unele întorsături de frază populare tipice vorbirii comune, este aceea a păturilor culte cartagineze din secolul al cincilea",
    "192": " Scriitorul, chiar dacă e tarat de un exces de emfază retorică și cade în prolixitate, reușește totuși să fie un narator eficace \n\nBibliografie Ediții: CSEL 7, 1891 (M Petschenig); MGH Auct Antiq III, 1, 1879 (C Halm); Victor din Vita, Historia persecutionis Africanae provinciae, libro I, introd, text și traducere sub îngrijirea lui S Costanza, Messina 1973; CTP 29, 1981 (S Costanza) Studii: A Pastorino, Osservazioni sulla’Historia Persecutionis Africanae provinciae di Vittore di Vita, în vol col La storiografia ecclesiastica nella tarda antichità, op cit, pp 45-112; S Costanza, Vittore di Vita e la Historia persecutionis Africanae provinciae, VetChr 17 (1980) 229-268 \n3 Vigiliu din Thaps \nÎn cadrul creștinismului african din această epocă este personalitatea cea mai însemnată Apare și el, ca și Victor din Vita, în lista episcopilor catolici ortodocși convocați de Uneric",
    "193": " În orice caz, reuniunea organizată de regele vandal s-a sfârșit repede și nu a avut loc o dezbatere între cele două părți pentru că Uneric a decis de unul singur care este adevărata credință, iar episcopii ortodocși au fost trimiși în exil sau au plecat din proprie inițiativă Așadar, printre aceștia se găsea și Vigiliu despre a cărui viață nu știm aproape nimic; probabil în 484 era episcop de puțină vreme Vigiliu a fost singurul scriitor african din acea perioadă care a participat în cunoștință de cauză la conflictele provocate de controversele cristologice Într-adevăr, el a scris în jurul anului 480 Contra lui Eutihes (Contra Eutychetem), tratat în cinci cărți care se ocupă nu doar de erezia eutihiană, ci și de cea opusă, a lui Nestorius Ultimele două cărți ale operei, intitulate „Apărarea epistolei trimise de sfântul papă Leon lui Flavian din Constantinopol” și „Apărarea decretului sinodului din Calcedonia”, constituie un fel de apendice, compus pentru că unii frați creștini îi ceruseră lui Vigiliu să apere aceste două documente sinodale care fuseseră criticate de un monofizit",
    "194": " Vigiliu a pornit la scrierea acestei lucrări din teama că monofizitismul, care triumfa în Orient, ar putea să amenințe și provincia sa; oricum ar fi, spune multe despre amploarea preocupărilor lui Vigiliu faptul că, în timp ce scriitorii africani dinaintea lui, cei despre care avem informații, se limitau să discute despre arianism cu vandalii, el s-a interesat și de chestiunile teologice dezbătute în Orient Vigiliu dorește să se exprime simplu ca să fie înțeles de toată lumea; cu toate acestea, nu lipsește din opera lui o anumită coloratură retorică În ultima carte din tratatul Contra lui Eutihes, Vigiliu amintește una din operele sale precedente în care discutase pe larg dreptul Bisericii de a da noi definiții credinței pentru a face față noilor erezii, chiar dacă folosește termeni care nu se găsesc în Sfânta Scriptură Așa este termenul „consubstanțial” (homoousion), care nu e de găsit în Scriptură, așa cum arienii obiectaseră deja adepților Crezului de la Niceea",
    "195": " Această scriere amintită de Vigiliu este Dialogul împotriva arienilor, sabelienilor și fotinienilor, la care participă Atanasie, Arie, Sabellius, Photinus și Probus, care e și judecător (Contra Arianos, Sabellianos et Photinianos dialogus, Athanasio, Ario, Sabellio, Photino et Probo iudice interlocutoribus) Opera relevă o bună cunoaștere a controverselor religioase, chiar și a celor din secolul precedent, și are autentice calități literare Nu știm însă când a fost scrisă \n\nOperei i-a fost adăugat un extras compus probabil în epoca medievală intitulat Dialog împotriva arienilor la care participă Atanasie și Arie în timp ce Probus e judecător; Sabellius și Photinus au fost eliminați din text pentru că nu mai prezentau nici un interes Mai aflăm apoi, din unele indicații furnizate chiar de autor, că Vigiliu scrisese anterior o carte pentru a-l combate pe diaconul Maribad (numele ne face să ne gândim că trebuie să fi fost vorba de un vandal: poate e una și aceeași persoană cu un anume Marivad care se bucura de stima regelui Uneric, așa cum aflăm de la Victor din Vita); în această operă, Vigiliu expusese adevărata doctrină a Trinității",
    "196": " Tot el ne spune că a mai scris un tratat pentru a-l combate pe Palladius din Raziaria, un episcop arian care combătuse tratatul Despre credință al lui Ambrozie (cf mai sus, pp ???-???) Alte opere anonime pe care spațiul nu ne permite să le mai pomenim i-au fost atribuite lui Vigiliu, lucru ce dovedește prestigiul de care se bucura acest important teolog în Evul Mediu O nouă ediție a operelor sale ar fi o inițiativă meritorie Un studiu aprofundat al gândirii lui Vigiliu lipsește și acum \n\nBibliografie Ediții: PL 62 Studii: G Ficker, Studien zu Vigilius von Thapsus, Hinrichs, Leipzig 1897; M Simonetti, Letteratura antimonofisita d’Occidente, Aug 18 (1978) 505-522 \n4 Draconțiu \nDupă cazul lui Quodvultdeus, examinat la timpul său, și cel al lui Victor din Vita, care a scris O istorie a persecuțiilor din provincia Africa, Blossius Emilius Dracontius este un alt caz care dovedește pe deplin condițiile foarte grele în care ajunsese să trăiască populația civilă africană, mai ales cea ortodoxă, sub stăpânirea vandalilor",
    "197": " Literat și vir clarissimus, probabil judecător la Cartagina, Draconțiu, despre care nu știm mare lucru în afara unui singur episod din viața sa, a fost întemnițat sub regele Guntamundus care a domnit în Africa între 484 și 496, pentru că a scris, așa cum el însuși ne spune într-o formă ambiguă și întortocheată, un poem în care preamărea un personaj pe care n-ar fi trebuit să-l amintească; pentru că a făcut acest lucru, Draconțiu a fost, pare-se, denunțat și regele Guntamundus l-a aruncat în închisoare, unde ar fi scris un poem, Cântec de dezvinovățire (sau de reparație – Satisfactio) pentru rege ca să obțină eliberarea Ceea ce s-a și întâmplat probabil, dar nu sub Guntamundus ci sub succesorul său, Trasamundus, după 496 Altceva nu știm despre el, în afara unei informații generice: ar fi urmat, la Cartagina, școala unui grammaticus, Felicianus, pe care îl laudă pentru neobosita sa activitate și pentru învățătura sa menite să refacă prestigiul literaturii, care, oricum, trebuia să se limiteze tot mai mult la cercurile latine unde cunoașterea limbii grecești era redusă",
    "198": " În ce privește ofensa adusă regelui Guntamundus, conform celei mai răspândite opinii până acum treizeci de ani, Draconțiu ar fi scris panegericul său, pentru noi, de altfel necunoscut, în cinstea lui Zenon, conducătorul Imperiului Roman de Răsărit; în schimb, potrivit ipotezei lansate recent de Kuijper și Moussy, poemul ar fi fost scris pentru a-l proslăvi pe Teodoric, pe atunci rege al Italiei, care intrase în conflict cu vandalii care voiau și ei să stăpânească Sicilia Totul se petrece, așadar, la puțină vreme după 493, anul în care Teodoric l-ar fi ucis pe Odoacru, rege al Italiei din 476 Tradiția ne spune și că celălalt poem de mai amplă respirație pe care l-a scris Draconțiu adică Lauda lui Dumnezeu (De laudibus Dei), ar fi fost compus după Cântecul de scuză, care nu avusese succes pe lângă rege; dar s-a constatat că nu există nici o probă care să ne facă să gândim acest lucru; știm doar că Lauda lui Dumnezeu ar fi fost terminat după moartea lui Guntamundus, adică după 496",
    "199": " În concluzie, primul poem ar fi fost scris în jurul anului 493, iar cel de-al doilea, deși publicat după 496, ar fi putut fi început foarte bine anterior, înainte ca Draconțiu să fie întemnițat După eliberare, poetul ar fi scris un poem în cinstea binefăcătorului său: opera s-a pierdut, dar pare să fi fost citită în secolul al XVI-lea de Bernardino Corio, autor al unei Istorii a Milanului Ca și alți literați din epoca creștină, Draconțiu a scris poeme cu conținut creștin, dar și altfel de poeme, cu conținut și caracteristici păgâne, destinate evident unui public mai restrâns și animat de un interes exclusiv retoric Dar caracteristicile unui stil literar predominant păgân sunt reperabile și în producția sa creștină, astfel încât distincția între cele două categorii pare în esență nejustificată Este însă utilă pentru o analiză globală, deși scurtă din necesități de spațiu, a producției poetice a lui Draconțiu",
    "200": " \na) Poeziile păgâne ale lui Draconțiu \nA ajuns până la noi o culegere de zece poeme de dimensiuni diferite, unele cu caracter ocazional, cum sunt epitalamurile, suasoriae, versuri în cinstea maestrului Felicianus, sau chiar poeme epice de dimensiuni reduse (cele denumite în literatura păgână epilli), în general axate pe subiecte mitologice: Hylas (Hylas), Răpirea Elenei (De raptu Helenae), Medeia (Medea) Această culegere nu are un titlu de a cărei autenticitate să fim siguri: de obicei, este intitulată Poezii romane (Romulea), dar, în realitate, acest titlu este valabil doar pentru o culegere mai restrânsă din cadrul ansamblului poeziilor profane Totodată, nu se înțelege bine cât de justificat este acest titlu dat fiind că, până la urmă, s-ar putea referi doar la evenimentele legate de originile Romei Pe baza tuturor acestor considerații, ansamblul a fost denumit, mai generic, și Poezii minore (Carmina minora) În consecință, culegerea nu are deloc aspectul unui tot unitar și probabil că potrivit intențiilor celui ce o alcătuise trebuia să conțină pur și simplu poeziile profane ale lui Draconțiu așa cum se găseau ele",
    "201": " Poemele n-au fost încă supuse unui studiu aprofundat, însă, la o primă analiză, rezultă a fi opere școlărești și retorice în sensul cel mai îngust al termenului Același lucru se poate spune despre alte două compoziții care, deși nu fac parte din Romulea, seamănă totuși cu acestea în privința stilului și a inconsistenței conținuturilor: e vorba despre poemul dedicat Lunilor (De mensibus) și de cel Despre originea trandafirilor (De origine rosarum) Mai importantă este Tragedia lui Oreste (Orestis tragoedia) atribuită lui Draconțiu pentru prima dată de către Mai În ciuda titlului său, opera nu este o „tragedie” de tip clasic (căreia i se pierduse până și amintirea în epoca lui Draconțiu, ci tot un epillius în hexametri, analog cu cele deja amintite din componența Romulea Elementele mitice sunt eliminate aproape complet din narațiune (ele deveniseră de-acum elemente exclusiv ornamentale ale expunerii literare); firește, din antica tragedie a lui Oreste și din problematica eschiliană n-a rămas nimic aici",
    "202": " Poetul african nici măcar nu-l citise, probabil, pe Eschil Drama e foarte colorată, excesiv de retorică și cu foarte multe discursuri \n\nAu mai fost atribuite lui Draconțiu și alte poeme în hexametri care provin din aceleași cercuri și din aceeași epocă; unul este intitulat Întru lauda soarelui (In laudem solis), iar celălalt este Boala lui Perdica (Aegritudo Perdicae) unde este narată iubirea incestuoasă a lui Perdica pentru mama sa Castalia Aceste poeme sunt interesante (chiar dacă nu e sigur că au fost scrise de Draconțiu) pentru că ne ajută să cunoaștem acest mediu literar african în care practicarea credinței creștine nu era resimțită ca un lucru nepotrivit cu divertismentul poetic centrat pe motive păgâne și mitologice tradiționale \nb) Poemele creștine \nNe-am referit deja la motivațiile și la situația istorică ce au dus la scrierea lor Cântecul de dezvinovățire (Satisfactio) e scris în distihuri elegiace; „dezvinovățirea” de care vorbește poetul este aceea prin care el încearcă să șteargă ofensa adusă regelui; dar, în realitate, în afară de Guntamundus, Draconțiu i se adresează și lui Dumnezeu, iar poemul său e un poem de pocăință creștină: poetul propune regelui să-l imite pe Dumnezeu în privința sa pentru că Dumnezeu este milostiv cu toți oamenii",
    "203": " Draconțiu nu uită nici măcar aici că este un literat care cunoaște foarte bine poezia păgână și ia ca model pentru cântul său Poeziile triste (Tristia) ale lui Ovidiu, dar și Scriptura și în special Psalmii De aceea, Fontaine a vorbit despre „un Psalm romanizat și, mai ales, actualizat” Opera principală este însă cea dedicată Laudelor lui Dumnezeu (De laudibus Dei), formată din trei cărți scrise în hexametri Aceste laude se justifică, observă poetul, dacă este cercetată în primul rând cea mai însemnată operă a lui Dumnezeu, adică Facerea lumii, de aceea prima carte conține o amplă secțiune dedicată tocmai acestui motiv fundamental al religiozității creștine, și subliniază că trebuie proslăvită înțelepciunea creatoare a lui Dumnezeu În al doilea rând, Dumnezeu este minunat pentru că este milostiv și bun Însă nu prezentarea acestor motive previzibile și, până la urmă, banale (alte teme, mai serioase, au la bază un augustinism popularizat) face interesant poemul",
    "204": " Poetul se comportă și aici ca un literat care experimentează mijloace noi Prima carte, dedicată aproape în întregime narării facerii lumii, are forma unei epopei biblice, analoagă acelor poeme care se scriau încă de pe vremea lui Prudentius, și aparține acelui gen literar cultivat tot în epoca lui Draconțiu, chiar dacă în alte cercuri, de către Sedulius, Claudius Marius Victorius sau Ciprian din Galia; și în celelalte două cărți există secțiuni „narative” de epică creștină bazate pe episoade din Scriptură Dar, pe lângă aceasta epopee biblică, mai poate fi pusă în evidență și o a doua sursă de inspirație, importantă, și anume imnul, ca instrument folosit pentru a înălța laude lui Dumnezeu Tema fundamentală este, așadar, slăvirea dreptății și, mai mult decât atât, a mizericordiei lui Dumnezeu Tema mizericordiei este exprimată, firește, prin ritmul Psalmului, de aceea Laudele lui Dumnezeu se dovedesc, în esență, o operă cu caracter compozit, care are atât formă de epopee cât și de imn",
    "205": " În afară de sursele creștine, Draconțiu, poet și retor avizat, s-a inspirat și din poezia păgână și, firește, din principalii reprezentanți ai acesteia, precum Virgiliu, Ovidiu și Lucan; totodată, a folosit culegeri de exempla, adică de exemple istorice cu caracter moral folosite ca ilustrări ale virtuților și ale viciilor În ce privește scriitorii creștini, pare că terminologia teologică a lui Draconțiu e influențată încă de cartaginezul Tertulian și că pasajele cu caracter imnic imită imnurile lui Ambrozie Opera poetică a lui Draconțiu este foarte interesantă și din punct de vedere al lexicului și al evoluției limbii și metricii latine (aceasta din urmă era de-acum o pură reconstrucție doctă pentru că încă din secolul al treilea prozodia latinei fusese abandonată aproape în întregime în favoarea accentului intensiv) Desigur, această problematică nu ne poate interesa în acest context \n\nÎn Spania vizigotică a fost realizată o versiune abreviată a Laudelor lui Dumnezeu de către Eugeniu, episcopul de Toledo, care, la cererea regelui Chindaswinth (646-657), a redus cele trei cărți la una singură și, cum această nouă redactare conținea în esență povestea facerii lumii, opera a fost intitulată Hexameron (De opere sex dierum); însă deja Isidor din Sevilia, înaintea versiunii lui Eugeniu, dăduse primei cărți a Laudelor lui Dumnezeu titlul următor: Cele șase zile ale facerii lumii (Hexameron creationis mundi)",
    "206": " După ce a îndepărtat a doua și a treia carte, Eugeniu a adăugat la prima carte a operei Cântecul de dezvinovățire, scurtându-l și pe acesta și numerotându-l ca a doua carte Această versiune începea cu o prefață în proză și cu o introducere de douăzeci și cinci de versuri, dedicate și una și cealaltă regelui vizigot \n\nBibliografie: Ediții: MGH, Auctores Antiquissimi 14, 1905 (Fr Vollmer); Poetae Latini Minores V, Teubner, Leipzig, 1914 (Fr Vollmer); De laudibus Dei (Fr Corsaro, Centro di Studi sull’Antico Cristianesimo, Catania, 1962); Les Belles Lettres I, 1985 (Louanges de Dieu, livres I et II: Cl Moussy și C Camus); II, 1988 (livre III, Réparation: Cl Moussy); Satisfactio Una cum Eugeni recensione edidit F Speranza, L’Erma di Bretschneider, Roma, 1978; La tragedia di Oreste, sub îngrijirea lui E Rapisarda, Centro di Studi sull’Antico Cristianesimo, Catania, 1964",
    "207": " Studii: D Kujper, Varia Dracontiana, van Haeringen, den Haag, 1958; D Romano, Studi Draconziani, Manfredi, Palermo, 1959; F Corsaro, Problemi storico-letterari del cristianesimo africano nel V secolo Studi su Draconzio, „Miscell Studi Lett Crist Ant” 11 (1961) 5-32; K Smolak, Die Stellung der Hexamerondichtung des Dracontius, în Antidosis, Festschrift W Kraus, Wiener Studien, Beiheft 5, 1972, 381-397; E Clerici, Due poeti: Emilio Blossio Draconzio e Venanzio Fortunato, „Rend Instit Lomb”, 107 (1973) 108-150; R Herzog, Die Bibelepik der lateinischen Spätantike, Finck, München, 1975; JM Diaz de Bustamante, Draconcio y sus carmina profana, Santiago de Compostela, 1978; J Fontaine, Naissance de la poésie, op cit \n5 Poeți africani minori \nNu se cunoaște autorul unui Poem pentru Flavius Felix despre învierea morților și judecata Domnului (Ad Flavium Felicem de resurrectione mortuorum et de iudicio Domini), scris în hexametri; poetul ne spune că acest poem este continuarea unuia anterior, pierdut, care cânta frumusețile vieții la țară, și, dat fiind conținutul său, cel de-al doilea e mult mai angajat decât primul",
    "208": " Originea africană a poemului e dovedită de numele destinatarului, un poet care a trăit la Cartagina în vremea regelui Trasamundus (496-523), ca și de pasajele frecvente în care sunt imitați poeți creștini din secolul al cincilea (în afară, bineînțeles, de cele în care e vizibilă influența clasicilor păgâni cum e Virgiliu) Se pot observa numeroase încălcări ale regulilor de metrică și prozodie, semn că scăzuse interesul pentru structurile literare tipice pentru limba latină clasică Tot anonim este și Poemul contra Marcioniților (Carmen adversus Marcionitas), în cinci cărți, care reia polemica împotriva acelei erezii bazându-se în întregime pe opera analoagă a lui Tertulian, dar reinterpretează într-o manieră modernă unele aspecte ale credinței Și acesta pare să provină dintr-un mediu cultural african posterior lui Draconțiu Anonime sunt și cele două poeme, transmise fie sub numele lui Ciprian, fie sub numele lui Tertulian, Sodoma și Iona, exerciții retorice bazate pe episoadele biblice ale distrugerii Sodomei și pe pățania lui Iona (De Sodoma și De Iona)",
    "209": " Mai lung e primul poem (167 de hexametri), în timp ce al doilea numără doar 105 și descrie cu precădere furtuna și naufragiul în care a fost implicat Iona Autorul, un versificator capabil de performanțe retorice notabile, cunoaște bine și literatura păgână, mai ales aceea care descrie Marea Moartă și caracteristicile sale extraordinare, efect al ploii de foc trimise de Dumnezeu S-a spus despre aceste poeme că ar proveni din cercurile culturale frecventate de Ciprian din Galia (p ???) \n\nBibliografie Ediții: Carmen ad Favium Felicem de resurrectione mortuorum, recensuit JH Waszink, Florilegium Patristicum I, Bonnae, 1937; pentru Carmen adversus Marcionitas cf ediția Karla Pohlmann, Vandenhoeck & Ruprecht, Götingen, 1991; cele două poeme anonime De Sodoma și De Iona în CSEL 3, 1871 (G Hartel) și CSEL 23, 1881 (R Peiper); Carmen de Sodoma, Introd, trad",
    "210": ", note de L Morisi, Patron, Bologna, 1993 Studii: JH Waszink, Musae Luciferae, în Forma Futuri, volum omagial închinat cardinalului Michele Pellegrino, Bottega d’Erasmo, Torino, 1975, pp 683-692 \n\nIII Galia în secolul al cincilea \nHoardele de barbari care au năvălit în Galia în primul deceniu al secolului al cincilea și care au format ulterior regatele romano-barbare, fără să cotropească însă provincia (adică Provența), unică insulă de civilizație romană rămasă în partea meridională a regiunii, nu au avut din punct de vedere social și cultural aceeași dezastruoasă eficacitate ca în Africa Invaziile au fost fără îndoială copleșitoare și au dus la cotropirea întregii țări care a fost scoasă complet de sub autoritatea Imperiului Roman de Apus, a cărui curte era izolată la Ravenna; barbarii au adus cu ei dezolarea și ruina (și nu putea fi altfel), dar aceste efecte dezastruoase n-au fost generale și imediate peste tot",
    "211": " Barbarii au cucerit Galia treptat, și astfel, deși era inevitabilă apariția unor conflicte între elementul romano-galic preexistent, adică între păturile cele mai elevate, și cel invadator de origine germanică (conflicte când deschise, când latente), totuși cultura latină (atât păgână cât și creștină) a putut supraviețui și s-a menținut la un bun nivel artistic De aceea, se poate spune că, în secolul al cincilea, Galia este regiunea Imperiului Roman de Apus în care s-a păstrat cel mai bine tradiția culturală clasică și creștină, iar existența școlilor de retorică, ce funcționau de multă vreme, a contribuit la menținerea ei în viață Oricum, situația e mai înfloritoare în prima jumătate a secolului al cincilea pentru că mai târziu și Galia intră într-o perioadă de decadență economică și culturală Înflorirea monahismului a fost vitală pentru apărarea culturii și mănăstirile (de exemplu, cele din Marsilia, Lérins, Saint-Honorat) au fost centre culturale de primă importanță",
    "212": " \n\nBibliografie: P Courcelle, Les lettres grecques en Occident De Macrobe a Cassiodore, de Boccard, Paris, 1948; E Griffe, La Gaule chrétienne à l’époque romaine I-III, Letourey et Ané, Paris, 1964-1965 \n1 Ioan Cassian \nCel mai important scriitor din Galia secolului al cincilea a fost Ioan Cassian, născut prin 360 în Sciția, adică în regiunile din partea de jos a Dunării, chiar dacă, potrivit unor autori, deplina cunoaștere a limbii latine pe care o dovedește Cassian face discutabilă această informație (furnizată de Ghenadie) și ne determină să ne gândim, eventual, că era de origine galică Experiența sa religioasă s-a consolidat într-o mănăstire din Betleem În jurul anului 385 s-a transferat în mănăstirile din Egipt, așa cum făcuseră și alți spirituali din acea epocă, iar în Egipt a rămas mai mulți ani până când a fost izgonit, se pare, în urma tulburărilor provocate de persecuțiile inițiate de Teofil, patriarhul Alexandriei, împotriva unor călugări, antropomorfiții",
    "213": " Apoi, Cassian s-a la dus la Constantinopol unde a fost făcut diacon de către patriarhul capitalei, Ioan Hrisostomul, pe care l-a admirat întotdeauna și căruia i-a păstrat o pioasă amintire În 405 se găsește la Roma unde, din însărcinarea clerului și a credincioșilor din Constantinopol, încercă să obțină intervenția papei Inocențiu I în favoarea lui Ioan Hrisostomul, care fusese alungat și avea să moară în exil Odată hirotonisit, Cassian a plecat apoi la Marsilia unde a înființat în 415 o mănăstire pentru bărbați și una pentru femei, și aici s-a și stabilit dedicându-se mai ales răspândirii idealului monastic până la sfârșitul vieții, adică anul 435 cu aproximație De aceea, toate scrierile sale datează din această ultimă perioadă a vieții sale \na) Motive spirituale în operele ascetice \nCassian e una din acele figuri care în secolul al cincilea se întâlnesc tot mai rar, adică un tip de scriitor care trăiește atât o experiență de viață orientală cât și occidentală și care cunoaște bine cele două limbi, greaca și latina",
    "214": " La rugămintea episcopului Castor din Apta Iulia, în Galia Narbonensis, care înființase o mănăstire în dioceza sa, Cassian scrie în acei ani (419-426) o operă foarte întinsă intitulată Temeiurile mănăstirilor și remediile contra celor opt vicii capitale (De institutis coenobiorum et de octo principalium vitiorum remediis), în douăsprezece cărți În primele patru, Cassian descrie viața din lăcașurile mănăstirești din Palestina și Egipt pe care o cunoștea din experiență directă (de aceea, opera poate fi studiată și ca o culegere de „vieți ale sfinților”), în timp ce în următoarele opt este aprofundată, așa cum spune și titlul, analiza etică și ascetică a păcatelor omenești O altă operă de mari dimensiuni a lui Cassian conține Convorbirile (Collationes), adică discuțiile pe care Cassian și prietenul său Germanus le avuseseră în trecut cu faimoși întemeietori de lăcașuri monastice Scrierea a fost publicată în trei părți separate, fiecare cu propria sa prefață",
    "215": " Prima, care conține zece convorbiri, a fost începută la cererea episcopului Castor și a fost terminată la puțin timp după moartea acestuia, în 420; de aceea nu-i este dedicată lui Castor ci fratelui acestuia, Leontius, episcop și el, și călugărului Helladius care ajunge ulterior episcop Opera este concepută în strânsă corelație cu precedenta pentru că Ioan Cassian, după ce a descris elevația spirituală a „monahului exterior”, vrea acum să treacă la formarea invizibilă a omului interior; dacă opera consacrată temeiurilor mănăstirilor era un îndreptar pentru sufocarea dorințelor cărnii, aici, sfaturile cuvioșilor părinți, adunate de Cassian, trebuie să arate ce este perfecțiunea desăvârșită Într-adevăr, Convorbirile nu sunt „dialoguri” clasice, sunt instrucțiuni de viață spirituală: aceasta are drept model viața anahoretică a călugărilor din Egipt, vizitați de Cassian în tinerețe De aceea, scriitorul își amintește vizitele sale în mănăstirile egiptene și fiecare „vizită” este însoțită de o „convorbire”",
    "216": " Cassian reprezintă, în Occidentul secolului al cincilea, vârful meditației monastice; el reia elementele ascezei egiptene și le plasează în climatul și în mediul social și cultural din vremea sa Cronologic vorbind, acest scriitor este contemporan cu Augustin, însă din punct de vedere tematic aparține pe deplin perioadei ulterioare acestuia: nu-și întoarce deloc privirea în mod retrospectiv către trecut așa cum făcea încă episcopul din Hippona care încheiase secolul al patrulea și marcase începutul celui de-al cincilea așa cum am spus mai sus Cassian pune bazele unei „rânduieli” monastice ideale despre care el crede că poate îndeplini foarte bine și o funcție juridică nu doar spirituală De aceea, scriitorul nu trebuie privit doar ca o figură din istoria monahismului, unde oricum a ocupat o poziție importantă, ci și ca reprezentant al unui nou tip de monahism din perioada de trecere de la Antichitate la Evul Mediu creștin",
    "217": " El pornește de la constatarea că viața creștină, așa cum era practicată în vremea sa, se degradase și, într-o primă fază, el remediază acest lucru prin practicarea vieții anahoretice și a izolării în pustietate; ulterior, întărit prin acele experiențe, teoretizează și instituționalizează necesitatea desăvârșirii: această desăvârșire, însă, nu poate fi atinsă decât într-o instituție care este cea presupusă de condiția de monah, mai precis, într-o mănăstire, nu prin anahoreză Lăcașul monastic nu asigură doar separarea de lume, ci și separarea de creștinii care trăiesc în acea lume, separarea desăvârșiților de cei nedesăvârșiți „În acest sens, Cassian execută o operațiune culturală cu valoare universală și, în acest scop, propune o doctrină ecleziologică: creștinul, pentru a fi desăvârșit – și desăvârșirea este o cerință absolut necesară –, trebuie să devină monah, iar a deveni monah echivalează cu acceptarea unei norme de viață a cărei depozitar este un maestru” (Leonardi)",
    "218": " Viața desăvârșită este viața creștină, adică o viață supusă unei discipline: astfel, Cassian transferă în lumea occidentală concepția lui Pahomie privitoare la un monahism organizat; mai mult, reluând o tradiție orientală, consideră că monahismul are origini apostolice și că tocmai prin acest lucru este justificat Asta pentru că modelul, așa cum am spus, este, potrivit lui Cassian, cel cenobitic (cenobionul reproduce comunitatea primitivă a apostolilor despre care se vorbește în Fapt 2, 1-4 și 4, 32); modelul eremitic se dovedește insuficient și nu dă rezultate în încercarea de atingere a vieții desăvârșite Procedând astfel, el nu ia deloc în seamă experiențele unor contemporani ai săi, Ieronim, Augustin, Martin din Tours, pe care îi consideră în esență spirituali mediocri; norma vieții monastice vine din Egipt, chiar dacă Ioan Cassian realizează dificultățile – chiar de ordin material, de exemplu, legate de felul în care se îmbracă cenobiții – ce pot împiedica o transplantare imediată a experienței egiptene din Egipt în Galia",
    "219": " Pentru Augustin, separarea de lume nu e niciodată un scop în sine, ci implică o întoarcere în lume pentru a lupta împotriva răului și pentru a apăra Biserica, însă pentru Cassian modelul augustinian nu prezintă nici un interes Pentru el, raportul cu lumea nu are nici un sens și, din acest punct de vedere, concepția lui Cassian a avut câștig de cauză în raport cu cea a lui Augustin și chiar cu cea a lui Ambrozie Călugărul nu se ocupă de lume, iar cine trăiește în lume este, sub anumite aspecte, pe același plan cu cei din afara creștinismului Monahismul, mai precis regula monastică, este norma desăvârșirii: această normă poate propune unica posibilitate de a-l urma pe Cristos ce-i mai rămâne încă unui creștin din epoca postapostolică sau, oricum, creștinului ce trăiește într-o lume non-creștină \nb) Origenism și pelagianism în opera lui Cassian \nOpera lui Cassian nu este doar o aprofundare și o simplă popularizare a vieții ascetice; pe lângă aceasta descoperim unele elemente doctrinale specifice care o susțin și o justifică",
    "220": " Cassian avea o formație origeniană, dobândită în perioada cât dusese o viață de eremit în pustiul Egiptului, la școala lui Evagrius și a învățaților săi prieteni Evagrius spusese că, atunci când carnea și fragilitatea implică decăderea creaturilor în raport cu starea lor originară, mintea umană are forța de a întrerupe această degradare a materiei și de a regăsi calea spre Dumnezeu Contemplarea e o operă a intelectului Cassian reia schema origeniană a lui Evagrius, eliminând sau atenuând concepția „gnostică” ce stă la baza ei Există două momente ale spiritualității, unul teoretic și celălalt practic; teoria este contemplarea misterului divin revelat, dar această contemplare nu se sprijină exclusiv pe o atitudine de separare de viața trupului, nu este încredințată exclusiv intelectului Cu siguranță, viața contemplativă e mai presus decât viața activă, înțeleasă ca mortificare a pasiunilor Dar viața contemplativă este și rezultatul modului în care Cassian corectează doctrina pelagiană, răspândită în vremea sa și combătută de Augustin cu alte mijloace și dintr-o perspectivă complet diferită",
    "221": " Cassian refuză în mod explicit doctrina augustiniană a harului, dar, în același timp, refuză și desăvârșirea propusă de Pelagius De aceea, și doctrinele lui Cassian au fost definite drept „semipelagiene”, și am văzut deja, analizând polemica dusă împotriva lor de către Prosperus din Aquitania, că erau răspândite în special în Galia secolului al cincilea Scriind în jurul anului 420 (deci când Augustin mai trăia încă), Cassian apare ca unul din primii susținători ai semipelagianismului Astfel, în cea de-a treisprezecea Convorbire (7, 3), el susține că „Dumnezeu, o dată ce zărește în noi izvorul, oricare ar fi acesta, al voinței de bine, coboară lumina Sa asupra acestei voințe de bine, o îmbărbătează, o incită la mântuire, făcând să rodească ceea ce El însuși a sădit și a văzut răsărind grație eforturilor noastre”, și face și alte afirmații similare care, fără îndoială, nu se împacă deloc cu doctrina augustiniană",
    "222": " Aceasta și pentru că, hrănit cu teoriile lui Origen, Cassian concepe contemplarea lui Dumnezeu ca o operă exclusivă a omului și enunță fraza ce va deveni apoi aproape un slogan al antiaugustinienilor: e un sacrilegiu să crezi că Dumnezeu n-ar dori mântuirea tuturor Marea „invenție” a lui Cassian a fost tocmai această fuziune între origenism și antiaugustinism care permitea în același timp aducerea în prim-plan a necesității contemplației și aprobarea activității ascetice: deși prin Decretul lui Ghelasie, la sfârșitul secolului al cincilea, operele lui Cassian fuseseră condamnate ca „apocrife”, adică neortodoxe, tocmai pentru că erau în contradicție cu doctrina augustiniană a harului, totuși, pentru că ofereau creștinilor un fel de „istorie a monahismului” și o nouă evaluare a vieții spirituale, au fost foarte răspândite în tot Evul Mediu Au fost traduse chiar în greacă (o onoare destul de rară pentru operele latine), și din această traducere s-au păstrat unele extrase",
    "223": " \nc) Tratatul Contra lui Nestorius \nO dovadă a diversității preocupărilor lui Cassian este și ultima sa operă, cu un caracter angajat și un conținut dogmatic, scrisă la cererea unui diacon, influent la curtea din Roma a lui Celestinus I, care va deveni ulterior papa Leon cel Mare E vorba de Întruparea Domnului contra lui Nestorius (De incarnatione Domini contra Nestorium), în șapte cărți, compusă înainte de sinodul din Roma care l-a condamnat pe Nestorius în 430 În cadrul acestei polemici, Cassian apără în mod deschis statutul Fecioarei Maria și susține că este pe bună dreptate numită „Maica Domnului”, pentru că în Cristos sunt două naturi și o singură persoană Cassian vede în erezia lui Nestorius (la fel ca Prosperus din Aquitania mai târziu) o continuare și o imitare a pelagianismului, pentru că pelagianismul susține că omul ar putea obține harul doar prin propriile forțe, iar nestorianismul afirmă că omul Cristos și-ar fi obținut uniunea cu măreția divină grație unei conduite virtuoase",
    "224": " Potrivit lui Cassian, într-adevăr, Nestorius este cel ce îl separă pe Fiul lui Dumnezeu de Cristosul întrupat: în consecință, imitarea lui Cristos și credința în Cristos, care constituie idealul ascetic al creștinului nu sunt îndreptate către Dumnezeu ci către un om Creștinii n-ar putea să fie transformați în Dumnezeu, dacă Cristos, primul, n-ar fi fost Dumnezeu Din acest motiv, modul cum Cassian analizează nestorianismul a fost considerat – poate cu prea multă asprime – superficial și neconcludent; în orice caz, analiza are semnificația sa în combaterea nestorianismului de către Occident: pelagianismul, pe care îl combate aici Cassian, este înțeles conform tiparelor pe care teologii de la Roma tocmai le elaborau Desigur, Cassian nu era foarte interesat de motivele teoretice ale controversei, dar și în această operă apără o cristologie care este conformă cu ceea ce propovăduise prin operele sale ascetice, adică aceea ce stă la baza desăvârșirii creștinului",
    "225": " De altfel, Augustin este absent și din această ultimă operă a lui Cassian: în cartea a șaptea unde scriitorul face o listă de auctoritates, Augustin e pomenit doar ca episcop de Hippona și nu ca maestru de doctrină creștină și, cu atât mai puțin, pentru polemica sa antipelagiană \n\nCassian este un scriitor rafinat și folosește atunci când scrie, cu moderație, mijloacele retorice specifice limbii latine pe care o învățase la maturitate Nu întâlnim însă la el acea latină artificioasă, nu naturală ci învățată, cum se întâmplă, de exemplu, cu istoricul Ammianus Marcellinus Narațiunea simplă și agreabilă și prospețimea expresiei fac din Cassian unul din cei mai mari scriitori latini din secolul al cincilea \n\nBibliografie Ediții: CSEL 13, 1886 și 17, 1888 (M Petschenig); Schr 42, 19662; 54, 19672; 64, 19712 (E Pichery); 109, 1965 (J-C Guy) Traduceri: BTP 94, 1991 (L",
    "226": " Dattrino) Studii generale, datorate specialiștilor în monahism (G Penco, A de Vogué, F Prinz); F Prinz (ed), Mönchtum und Geselleschaft im Frühmittelalter, Wissenschaft Buchgesellschaft, Darmstadt, 1976; C Leonardi, Alle origini della cristianità medievale: Giovanni Cassiano e Salviano di Marsiglia, „Studi medievali” 18 (1977), pp 491-608 și mai ales 491-556; C Tibiletti, Giovanni Cassiano Formazione e dottrina, Aug 17 (1977) 355-380; A Grillmeier, Gesù il Cristo, op cit, pp 852-858 \n2 Scriitori din cercul de la Lérin \nCultura galică din secolul al cincilea, încă înfloritoare în ciuda invaziilor și a suferințelor provocate de invaziile barbarilor, este ilustrată de producția literară născută într-un mediu cu totul particular, cel din Lérin În această ambianță monastică a trăit un cerc de asceți care respectau anumite principii spirituale și care au creat o bogată literatură, omogenă în sine și cu caracteristici care o fac să se deosebească de cea produsă de alți scriitori galici din aceeași perioadă",
    "227": " Cu alți scriitori din Galia – mai ales cu susținătorii tezelor antipelagiene ale lui Augustin – lerinezii au fost adesea în polemică, chiar dacă nu explicită, și tocmai de aceea „grupul” din Lérin reprezintă un fenomen important în cadrul creștinismului din secolul al cincilea Asceții din Lérin practicau un monahism care semăna din multe puncte de vedere cu monahismul galico-creștin a cărui figură predominantă fusese până atunci Martin din Tours, mort cu câteva decenii în urmă; Sulpicius Severus abia scrisese o operă de glorificare a lui Martin când a început să ia ființă, prin truda unui nobil numit Honorat, venit dintr-o localitate necunoscută din Galia continentală, locul de asceză de la Lérin Această localitate se găsea într-o insulă nu departe de Cannes: plasarea unei așezări călugărești pe o insulă era un obicei care se răspândea pe atunci în Occident ca un fel de imitare a pustiului care era ales în Orient ca loc de asceză; insula asigura aceeași izolare ca și deșertul, iar natura dezolantă și sălbatică și animalele feroce erau similare cu asprimea naturii egiptene sau siriene",
    "228": " Însă prima activitate, caracteristică pentru viziunea lor despre lume, a asceților care s-au stabilit la Lérin a fost aceea de a face insula mai frumoasă și mai primitoare, respectând totuși asceza pe care și-o impuseseră Nu se poate stabili cu precizie când s-a stabilit aici Honorat, dar trebuie să fie vorba despre primul deceniu al secolului al cincilea Biograful lui Honorat, Ilarie din Arles, care a scris despre acest lucru treizeci de ani mai târziu, subliniază cât de neprimitor era locul în care se stabilise Honorat, însă deja douăzeci de ani după această dată, înainte de 430, avem dovezi provenite dintr-o scrisoare a lui Paulinus din Nola trimisă lui Euherie (un alt ascet de-acolo) despre existența cenobionului din Lérin, confirmată și de Cassian care vorbește despre „un mare cenobion” prin 427 Aici, Honorat a rămas până când a devenit episcop de Arles în 427-428 Iată, așadar, o altă caracteristică a acestui monahism de la Lérin: comunitatea nu rămâne închisă în sine, ci păstrează un raport fecund cu mediul înconjurător și, întâi de toate, călugării de-aici sunt obișnuiți să urce pe scara demnităților ecleziastice în urma unor experiențe de călugărie, lucru mai puțin frecvent, fără îndoială, în alte comunități monahale",
    "229": " La Lérin s-au adunat asceți care proveneau din toate regiunile Occidentului; adesea erau asceți de familie nobilă sau, cel puțin, persoane care făcuseră carieră ca funcționari de stat: așa s-a întâmplat întâi cu Honorat, apoi cu Euherie și alții Între ei s-au stabilit raporturi de rudenie; Euherie, când s-a stabilit la Lérin, și-a luat cu sine soția și pe cei doi fii a căror educație a încredințat-o unor asceți de-acolo Acest lucru se putea face pentru că Lérin era și un centru înfloritor de cultură religioasă Așadar, vedem că monahismul din această localitate era în mod fundamental unul cu caracter cult care își găsea expresia în producția literară a celor ce se stabiliseră acolo; asceții erau persoane provenite din aristocrația din Galia care tocmai în acea perioadă, în regiune, pe marile sale domenii de tip latifundiar, ducea o viață retrasă și separată de orașe, rămânând departe de cele mai importante întâmplări petrecute în lume, adesea atât de furtunoase",
    "230": " O aristocrație care, la fel ca păturile mai sărace, trebuie să fi îndurat cu siguranță samavolniciile și cruzimile invadatorilor barbari, despre ale căror efecte ne informează mai ales poeții galici din acea epocă Așadar, schitul reprezintă în primul rând, în mijlocul acestor tulburări, un loc în care să te refugiezi și să lași deoparte grijile lumii, un port în care să găsești liniștea; viața ascetică aduce pacea Acestor aristocrați, când voiau să treacă de la călugărie la viața ecleziastică, li se deschidea în mod firesc calea care ducea spre scaunul episcopal: de aici și figura atât de frecventă a episcopului călugăr de extracție socială superioară Acest lucru se întâmplase deja în generația precedentă, cea a lui Martin din Tours, din care mulți asceți, așa cum ne spune Sulpicius Severus, deveniseră ulterior episcopi în orașele din Galia În sfârșit, în ciuda faimei comunității din Lérin, noi nu știm să fi existat vreo „regulă” monastică instituită aici și nici nu avem informații despre faptul că starețului i-ar fi fost conferită o autoritate, ca să spunem așa, „harismatică”",
    "231": " Probabil că nu exista nici o regulă; într-adevăr, știm că în aceste „mănăstiri” primitive prima regulă era adeziunea la normele Sfintei Scripturi care era citită și studiată cu asiduitate Locul însuși era străbătut de harisma care asigura călugărului sănătatea, iar idealul de viață anahoretică, răspândit în Occident prin învățătura lui Atanasie și exemplul lui Antonius, era considerat încă unicul valabil „Aplicarea unei reguli ca normă obligatorie de viață comunitară rămâne în afara istoriei și a schemelor sociologice ale monahismului galic timpuriu în tot secolul al cincilea”, observă Pricoco „A înțeles acest lucru și Cassian care, venind din Orient, a constatat libertatea anarhică a rânduielilor occidentale față de cele orientale și dificultatea de a le modela pe unele după celelalte”: într-adevăr, ne amintim că deja de câteva decenii în Egipt fusese instituită regula lui Pahomie și funcționa organizarea de mare amploare a mănăstirilor de la Nitra Abia mai târziu, celebra formulă a Sfântului Benedict va fi aceea care va sintetiza viața cenobitică în dubla supunere față de stareț și față de regulă",
    "232": " Spiritualitatea asceților din Lérin nu e deloc obișnuită, în sensul că, deși ei cunosc anumite tematici comune întregului monahism, din Orient și din Occident, totuși acestea rămân în fundal și sunt repetate ca niște topoi fără să li se atribuie o importanță fundamentală, ci adăugându-li-se o serie de nuanțe și de motive nedeclarate deschis, dar care au, oricum, semnificația lor distinctă Astfel, motivul fugii din lume și al ascezei constituie și idealul asceților din Lérin, dar se vede foarte bine că acest lucru nu implică o retragere din lume ca entitate a răului, ca domeniu de acțiune al răutății, ci e doar o modalitate de a scăpa de griji și de chinuri Chiar și reluarea temelor din Sfânta Scriptură, reluarea motivului ascezei în pustiu, imitarea figurilor lui Ilie, Elizeu, Ioan Botezătorul, a motivului pribegiei lui Israel în căutarea pământului făgăduinței, nu au nimic chinuitor, nu transmit o imperioasă necesitate de eliberare de rău",
    "233": " \n\nBibliografie Fundamentală: S Pricoco, L’isola dei santi Il cenobio di Lerino e le origini del monachesimo gallico, Ed dell’Ateneo e Bizzarri, Roma, 1978; despre personalitățile de la Lérin, Idem, Monaci Filosofi e Santi Saggi di storia della cultura tardoantica, Rubbettino, Soveria Mannelli, 1992 \n3 Euherie din Lion \nMotivele principale ale literaților lerinezi se regăsesc toate la Euherie care a fost poate reprezentantul lor cel mai de seamă și figura lor emblematică pentru că s-a distins mai întâi ca monah în schitul din Lérin și a devenit apoi un personaj important în administrația Bisericii El a consacrat ascezei două opere legate între ele prin motivațiile lor esențiale, Lauda sihăstriei (De laude heremi) și Ieșirea din lume (De contemptu mundi) Prima e dedicată călugărului Ilarie care, după ce însoțise la Arles pe fondatorul așezării de la Lérin, Honorat, se întorsese acolo: suntem așadar în 427-428",
    "234": " Scrierea descrie figura ascetului care trebuie să-l inspire și pe Ilarie care de altfel era deja monah Deci nu e vorba de apărarea vieții călugărești împotriva detractorilor săi, care erau totuși numeroși în acea vreme, ci de o glorificare a vieții monastice în sine În schimb, în Ieșirea din lume, scriitorul îl îndeamnă la convertire pe nobilul Valerian (care va deveni apoi Valerian din Cimiez): convertirea trebuie înțeleasă în sensul cel mai profund al termenului pe care de-acum îl cunoaștem Opera a fost scrisă în jurul anului 430 Motivele spirituale din operele lui Euherie sunt în esență aceleași Ascetul trăiește retras și în liniște în așteptarea sfârșitului, adoptând un comportament care nu e foarte diferit de cel al înțelepților din vechime despre care vorbea filosoful Seneca, de exemplu, pe care acești călugări literați îl studiaseră în școlile bine organizate din Galia Sihăstria e un paradis terestru, nu numai ca loc unde îți poți găsi liniștea, aflat departe de agitația lumii, ci și ca anticipare a stării paradiziace, fiind locul potrivit pentru exercitarea înțelepciunii, adică a controlului asupra propriilor patimi",
    "235": " Într-adevăr, moartea nu e dorită ca o modalitate de eliberare din lanțurile trupului, ca și cum omul ar fi legat de ceva rău La Euherie nu există acea ostilitate față de trup, caracteristică monahismului oriental și prezentă și la Ieronim Nu există apoi nici o referire la doctrina păcatului originar și această tăcere trebuie înțeleasă ca o polemică implicită contra lui Augustin Asemenea motive nu sunt menite să contureze modelul unui monah în suferință, măcinat de duritatea ascezei Firește, suferința nu e străină de asceză, dar nu constituie esența acesteia cum se întâmplă în schimb în monahismul oriental și cum chiar Ieronim ne lasă să înțelegem din biografiile sfinților scrise de el Lipsește complet și motivul luptei cu diavolul ca și elementul pitoresc cu care, în mintea noastră, este întotdeauna asociată: urzelile dușmanilor, ispitele diavolului, pericolele mortale reprezentate de fiarele sălbatice Așa cum am spus deja și cum credeau creștinii în mod obișnuit după Constantin cel Mare, călugărul este noul martir",
    "236": " Martiriul său este însă nesângeros; ar fi putut fi deosebit de aspru și de dureros ca în cazul lui Antoniu și al părinților din deșert; rămâne și la scriitorii din Lérin totuși un „martiriu”, adică atestarea unui creștinism profund, lipsită însă de severitatea pe care o întâlnim la acei „soldați ai lui Cristos” pe care îi numim martiri Chiar și miracolul componentă esențială a spiritualității asceților din pustiu, lipsește aproape complet din învățătura călugărilor din Lérin Monahismul lor, într-adevăr, nu are nici o încărcătură revoluționară în raport cu lumea sau chiar cu autoritățile cum se întâmpla cu monahismul egiptean originar Asceza lerinezilor e străbătută de un optimism de fond, iar ei nu simt nevoia să se întoarcă spre trecut și să glorifice Biserica primilor martiri și a primilor asceți Această asceză „civilă” se potrivește foarte bine cu motivul lealității față de societatea laică a vremii, motiv ce transformase Patimile martirilor din Acaunia într-o pătimire cu totul sui generis, așa cum am văzut mai sus",
    "237": " \n\nBibliografie Ediții: CSEL 31, 1894 (C Wotke); De laude heremi, ed S Pricoco, Centro di Studi sull’Antico Cristianesimo, Catania, 1964; Ieșirea din lume, ed alcătuită de S Pricoco, BPat 16, 1990 (ibidem și bibliografia ulterioară) \n4 Ilarie din Arles și Valerian din Cimiez \nIlarie a ajuns la Lérin după 420 după ce abandonase cariera politică și fusese chemat acolo de starețul Honorat Se născuse prin 401, poate în Galia Belgica, într-o familie nobilă și bogată Ulterior, în 427-428, Ilarie a plecat din Lérin și l-a însoțit pe Honorat la Arles unde acesta fusese ales epicop Honorat a rămas la Arles până la moartea sa survenită la puțină vreme după aceea (429-430), și locul său pe scaunul episcopal a fost luat de Ilarie Acesta a dobândit faimă mare și în 444 a intrat în conflict cu papa Leon pentru că voia să impună primatul său diocezei din Arles, însă acțiunea s-a soldat cu un eșec",
    "238": " A murit în 449 Ilarie a scris Viața lui Saint-Honorat (Vita Honorati), predecesorul său, sub forma unui discurs funebru pronunțat în 430 Pare să fi scris și omilii pentru sărbătorile de peste an, o explicație a simbolului creștin, multe scrisori și chiar poeme; toate s-au pierdut Biografia lui Ilarie a fost scrisă de Honorat, episcop de Marsilia \n\nBibliografie Ediții: SChr 235, 1977 (M-D Valentin); 404, 1995 (Vita Hilarii: P-A Jacob) \n\nÎn schimb, nu e sigur că a fost călugăr la Lérin Valerian, episcopul din Cimiez (Cemenelum), lângă Marsilia, mort în jurul anului 460; Valerian a fost confundat cu un anume Valeriu care fusese monah la Lérin și a devenit apoi episcop la Nisa Știm foarte puține lucruri despre Valerian, găsite în actele sinodale și în epistolarul papei Leon S-au păstrat douăzeci de omilii cu conținut ascetic și o Epistolă către călugări privitoare la virtuțile și întocmirea doctrinei apostolice",
    "239": " Și el pare să fi fost adeptul unor doctrine semipelagiene pe care le-a dispus cu claritate și simplitate, într-un stil foarte îngrijit, deprins la școala literară din Lérin \n\nBibliografie Ediții: PL 52 Studii: C Tibiletti, Valeriano di Cimiez e la teologia dei Maestri Provenzali, Aug 22 (1982), 513-532 \n5 Salvian din Marsilia \nPersonalitatea lui Salvian din Marsilia exprimă foarte bine teribilele încercări prin care trece creștinătatea occidentală, amenințată de invaziile barbarilor și, în același timp, chinuită de nemulțumirea față de propria condiție spirituală, de ideea că viața prea puțin creștină pe care o duce nu poate fi privită cu ochi buni de Dumnezeu Născut cam prin 390 în regiunea Treviri sau Colonia într-o familie de nobili, a dus în tinerețe o viață desfrânată S-a convertit după căsătorie și împreună cu soția s-a stabilit în sihăstria din Lérin cam prin 424",
    "240": " La Lérin, Salvian a fost preot și s-a bucurat de stima și prietenia lui Honorat și a lui Euherie; ulterior, a devenit prieten al fiului acestuia, Salonius Mai târziu, s-a mutat la Marsilia unde era încă în viață prin 470 când l-a cunoscut Ghenadie (Oamenii vestiți, 67) \na) Epistolele \nSunt pomenite chiar de Ghenadie care spune că trimisese foarte multe însă până azi nu s-au păstrat decât nouă Dintre acestea, notabilă este scrisoarea trimisă socrilor (nr 4) în care explică opțiunea lui și a soției sale pentru celibatul voluntar, ca o dovadă a unui tip de asceză destul de răspândit, dar și greu de înțeles pentru un creștin obișnuit Apărându-și propria opțiune, Salvian pune în opoziție idealul ascetic cu slăbiciunea și meschinitatea creștinilor care trăiesc în lume El denunță și mai clar acest lucru în Epistola 9 Aceasta era adresată prietenului său Salonius, fiul lui Euherie, care îl întreabă de ce s-a apucat de scris",
    "241": " Într-adevăr, Salvian abia încheiase prima sa operă intitulată Către Biserică (Ad ecclesiam) și publicată anonim sub forma unei epistole adresate Bisericii de către Timotei, discipolul Apostolului Pavel În realitate, explică Salvian, el nu avusese intenția „să inventeze” o epistolă adresată Bisericii primitive: el voia ca toată lumea să vadă limpede criza Bisericii din vremea sa, să înțeleagă realitatea postconstantină în care creștinismul este religia oficială a imperiului, dar nu este încă (și poate nu va fi nicicând) o credință sădită în sufletele oamenilor El a vrut să denunțe lipsa de entuziasm a creștinilor pentru a sublinia starea gravă în care se găsea Biserica \nb) Către Biserică \nO astfel de atitudine, după cum se vede, nu e doar moralizatoare, așa cum au observat cei mai mulți cercetători, ci și foarte angajată: e o atitudine profetică, așa cum bine a înțeles Leonardi Într-adevăr, e tipică pentru profet acuzația de idolatrie adresată lumii ne-creștine, îndepărtate de Dumnezeu; și tocmai în starea aceasta se găsește chiar Biserica",
    "242": " În patru cărți, din care prima e dedicată laicilor, cea de-a două oamenilor Bisericii, iar a treia și a patra Bisericii în ansamblul său, Salvian denunță idolatria creștinilor care se manifestă mai ales sub forma lăcomiei de bani și a atașamentului de bunurile pământești El îi îndeamnă să lase lumea și bogățiile ei și stigmatizează lipsa de credință manifestată de clerici Orice cuvânt al lui Dumnezeu trezește dușmănii, iar acum am ajuns într-un moment în care dușman al lui Dumnezeu a devenit creștinul, clericii nefiind excluși, adică aceia pe care Cassian îi voia ca pe niște sfinți \nc) Cârmuirea lui Dumnezeu \nOpera cea mai cunoscută a lui Salvian, în care este reluată și extinsă în mod totalizator această viziune profetică, este Cârmuirea lui Dumnezeu (De gubernatione Dei) care mai poartă și un alt titlu, Judecata de-acum a lui Dumnezeu (De praesenti iudicio) Cârmuirea lui Dumnezeu e cea care susține lumea și nu cea omenească, pe care Salvian o vedea ruinată chiar în acele vremuri din cauza dezolării survenite în urma invaziilor barbare și tocmai de aceea scriitorul crede că Dumnezeu i-ar judeca pe oameni încă din timpul vieții lor pentru că i-au încălcat legea",
    "243": " Guvernarea lui Dumnezeu despre care vorbește scriitorul este, așadar, cârmuirea istoriei lumii Această atitudine a lui Salvian a atras atenția criticilor mai ales în privința unui aspect al operei sale: într-adevăr, scriitorul își pune problema barbarilor și a răului pe care îl aduc cu ei adoptând o poziție nouă și interesantă, chiar dacă soluția lui (se poate observa) are o amprentă pur moralistă și etică Salvian pornește de la observația, insolită pentru un creștin și în totală contradicție cu tezele lui Horosius de pildă, că romanii fuseseră puternici pe vremea când erau păgâni, în timp ce decăderea lor venise o dată cu credința creștină Explicația pe care o dă Salvian acestui fapt nu e una istorică: decăderea e datorată voinței lui Dumnezeu, așa cum atestă cuvintele și exemplele din Vechiul și din Noul Testament pe care scriitorul le examinează în primele două cărți Odată stabilit acest lucru, Salvian trece, în cartea a treia, la explicarea faptelor",
    "244": " Numele de creștin, în sine, afirmă el, nu garantează prosperitatea, mai ales dacă numele nu e asociat cu faptele bune; însă creștinătatea din vremea sa, observă scriitorul, nu e altceva decât un „cuib de vicii” Scriitorul se întreabă apoi la sfârșitul cărții a patra, pentru ce motiv ar fi permis Dumnezeu ca romanii să fie învinși de barbari și răspunsul derivă dintr-o comparație între viața unora și a celorlalți Romanii sunt superiori barbarilor pentru că sunt adepții credinței creștine, dar pe plan etic comportamentul lor e mult inferior Așadar, atitudinea e nouă dacă ne gândim că abia cu treizeci de ani mai înainte Horosius scria Istoria sa intitulând-o Contra păgânilor De aceea, romanii nu trebuie să caute cauza nenorocirilor prin care trec în lipsa de interes a lui Dumnezeu ci în degradarea lor morală Această teză, pe care Salvian o susținea adesea cu argumentele ascetului, a părut interesantă, așa cum am spus mai sus, dar nu i-a determinat pe critici, în general, să formuleze o judecată prea favorabilă în privința perspicacității și a inteligenței cu care scriitorul judecă evenimentele din epoca sa",
    "245": " O astfel de atitudine de simpatie față de barbari, într-o perioadă în care provincia în care trăia Salvian însuși era supusă unor continue amenințări, poate fi și rezultatul unui moralism îngust, dar e posibil și ca atitudinea filobarbară a scriitorului să facă parte, în general, din cadrul politic al epocii pentru că, de exemplu, regatul vizigot, în acea vreme, avea mulți simpatizanți în Galia Singur, Salvian aparține grupului de literați care, în loc să predice o izolare totală față de barbari, își doresc să ajungă la o înțelegere cu aceștia, iar necesitatea de a menține autonomia Bisericii îl face să fie indiferent în privința altor probleme E greu să nu ajungi la o concluzie negativă când e vorba de Salvian, mai ales dacă te limitezi să vezi în el un moralist ca mulți alții care, în plus, e vinovat că nu vede cum o dată cu prăbușirea succesivă a ultimelor bastioane ale imperiului sub loviturile barbarilor se prăbușea și civilizația romană din care și el făcea parte",
    "246": " Însă nu aceasta trebuie să fie interpretarea operei lui Salvian El gândește ca un teolog și ca un profet și nu ca un istoric sau ca un politician El observă cum convertirea la creștinism obținută prin legile Statului nu a produs și o adevărată convertire a sufletelor care au rămas în esență tot păgâne Nu numai barbarii nu sunt creștini, ci și creștinii aparenți, adică majoritatea Și Augustin făcea distincție între cetatea omului și cetatea lui Dumnezeu și combătuse păgânismul care era simbolul și structura cetății omului Însă Augustin nu identificase cele două cetăți ideale cu două realități sociale și politice, deși vorbise și el de adevărați și falși creștini Germanii, barbarii, sunt instrumentul de care se servește Dumnezeu pentru a-i întoarce pe romani spre adevărata credință și adevărata viața creștină; dar nu din acest motiv ei sunt în esență mai buni decât romanii; sunt mai buni în mod relativ pentru că încalcă Legea fără s-o cunoască, în timp ce romanii o încalcă deși o cunosc bine",
    "247": " E adevărat, pentru a scoate în evidență îndepărtarea de creștinism a societății în care trăiește, Salvian se referă la păcatele din vremea sa, cum sunt destrăbălarea, sau plăcerile produse de jocurile de circ ori spectacolele de teatru, dar viziunea globală e aceea a unui teolog, nu a unui moralist Încheierea operei, care ajunge până la cartea a șaptea, s-a pierdut Scrierea este dedicată episcopului Salonius care fusese elevul lui Salvian la Lérin și a fost compusă între 439 și 451; într-adevăr, scriitorul nu cunoaște încă invazia lui Attila din acel an În opera sa, Salvian vrea să combine analiza cu acuzația, disputatio cu obiurgatio, și prin aceasta se deosebește de literații galici din vremea sa a căror atitudine era mai detașată și care se exprimau într-un stil limpede sau elegant; această violență se transformă însă adesea în prolixitate și emfază Educația sa retorică cu siguranță foarte îngrijită, a evoluat așadar într-o direcție diferită de cea agreată de mediul cultural al vremii sale",
    "248": " \n\nBibliografie Ediții: CSEL 8, 1883 (F Pauly); SChr 176, 1971; 220, 1975 (G Lagarrigue) Traduceri: CTP 10, 1977 (E Marotta) Studii: M Pellegrino, Salviano di Marsiglia, Roma, 1940; S Pricoco, Un lerinese illustre: Salviano di Marsiglia, „Siculorum Gymnasium” 29 (1976), 351-368; C Leonardi, Alle origini della cristianità medievale, op cit, mai ales pp 556-608 \n6 Salonius și Veranus \nCei doi fii ai lui Euherie, Salonius și Veranus, au fost aduși la Lérin de tatăl lor; Salonius e menționat ca episcop încă din Epistola 9 și din Cârmuirea lui Dumnezeu, scrise de Salvianus, care fusese maestrul amândurora la Lérin împreună cu Ilarie și Vincențiu; rezultă de aici că Salonius devenise episcop înainte de 439; sediul său a fost la Vienne, însă nu cunoaștem sediul lui Veranus Salonius a participat la un conciliu convocat la Arles în jurul anului 461 și menit să pună capăt controversei dintre episcopul din Frejus și starețul din Lérin, Faustus, legate de jurisdicția episcopului asupra mănăstirii",
    "249": " A scris o Exegeză mistică a pildelor lui Solomon ale Ecclesiastului (Expositio mystica in Parabolas Salomonis et in Ecclesiastem) sub formă de “întrebări și răspunsuri” schimbate între autor și fratele său; opera a fost rezumată în secolul al doisprezecelea de Honorius din Autun \n\nBibliografie Text: PL 53 \n7 Vincențiu \nVincențiu a trăit ca preot în mănăstirea din Lérin până la sfârșitul vieții sale, adică până prin 435 În 434 el a scris sub pseudonimul Peregrinus două Memoriale (Commonitoria); primul trebuie să fi conținut particularitățile esențiale ale credinței catolice care o făceau să se deosebească de erezii, iar cel de-al doilea aplica acele „semne de recunoaștere” la condamnarea nestorianismului promulgată cu puțin timp înainte în conciliul din Efes din 431, însă această scriere nu ne-a parvenit; o cunoaștem doar din ceea ce ne spune Ghenadie Sfânta Scriptură, afirmă Vincențiu din Lérin, nu poate fi unica normă pentru adepții credinței creștine pentru că poate fi interpretată în diferite moduri contradictorii; numai învățătura Bisericii poate exprima judecăți definitive în chestiuni dogmatice",
    "250": " Afirmând acest lucru, Vincențiu adoptă în mod explicit vechea poziție a lui Irineu și mai cu seamă a lui Tertulian, exprimată în Prescripții, un scriitor pe care el îl admiră fără rezerve Vincențiu ne furnizează și o consistentă listă de auctoritates: sunt scriitorii, occidentali și orientali, amintiți la conciliul din Efes, reprezentanți ai Bisericii în cele două părți ale imperiului Este „catolic”, cum spune și cuvântul, tot ce este practicat pretutindeni, iar ce este practicat numai în cercuri restrânse este eretic Astfel, chiar gânditori mari precum Tertulian și Origen rămân în afara Bisericii Vincențiu susține idei semipelagiene și îl condamnă pe Augustin; înainte de a scrie această operă, el compusese Obiectiones în care îl acuza pe Augustin de erezie, lucru care îl făcuse pe Prosperus să se ridice împotriva lui (cf p ???) Totuși, recent au fost descoperite unele Excerpta selectate de Vincențiu, adică un florilegiu de fragmente din Augustin cu subiecte trinitare și cristologice care trebuie să fi servit la combaterea lui Nestorius",
    "251": " \n\nBibliografie Texte: CChr Lat 64, 1985 (R Demeulenaere) \n8 Faustus din Riez \nOriginar din Britania, născut probabil în primii ani ai secolului al cincilea, Faustus a ajuns la Lérin, la școala lui Honorat, în jurul anului 433 și a fost multă vreme abate al aceste mănăstiri începând cu 434 Ulterior, înainte de 462, Faustus a fost numit episcop de Riez, în Provence, și a luat parte în mod activ la toate controversele care au tulburat Biserica din Galia, devenind faimos atât pentru doctrina sa cât și pentru viața lui ascetică; s-a întors deseori la Lérin în perioada episcopatului său ca să se îngrijească de menținerea unei vieți monastice severe Datorită renumelui său, a fost însărcinat de împărat să trateze cu vizigoții care, conduși de regele Euric, invadaseră Galia Narbonensis Însă când în 477 Euric a pus stăpânire pe această provincie, Faustus a trebuit să plece în exil, de unde s-a întors probabil după moartea regelui barbar în 485",
    "252": " Nu e cunoscută data morții sale \na) Teologia lui Faustus: despre natura Sfântului Duh \nFaustus a început să scrie doar după ce a devenit episcop și în ultimii ani ai vieții sale A ajuns până la noi, sub semnătura lui, un tratat despre Sfântul Duh care înainte nu era considerat autentic Cartea își propune să demonstreze consubstanțialitatea Sfântului Duh pe baza tradiției simbolului credinței Un conținut analog trebuie să fi avut tratatul, astăzi pierdut, despre care ne vorbește Ghenadie, intitulat Contra arienilor și a macedonienilor, care trebuie să fie o altă confirmare a consubstanțialității De aceea, cercetătorii au încercat să descopere acest tratat, identificându-l cu opere anonime cum sunt Esența credinței (De ratione fidei) sau Breviarul credinței împotriva arienilor (Breviarum fidei adversus Arianos) sau, în sfârșit, cu o lungă scrisoare (nr 3) a lui Faustus însuși Nu e vorba de teme foarte noi, după cum se poate vedea, mai ales după ce Ambrozie le tratase în mod strălucit, stabilind o teologie a Sfintei Treimi care a devenit o adevărată normă pentru Occident",
    "253": " \nb) Predestinarea și liberul arbitru \nÎn schimb, de mai mare actualitate este tratatul Despre harul lui Dumnezeu (De gratia Dei), compus din două cărți, în care, așa cum spune Ghenadie, Faustus ne învață că „harul lui Dumnezeu întotdeauna îndeamnă, precedă și ajută voința noastră, iar răsplata pe care și-a obținut-o liberul nostru arbitru pentru pioasa lui osteneală nu e un merit propriu ci un dar primit prin intermediul harului” Însă această indicație a lui Ghenadie este ambiguă pentru că dă de înțeles că opera lui Faustus ar fi pe de-a-ntregul ortodoxă, când, de fapt, cel ce expunea acele idei era un semipelagian Oricum, în această scriere, Faustus a fost invitat să adune rezultatele conciliilor ținute în Galia pentru dezbaterea acelei probleme: e vorba de sinodul de la Arles, din 473 și de cel din Lion, din 474; de aceea opera lui Faustus a fost scrisă la puțină vreme după această ultimă dată",
    "254": " Ca atare, Faustus vrea să combată în egală măsură atât doctrina predestinării cât și pelagianismul Într-adevăr, nu puține sunt tezele în privința cărora el are aceeași părere ca Augustin: respingerea afirmației pelagienilor conforma căreia natura umană ar fi suficientă pentru mântuire; existența păcatului originar pentru ștergerea căruia a fost necesară venirea Mântuitorului; existența unui nexus care a făcut ca păcatul acela să ajungă până la noi și care constă într-o strânsă legătură între noi și Adam și Eva; tot de origine augustiniană este și condamnarea concupiscenței în cadrul nunții Însă, o dată cu crearea sa, omul a primit de la Dumnezeu liberul arbitru care este capabil să acționeze și în vederea mântuirii; poate acționa în direcția binelui sau în direcția răului, chiar dacă, după păcatul original, capacitățile potențiale ale omului de a face binele sunt doar slăbite, nu distruse Liberul arbitru face parte dintre elementele constitutive ale omului ca și membrele trupului; dacă pentru Augustin el nu e suficient pentru a garanta omului capacitatea de a face binele, pentru Faustus, în schimb, omul, chiar după păcatul originar, și-a păstrat ceva din bunătatea esențială",
    "255": " În această doctrină a scriitorului sunt ecouri (așa cum se întâmplă deseori la acești scriitori cultivați din Galia) din unele doctrine de origine stoică potrivit cărora conceptul de bine este înnăscut la oameni Prima gratia, pe care Dumnezeu a vrut s-o dăruiască omului în momentul creației n-a dispărut, așadar, cu totul În consecință, natura umană este considerată în esență pozitivă și scriitorul afirmă că darurile naturii (aproape) coincid cu darurile harului, în timp ce pentru Augustin voința umană de a face binele este o consecință a harului Cu un conținut analog, adică dedicată problemei predestinării, este epistola (nr 1), adresată de Faustus presbiterului Lucidus, în care scriitorul respinge din nou doctrinele potrivit cărora păcatul originar ar fi dus la anularea liberului arbitru, iar Dumnezeu ar fi hotărât dinainte ca omul să fie condamnat \nc) Despre materialitatea sufletului \nO altă operă ar fi fost scrisă de Faustus Contra celor care spun că în creaturi există ceva imaterial (Adversus eos qui dicunt esse in creaturis aliquid incorporeum) și e amintită de Ghenadie",
    "256": " Pornind de la această premisă, Faustus susține doctrina materialității sufletului omenesc; în consecință, pentru că sunt și ei creaturi, și îngerii ar fi materiali Această doctrină fusese deja dezvoltată de Cassian, de la care a preluat-o probabil și Faustus, și de către alții înaintea lui încă din vremea lui Tertulian: era vorba de o doctrină stoică pe care Claudian Mamertus o contestase tocmai în acei ani în tratatul său despre Condiția sufletului (De statu animae), scris în 468 În sfârșit, trebuie să amintim zece scrisori, între care una cu caracter dogmatico-polemic adresată diaconului nestorian Grecus, compusă probabil atunci când Faustus se găsea încă la Lérin; celelalte au fost trimise lui Ruricius din Limoges De la Sidonius Apolinarie aflăm că Faustus era un foarte apreciat predicator; multe din predicile sale au fost cu siguranță publicate, dar s-au amestecat în culegerile altor scriitori; potrivit unora, pot fi atribuite în mod cert lui Faustus treizeci și unu de omilii, după alții, mult mai puține",
    "257": " El este și autorul unui Elogiu închinat lui Honorat, fondatorul mănăstirii de la Lérin În panorama culturală foarte rafinată a Galiei secolului al cincilea, Faustus se situează la un nivel destul de bun; stilul său este exagerat de artificios pe plan retoric: una dintre caracteristicile acestuia constă în repetarea frecventă a unor fraze și sentințe proprii pe care autorul le consideră potrivite cu contextul; uneori, acest lucru face exprimarea greoaie și dăunează clarității raționamentului, mai ales în operele sale cu conținut teologic \n\nBibliografie Ediții: CSEL 21, 1891 (A Engelbrecht) Studii: lipsește un studiu global recent al operei lui Faustus; pentru un punct de vedere general: P Courcelle, Les lettres grecques, op cit; EL Fortin, Christianisme et culture philosophique au cinquième siècle La querelle de l’âme humaine en Occident, Et Augustiniennes, Paris, 1959; studii aplicate: M",
    "258": " Simonetti, Il De gratia di Fausto di Riez, „Studi storico-religiosi” 1 (1977) 125-145; Idem, Fausto di Riez e i Macedoniani, Aug 17 (1977) 333-354; C Tibiletti, Libero arbitrio e grazia in Fausto di Riez, Aug 19 (1979), 259-285; Idem, La salvezza umana in Fausto di Riez, „Orpheus” ns 1 (1980), 371-390; Idem, Fausto di Riez nei giudizi della critica, Aug 21 (1981), 567-587 (acum în Idem, Raccolta di scritti, ed îngrijită de MG Bianco, P Janni, A Nestori, Viella, Roma, 1989) \n\nPrintre prietenii lui Faustus se numără și Ruricius din Limoges căruia Faustus i-a trimis câteva scrisori; activitatea literară a lui Ruricius se limitează la un epistolar destul de bogat, în două cărți, prima formată din optsprezece și a doua din șaizeci și patru de epistole Aceste scrisori nu prezintă mare interes; Ruricius nu era capabil de speculație teologică; cele mai multe scrisori au fost trimise unor episcopi prieteni și cuprind saluturi sau felicitări; altele cuprind mustrări, exortații sau pilde",
    "259": " Ruricius era de origine nobilă și a fost prietenul lui Sidonius Apolinarie, un episcop cunoscut mai mult pentru scrierile sale cu tematică profană decât pentru activitatea de literat creștin, așa cum vom vedea La sfatul lui Faustus, soția lui Ruricius, după zece ani de căsătorie, a decis să treacă la o viață castă, iar Ruricius s-a dedicat episcopatului din Limoges, unde a rămas din 485 până prin 507, anul morții sale \n\nBibliografie Texte: CSEL 21, 1891 (A Engelbrecht); CChr Lat 64, 1985 (R Demeulenaere) \n9 Claudian Mamertus \nÎn chestiunea materialității sufletului, așa cum am văzut mai sus, Claudian Mamertus a polemizat cu Fausto di Riez Născut probabil la Lyon, a fost multă vreme presbiter în orașul învecinat, Vienne, unde fratele său era episcop, și este amintit cu cuvinte de laudă de Sidonius Apolinarie În ce privește opera care l-a făcut cunoscut, Condiția sufletului (De statu animae), într-un prim moment, Claudian susținuse, într-o scriere care s-a pierdut, că îngerii și demonii posedă un trup, în timp ce sufletul este imaterial",
    "260": " Polemizând cu el, Faustus ar fi replicat într-o scrisoare cu conținut dogmatic spunând că și sufletul are o anume materialitate, iar atunci când această epistolă care circula fără numele autorului a ajuns la cunoștința lui Sidonius Apolinarie, acesta l-a sfătuit pe Claudian să reia discuția problemei într-un mod mai aprofundat Așadar, Claudian și-a scris opera între 468 și 470 și a dedicat-o lui Sidonius \n\nAici, scriitorul expune în treacăt postulatul potrivit căruia Dumnezeu este imuabil și impasibil, care era discutat și în epistola lui Faustus, și dezvoltă în prima carte probele imaterialității sufletului Premisa este faptul că omul a fost făcut după chipul și asemănarea lui Dumnezeu, calitate, aceasta, ce trebuie căutată în suflet și, ca atare, sufletul însuși nu poate fi într-un loc și nici ocupa un loc în spațiu O a doua carte conține dovezi în sprijinul celor afirmate în prima Claudian se sprijină pe filosofii greci, în primul rând pe Platon; sunt pomeniți apoi Ambrozie, Augustin (care, spre deosebire de ceea ce se întâmpla în acea vreme în Galia, este considerat de Claudian un gânditor care trebuie valorificat), Ieronim și, în sfârșit, apostolul Pavel",
    "261": " A treia carte își propune să preîntâmpine obiecții ulterioare și să confirme unele subiecte propuse deja în prima; scrierea se încheie cu o recapitulare a cărților precedente \n\nCondiția sufletului a fost elogiată cu multă căldură de către Sidonius Apolinarie, poate nu în mod dezinteresat, în timp ce judecata lui Ghenadie, care era prieten cu Faustus, se limitează la sublinierea elocvenței și a subtilității operei Fără îndoială, aceste caracteristici există în scrierea lui Claudian care, înainte de toate, dovedește o bună cunoaștere a literaturii creștine și a celei păgâne Modelul literar al lui Claudian pare să fi fost Apuleius, care se bucura de o oarecare apreciere și din partea lui Sidonius Apolinarie, de aceea stilul său, spre deosebire de clasicismul scriitorilor galici din secolul al cincilea, este foarte îngrijit \n\nTratatul despre Condiția sufletului este însoțit de o scrisoare adresată retorului Sapaudus din Vienne în care scriitorul îl îndeamnă pe prietenul său să se opună prin orice mijloace declinului artelor și științelor care se accentua în mod inexorabil în acea epocă; în corespondența cu Sidonius Apolinarie se găsește și o altă scrisoare a lui Claudian care i se adresează ca unui episcop în exercițiu; scriitorul a murit probabil în 473 sau 474",
    "262": " \n\nBibliografie: CSEL 11, 1885 (A Engelbrecht); P Courcelle, Les Lettres grecques, op cit; E Fortin, Christianisme et philosophie, op cit \n10 Alți literați din Galia: Evagrie, Ghenadie, Iulian Pomerius \nO operă a lui Evagrie foarte răspândită în Galia este o scriere cu caracter polemic ce nu conține foarte noi ??? (p ms 141) (și concluzia este previzibilă: creștinul iese învingător și determină convertirea evreului), intitulată Dispută despre Lege între iudeul Simon și creștinul Teofil (Altercatio legis inter Simonem Iudaeum et Theophilum Christianum) Evagrie a trăit probabil în prima treime a secolului al cincilea; este, poate, acel Evagrie pe care Sulpicius Severus ni-l prezintă ca preot, monah și discipol al lui Martin din Tours Opera reia toate argumentele canonice din polemica antiebraică, autorul sprijinindu-se pe Tertulian și pe acele testimonia adunate de Ciprian, și reprezintă poate o prelucrare a unei controverse cu mult anterioare, Dialogul dintre Iason și Papiscus, scris de Ariston din Pella care a trăit în secolul al doilea (cf",
    "263": " vol I, p ???) Evagrie nu se adresează atât evreilor cât mai degrabă creștinilor atrași de iudaism \n\nBibliografie Ediții: CChr Lat 64, 1985 (R Demeulenaere) Studii: F Parente, La controversia tra Ebrei e Cristiani in Francia e in Spagna dal VI al XI secolo, Atti del Convegno di Studi, Spoleto, 1980 \n\nLa sfârșitul secolului activează Ghenadie din Marsilia, biograful care ne-a furnizat de mai multe ori informații despre scriitorii contemporani cu el, sau despre cei care, oricum, au trăit după Ieronim, cu al cărui catalog – Despre bărbații iluștri – el vrea să facă legătura, scriind o operă cu același titlu: De viris illustribus Știm puține lucruri despre el de la un continuator necunoscut al operei sale: ar fi fost presbiter la Marsilia, ar fi trăit până în vremea papei Gelasius (492-496) și ar fi scris și alte diverse opere în afară de aceea Despre bărbații iluștri",
    "264": " Ghenadie e interesat mai ales de scriitorii din Galia și, în ciuda schematismului manualului său, acesta e totuși prețios Ghenadie cunoștea și greaca și ar fi făcut și unele traduceri din greacă, azi pierdute, din care una pentru papa Leon cel Mare Era și el adeptul unor teze ale așa-zisului semipelagianism: îi apără pe Cassian și Faustus, chiar dacă îi condamnă pe Pelagius și Iulian din Eclano; despre Augustin, Tyron Prosperus și papii din secolul al cincilea ne dă puține informații (probabil tocmai pentru că era în contradicție cu ei) Continuatorul său ne aduce la cunoștință că Ghenadie ar fi scris și câteva opere împotriva ereticilor Pelagius, Eutihie și Nestorius Dovada ar fi, poate, un mic tratat Despre doctrinele Bisericii (De ecclesiasticis dogmatibus) care a fost atribuit atât lui Augustin cât și lui Isidor din Sevilia Ghenadie ar fi scris și un Tratat despre mileniu, cu dovezi luate din Apocalipsa Sfântului Ioan care, potrivit unora, ar putea fi Expunerea despre Apocalipsa Sfântului Ioan, text atribuit lui Augustin, format din optsprezece sau nouăsprezece omilii",
    "265": " În sfârșit, merită amintită o Epistolă despre propria credință trimisă Preafericitului Gelasius, episcop al orașului Roma \n\nBibliografie Texte: De viris illustribus, TU 14, 1, Leipzig, 1896; PL 58 (De ecclesiasticis dogmatibus) Studii: S Pricoco, Storia letteraria e storia ecclesiastica dal „De viris illustribus” di Girolamo a Gennadio, Facoltà di Lettere e Filosofia, Catania, 1979; Idem, Storia ecclesiastica e storia monastica nel „De viris illustribus” di Gennadio, în vol col, La storiografia ecclesiastica nella tarda antichità, op cit, pp 241-273 \n\nIulian Pomerius era originar din Mauritania și a fost presbiter în Galia Din unele izvoare, reiese că ar fi fost conducător al școlii de la Arles; printre discipolii săi s-a numărat Caesario, viitor episcop de Arles (p ??? sq) Ar fi dus o viață ascetică în calitate de conducător al unei comunități de clerici A murit în primii ani ai secolului al șaselea",
    "266": " De la el ne-a rămas un tratat Despre viața contemplativă (De vita contemplativa), compus din trei cărți, atribuit în trecut lui Prosperus din Aquitania, însă atestat ca operă autentică a lui Iulian Pomerius de către Isidor din Sevilia Titlul se potrivește bine doar cu prima parte a operei, dedicată descrierii vieții sacerdotale, în timp ce cea de-a doua se ocupă de diferitele activități pe care preoții le pot efectua, cum sunt administrarea proprietăților Bisericii și gestiunea bunurilor pământești, iar cartea a treia conține descrierea viciilor și a virtuților (din unele surse, rezultă că ar fi constituit o operă de sine stătătoare) Tratatul se sprijină foarte mult pe învățătura lui Augustin Stilul lui Iulian e simplu și lipsit de podoabe, admirabil câteodată; autorul vrea să evite excesul de retorică Autori mai vechi îi atribuie și alte opere, astăzi pierdute, cum ar fi o scriere Despre natura sufletului (De natura animae), o alta Despre educația fecioarelor (De virginibus istituendis) și o Exortație pentru disprețuirea lumii și a lucrurilor trecătoare (De contemptu mundi ac rerum transitarum)",
    "267": " \n\nBibliografie Ediții: PL 59 Traduceri: CTP 64, 1987 (M Spinelli) Studii: A Solignac, Les fragments du „de natura animae” de Pomère, BLE 75 (1974) 41-60; C Tibiletti, La teologia della grazia in Giuliano Pomerio, Miscellanea A Trapè, Augustianum, Roma, 1985, pp 489-506 \n\nIV Poeți din Galia \nUn alt semn al vivacității culturii galice din secolul al cincilea este prezența unui însemnat număr de poeți; am văzut deja că și Tyron Prosperus a scris poezie Sigur, e greu să faci o caracterizare a poeziei creștine din Galia în ansamblul său; Fontaine a pus în evidență, în cadrul acesteia, o direcție care, odată abandonate marile teme liturgice și teologice din secolul al patrulea, se orientează de preferință spre teme de actualitate tratate în mod mai liric și mai intimist; alți poeți, în schimb, se întorc la finalitățile didactice care caracterizaseră poezia creștină încă de la origini și care se manifestaseră, de exemplu, în compunerea unor parafraze poetice ale Bibliei",
    "268": " \n1 Ciprian Galul \nCel mai puțin cunoscut dintre acești poeți este cel care deschide seria (a trăit probabil la începuturile secolului al cincilea); opera și personalitatea lui au fost descoperite treptat prin studiile făcute în epoca modernă O parafrază în versuri a Heptateuhului ar fi, așadar, opera lui Ciprian din Galia, personaj extrem de obscur din moment ce scriitorii medievali îl confundă cu mai cunoscutul Ciprian din Cartagina; el trebuie plasat însă în Galia primelor decenii ale secolului al cincilea: paralele textuale dovedesc că Ciprian Galul s-a folosit de operele poetului păgân Claudian, care a scris între 395 și 405 și că a fost imitat de Claudius Marius Victor Ar putea fi acel presbiter căruia Ieronim îi dedică, între 415 și 418, exegeza Psalmului 89 Oricum, pare că opera a ajuns până la noi mutilată și că ar cuprinde toate cărțile istorice din Vechiul Testament",
    "269": " Heptateuhul lui Ciprian Galul este, în maniera lui Iuvencus, o parafrază în hexametri, însă nu pare un poem unic cu o structură organică, ci mai degrabă pare format dintr-o serie de șapte poeme separate unul de altul Poetul a folosit un text biblic anterior versiunii lui Ieronim și și-a luat mai multe libertăți decât Iuvencus pentru că uneori sintetizează narațiunea iar alteori o dezvoltă E interesant și faptul că Ciprian, în anumite momente, schimbă tipul de vers în funcție de situația narată: rugăciunea lui Moise după traversarea Mării Roșii, cântarea israeliților în preajma fântânii din deșert și aceea a lui Moise pe patul de moarte nu sunt în hexametri, care au un ritm eroic, narativ, ci în metru liric Poetul îl imită mai ales pe Virgiliu, dar cultura sa clasică e considerabilă pentru că îl cunoaște și pe Statius; îi imită totodată și pe poeții creștini, cum sunt Prudențiu și Paulin din Nola; totuși, prozodia și metrica sunt deseori defectuoase, adică nu mai respectă regulile metricii clasice",
    "270": " Poetul cunoaște totuși instrumentele tradiționale ale poeziei latine, de exemplu folosirea frecventă a aliterației În ansamblu pare să respecte în mod mai riguros regulile parafrazei biblice care e mult mai puțin liberă decât la Iuvencus Acest lucru e în contrast și cu parafrazele biblice ale poeților următori, cum sunt Sedulius, Draconțiu, Avitus și Arator \n\nBibliografie Ediție: CSEL 23, 1, 1891 (R Peiper) Studii: J Fontaine, Naissaince de la poésie, op cit \n2 Endelechius \nSeverus Sanctus Endelechius, probabil prieten cu Paulin din Nola, și născut în Aquitania nu e cu siguranță un mare poet Compoziția numelui pare stranie, de aceea s-a spus că poetul ar fi fost inițial retor și se numise Endelechius, apoi și-ar fi schimbat numele în Severus Sanctus A scris, în jurul anului 400, un mic poem dedicat Morții boilor (De mortibus bovum); acest titlu bizar a fost schimbat mai târziu, devenind Puterea semnului crucii Domnului (De virtute signi crucis Domini); Endelechius imită, prin conținut și stil, cartea a treia a Georgicelor lui Virgiliu, poemul fiind un dialog între câțiva „păstori” (iar denumirea de păstor nu e doar bucolică pentru că se referă la episcop) care se plâng că ciuma le-a decimat turmele; neatinsă rămâne numai turma unuia din cei trei pe nume Tityrus (care trimite în mod clar la Virgilius) pentru că el a avut grijă să imprime pe fruntea boilor semnul crucii",
    "271": " Cuprinși de respect în fața acestui miracol, ceilalți doi păstori-episcopi cedează lui Tityrus conducerea turmei-Biserică Poemul, nu e foarte lung, e constituit din treizeci și trei de stofe scrise în asclepiadic minor care se încheie cu un gliconic, adică un metru horațian Cultura clasică, prezentă în imitațiile după Virgiliu, Horațiu și Apuleius, e foarte vie în opera acestui poet \n\nBibliografie Ediții: Anthologia latina, I, 2, Teubner, Leipzig, 1906 (Fr Bücheler – A Riese) \n3 Paulin \nNu știm prea multe despre un anume Paulin care, într-o Epigramma în o sută zece hexametri, scrisă imediat după invazia vandalilor și a alanilor din 407, a satirizat moravurile epocii printr-un dialog între un tânăr cleric, Salmon, și bătrânul călugăr Thesbon La decadența morală a Galiei epocii, descrisă în poem cu o insistență critică, se adaugă devastările materiale provocate de invaziile barbare Nu sunt aici gânduri foarte adânci și nici poezie de calitate, asta și pentru că ne-a parvenit în stadiu de proiect",
    "272": " Fontaine vorbește despre un „examen de conștiință personal și colectiv”, dat fiind că dialogul e doar o ficțiune Oricum, în imitația după Bucolicele lui Virgiliu, poetul atinge un anumit nivel de precizie a exprimării Acest Paulin ar fi trăit în Galia Narbonensis; după unii, lângă Pirinei, potrivit altora, ar fi vorba de un epicop din Biterrae (Béziers), despre care ne orbește Hidațiu \n\nBibliografie Ediții: CSEL 16, 1, 1888 (C Schenkl) Studii: J Fontaine, Naissance de la poésie, op cit \n4 Claudius Marius Victorius \nDe cu totul altă valoare, chiar dacă la fel de necunoscut, a fost Claudius Marius Victorius; după unii, numele este „Victor”, iar poetul ar fi una și aceeași persoană cu un retor din Marsilia despre care vorbește Ghenadie O referire la invazia alanilor din acea vreme ne face să ne gândim la primele decenii ale secolului al cincilea; sublinierea importanței liberului arbitru pentru oameni îl plasează în același cadru cronologic care e acela al dezbaterilor dintre augustinieni și Maeștrii Provensali",
    "273": " De altfel, potrivit lui Ghenadie, ar fi trăit sub împărații Theodosius al II-lea și Valentinianus al III-lea, adică în prima jumătate a secolului al cincilea Este autorul unui poem în hexametri, compus din trei cărți, intitulat Adevărul (în grecește Alethia), care e în același timp o prezentare și un comentariu al Facerii; potrivit lui Ghenadie, opera ajungea până la moartea lui Avraam, dar nouă nu ne-a parvenit decât o copie care merge până la pieirea Sodomei și a Gomorei Comentariul propriu-zis este precedat de o invocare a lui Dumnezeu care este proslăvit pentru opera sa de creație; să dea Dumnezeu poetului și inspirație pentru că datoria și scopul său sunt doar didactice: el vrea să prezinte adevărul creștin După ce expune facerea lumii, având poate ca model Hexameronul lui Ambrozie, poetul abordează în prima carte și alte teme importante: liberul arbitru și condamnarea politeismului În a doua el declară că știe foarte bine că a cânta adevărul nu e în contradicție cu sarcina poetului și de aceea descrie condiția nefericită a omului, ajuns să trăiască în mizerie după pierderea bunurilor de care se bucura în Paradis; totuși, mila lui Dumnezeu îl însoțește pe om în ciuda tuturor păcatelor sale",
    "274": " Claudius Marius Victorius consideră că este de datoria poetului creștin să prezinte în mod poetic adevărul credinței și se servește de acest drept pentru a introduce în poezia sa elemente narative inventate, scene dialogate și descrieri de bătălii Poetul imită în mod clar modelele clasice, dar cunoaște și operele poeților creștini cum sunt Iuvencus, Prudențiu și Paulin din Nola Ghenadie crede că scriitorul e plin de bune intenții, dar nu e neapărat un poet creștin pentru că e aplecat mai ales spre studiul literaturii păgâne și nu stăpânește suficient temele legate de credința creștină Și Fontaine crede că acest poem, opera unui retor care nu are încă deprinderea de a scrie versuri, e adesea greoi și obscur; structura operei nu e omogenă, ci e constituită din episoade diverse de întinderi diferite, unite între ele \n\nBibliografie Ediții: CChr Lat 128, 1960 (PF Hovinger)",
    "275": " Studii: J Fontaine, Naissance de la poésie, op cit \n5 Oriențiu \nS-a născut în Aquitania și știm despre el că era înaintat în vârstă în jurul anului 440 Ghenadie nu vorbește despre el; ar putea fi identificat în persoana ascetului și a episcopului Oriențiu din Auch În Cântul de învățătură scris de el apar frecvente referiri la invaziile barbarilor ceea ce îl plasează în primele decenii ale secolului al cincilea Cântul de învățătură (Commonitorium) e format din două cărți și e compus în distihuri elegiace, un metru potrivit pentru meditație și exortația morală Poetul vrea să arate căile ce trebuie urmate pentru a merita viața eternă de care nenorocirile din prezent ar trebui să-l apropie tot mai mult pe creștin: de aceea, întregul poem este înțesat de motive moralizatoare și didactice care îndeamnă – cum se întâmplă în general cu toate poemele acestor poeți galici – la deplina convertire",
    "276": " Pacea și prosperitatea de odinioară sunt departe; de-acum, oamenii trebuie să ducă o viață mai curată; lumea a îmbătrânit și devastările barbarilor arată că sfârșitul ei e aproape Folosirea modelelor clasice e foarte limitată; apare și câte-o reminiscență din Prudențiu Întâlnim și violări ale legilor metrice; rima este folosită frecvent I-au fost atribuite lui Oriențiu și alte scrieri minore a căror autenticitate nu e totuși sigură \n\nBibliografie Ediții: CSEL 16, 1, 1888 (C Schenkl); CA Rapisarda, Centro di Studi sull’Antico Cristianesimo, Catania, 1958 Studii: J Fontaine, Naissance de la poésie, op cit \n6 Paulin din Pella \nMotive spirituale analoage conține și poemul scris de un autor din aceeași perioadă, Paulin, care, născut la Pella în Macedonia, s-a mutat încă din copilărie în casa bunicului său, poetul Ausonius, la Bordeaux Conform lui Della Corte, Paulin ar fi fost primul editor al operei lui Ausonius",
    "277": " S-a bucurat de o educație îngrijită și a trăit ca laic, dispunând de însemnate resurse economice Însă când avea treizeci de ani, invaziile barbarilor i-au lovit casa și familia, iar tatăl său s-a stins tot atunci din viață La numai câțiva ani după aceea, goții i-au luat proprietățile și el a trebuit să trăiască precum un sclav; a ieșit cu greu din acea stare Ar fi vrut să se dedice ascezei monastice, dar n-a putut s-o facă din cauza greutăților în care se zbătea familia sa S-a dedicat oricum vieții religioase și studiilor teologice Nenorocirile nu au încetat; după ce i-a pierdut pe toți cei apropiați, s-a refugiat la Bordeaux la niște prieteni și a murit la o vârstă înaintată în anul 459 Întreaga sa viață a fost descrisă de Paulin din Pella însuși cu puțin înainte de moarte într-un poem în hexametri intitulat Scriere de mulțumire către Dumnezeu, cu descrierea vieții mele (Eucharisticos Deo sub ephemeridis meae textu); e o autobiografie care începe cu o prefață în proză",
    "278": " Opera lui Paulin exprimă cu multă sinceritate implicarea autorului în evenimentele povestite și se configurează ca o mulțumire adusă lui Dumnezeu, care l-a vegheat mereu în ciuda tuturor încercărilor prin care a trecut, și ca un imn închinat Providenței, de aceea Courcelle și Fontaine au vorbit despre niște „Confesiuni” în miniatură Într-adevăr, și Paulin din Pella, la fel ca Augustin, vorbește despre propriile rătăciri: după ce a căzut în greșeală (poate a fost pelagian, după alții, priscilian) în tinerețe, s-ar fi întors pe calea cea dreaptă la vârsta de patruzeci și cinci de ani Resimte și el ca și alții dorința de a se desprinde de-acum de lume după ce aceasta, care îl atrăgea înainte cu pacea sa iluzorie, a fost divizată de invazia barbarilor Lui Paulin îi place să povestească și se apleacă asupra detaliilor reluând astfel caracteristicile poeziei lui Ausonius Recent, Courcelle i-a atribuit și Poemul 4 din culegerea lui Paulin din Nola; acesta ar fi fost compus înainte de invazia barbarilor, care a distrus viața fără griji de care se bucura poetul, și este încă plin de seninătate și de bucurie",
    "279": " Și acest poem îl imită îndeaproape pe Ausonius care scrisese un scurt poem intitulat Rugăciunea (Oratio): această operă fusese imitată de mulți, printre care și Paulin care reproduce un vers întreg; rugăciunea lui Paulin e, totuși, complet diferită de aceea a lui Ausonius Așa cum Paulin din Nola este un convertit care a abandonat învățătura lui Ausonius, în aceeași măsură – și chiar mai mult decât acesta – este un convertit Paulin din Pella, nepotul lui Ausonius Ruptura cu trecutul n-ar putea fi mai netă și mai evidentă Prozodia și versificația sunt adesea defectuoase, deși el declară că îi imită, în afară de Virgiliu, și pe Ausonius, pe Paulin din Nola și pe Claudius Marius Victorius \n\nBibliografie Ediții: SChr 209, 1974 (Cl Moussy); BPat 26, 1995 (A Marcone) Studii: P Courcelle, Histoire littéraire des grandes invasions germaniques, op",
    "280": " cit; F Della Corte, L’ordinamento degli opuscula di Ausonio, „Rivista di cultura classica e medioevalle” 2 (1960), 21-29; J Fontaine, Naissance de la poésie, op cit \n7 Paulin din Petricordia \nLa fel de puțin impresionează și poezia lui Paulin din Petricordia (Périgueux) despre care nu știm nimic El a scris la cererea lui Perpetuus, succesorul lui Martin în funcția de episcop de Tours, o biografie în versuri a celui mai faimos sfânt din Galia, adică tocmai a lui Martin E vorba de un poem scris în hexametri și compus din șase cărți, din care primele trei reprezintă o reelaborare în versuri fidelă dar lungă și prolixă, a Vieții Sfântului Martin, compusă de Sulpicius Severus, text care, cu siguranță, prin vivacitatea redactării și rafinamentul stilistic, putea să trezească într-un alt literat dorința de a-l imita Procedând astfel, Paulin a continuat tradiția epopeii biblice, repovestind faptele unui sfânt și subliniind cu emfază oratorică minunile făcute de acesta",
    "281": " A alcătuit, așadar, un fel de epopee hagiografică, intenția lui fiind aceea de a compune un text comparabil cu epopeea biblică, a inserat aici momente de reflecție și de elevație lirică Primele trei cărți erau deja terminate atunci când poetul a găsit și un alt material biografic, adică cele două Dialoguri pe care Sulpicius le adăugase la biografia sfântului De aceea, Paulin scrie o a patra și o a cincea carte, în timp ce în a șasea, având în vedere ceea ce ne spune într-un prolog în proză, el transcrie o a treia sursă, care s-a pierdut, adică o expunere a miracolelor lui Martin scrisă de Perpetuus și trimisă poetului ca s-o transpună în versuri Deși a fost compusă în mai multe etape, opera trebuie plasată în jurul anului 470 Scrierea s-a bucurat de aprecierea lui Perpetuus care l-a invitat pe Paulin să redacteze o inscripție în versuri pentru bazilica Sfântului Martin din Tours pe care Perpetuus o construise și o terminase în 473",
    "282": " Cu această poezie, Paulin a scris douăzeci și cinci de hexametri și a adăugat apoi alte optzeci de versuri în care se povestește cum sfântul a vindecat în mod miraculos o rudă a poetului Nici Paulin din Périgueux nu ne poate trezi entuziasmul: imitator al lui Virgiliu și Ovidiu, al lui Iuvencus și Sedulius, el scrie o poezie prolixă și emfatică, repetitivă; Fontaine observă că insuccesul său se datorează faptului că a rescris în versuri un text în proză de o valoare mult superioară \n\nBibliografie Ediții: CSEL 16, 1, 1888 (M Petschenig) Studii: J Fontaine, Naissance de la poésie, op cit \n8 Sidonius Apolinarie \nFigura lui Gaius Sollius Modestus Apollinaris Sidonius ne este mai bine cunoscută în comparație cu a poeților galici dinainte, iar producția sa poetică, mai vastă și mai complexă sub multe aspecte, ne-ar putea face să ne gândim că e vorba de un poet mai important decât ceilalți",
    "283": " Și totuși această apreciere este valabilă doar într-o anumită măsură (chiar dacă în vremea din urmă opera lui Sidonius este studiată cu mai multă atenție), pentru că personalitatea sa pare mai superficială decât a altora, el fiind aproape un predecesor al lui Enodius care s-a ocupat cu egală dezinvoltură de subiectele cele mai diverse Cu siguranță însă, ca personalitate, Sidonius a fost un personaj de prim plan Născut probabil în 431 la Lyon într-o familie nobilă, s-a căsătorit cu fiica uzurpatorului galic Avitus care se răsculase în 455 împotriva conducătorului Imperiului Roman de Apus Astfel a început cariera sa politică în strânsă legătură cu cea literară: la 1 ianuarie 456 el a rostit un panegiric în cinstea lui Avitus în fața Senatului din Roma și pentru acest lucru a fost răsplătit cu o statuie în forul lui Traian la fel ca alte personaje faimoase (sau chiar mai faimoase decât el)",
    "284": " Însă în același an, în octombrie, revolta lui Avitus a fost înăbușită de Maiorianus și Sidonius l-a omagiat atunci pe învingător pentru care a scris în 458 un panegiric Sidonius a procedat la fel și cu împărații următori astfel încât în ianuarie 468 a obținut numirea în funcția de prefect al Romei Însă la puțin timp după aceea și pe neașteptate, el a fost desemnat episcop al orașului Arverna, astăzi Clermont-Ferrand, și în această calitate a trebuit să organizeze rezistența împotriva invaziei vizigoților în regiunea sa În 474, însă, Euric, regele barbarilor, a cucerit Arverna și l-a întemnițat pe Sidonius Eliberat câțiva ani mai târziu, a putut să își reia însărcinările episcopale și a murit în 489 Producția literară a lui Sidonius se divide în două perioade În prima, el s-a dedicat exclusiv compunerii de opere profane: douăzeci și patru de Poezii (Carmina), din care primele opt sunt panegirice, scrise în hexametri, care conțin prefețe și alte poezii legate de panegirice, în distihuri elegiace",
    "285": " În aceste scrieri, Sidonius imită maniera celuilalt mare poet de curte de la sfârșitul secolului precedent, adică a lui Claudian, care a trăit la curtea lui Honorius și a lui Stilicon Așadar, panegiricele sunt închinate împăraților numiți mai sus: lui Avitus în 456, lui Maiorianus în decembrie 458 și lui Anthemius în 468 Sunt apoi poezii ocazionale (numerele 9-24 din culegere): epistole în versuri, poezii nupțiale (de exemplu pentru nunta lui Ruricius, viitor episcop de Limoges, cu Iberia), descrieri de edificii etc Sidonius se exprimă în aceste scrieri ca un poet profan, așa încât folosește fără nici o reticență instrumentele tradiționale, considerate indispensabile, ale poeziei clasice, cum sunt divinitățile și episoadele mitologice Aceasta nu înseamnă însă că Sidonius n-ar fi creștin, dat fiind că acele instrumente retorice erau considerate doar instrumente și nimic mai mult; sigur, suntem cu siguranță departe de severa angajare a lui Prudențiu sau a lui Paulin din Nola și chiar de poezia meditativă și de cea didactică pe care cultura creștină din Galia le elabora tocmai în cursul secolului al cincilea",
    "286": " Ansamblul operelor poetice ale lui Sidonius are așadar un caracter totalmente profan, iar grija exagerată, aproape sâcâitoare pentru formă, pentru limbajul prețios, de care dă dovadă scriitorul contrastează cu stilul poeziei creștine a epocii; modelele poetului sunt Claudian, Stațiu și Virgiliu Dar, și în cazul lui Sidonius, datoria de a se dedica, odată numit episcop, cu trup și suflet păstoririi poporului creștin, a produs un fel de convertire El a considerat nepotrivită poezia pe care o cultivase până în acel moment, dacă nu pentru un creștin, cu siguranță pentru un om al Bisericii (așa cum spune în epistola în versuri IX, 16, 55: „pentru ca faima poetului să nu aducă atingere seriozității omului Bisericii [clericus]”) De aceea, n-a mai cultivat-o începând cu 470-471, și s-a dedicat epistolografiei în proză și a produs nouă cărți de epistole, scrise între 469 și 492 Așa cum se întâmpla de obicei cu epistolarele din epoca imperială, de la Pliniu cel Tânăr până la Symmachus, conținutul acestor scrisori este destul de variat: sunt scrisori de recomandare, de afaceri, de felicitare; așadar suntem departe de consistentele epistolare creștine datorate lui Ciprian, lui Ambrozie sau lui Ieronim",
    "287": " Ultimele par mai animate de un suflu creștin: cele douăsprezece scrisori din cartea a șasea sunt toate adresate unor episcopi și în ele sunt dezbătute sporadic chestiuni cu caracter spiritual; în schimb, lipsesc cu desăvârșire temele de ordin teologic În ultima sa epistolă, Sidonius ne prezintă un fel de autobiografie și ne dă informații despre activitatea sa literară: ne spune că ar dori să compună imnuri în cinstea martirilor, între care episcopul și martirul Saturnin din Toulouse, dar acest proiect n-a mai fost dus la bun sfârșit Totuși, și în Epistolar, poezia este oarecum prezentă pentru că Sidonius inserează în scrisorile sale și scurte compoziții în versuri (de exemplu acolo unde – IV, 18 – compune o epigramă în cinstea Sfântului Martin, la cererea lui Perpetuus, episcop de Tours: aceasta trimite la cultul Sfântului Martin și la poezia lui Paulin din Périgueux) Deși sărac în conținut, Epistolarul lui Sidonius este bogat în date istorice care pot servi la cunoașterea Galiei din acea vreme și mai puțin a dezbaterilor ori a problemelor arzătoare ale momentului",
    "288": " Sidonius a aparținut aristocrației galice și a încercat, atât cât a putut, să păstreze un anumit echilibru între lumea tradițională romano-galică și aceea a barbarilor care o înconjuraseră Desigur, el, deși a fost fără îndoială creștin, pare mai degrabă un păgân din alte vremuri, adept întârziat al unui ideal de literatură rafinată și elegantă, complet neinteresat de orice angajament care iese din linia automulțumirii: un ideal care, de-acum, își încheiase existența Totuși, unii cercetători cred că felul în care scrie Sidonius are o semnificație mai profundă, ca și cum el s-ar fi simțit dator să apere cultura și civilizația al cărei produs era și care era amenințată de barbarii ce îi înconjuraseră din toate părțile pe romanii din Galia Sidonius se consideră ultima verigă a unei tradiții care urcă până la marii poeți din epoca lui Octavian Augustus și face aluzie la aceștia, comparându-se pe sine cu ei și pe protectorii săi cu Augustus și Mecena, prin toate trucurile retorice posibile, chiar dacă rezultatul e uneori plictisitor și grotesc",
    "289": " Oricum, atitudinea sa nu aduce nimic nou Și ca scriitor, în ultima vreme, Sidonius s-a bucurat de o judecată tot mai favorabilă Ceea ce în trecut fusese văzut ca un exercițiu retoric plicticos și inconsistent, a fost considerat în ultima vreme ca o formă de prețiozitate extremă, asemănătoare cu aceea întâlnită la atâția alți literați din epocă (și e adevărat) Nu se poate tăgădui că însăși densitatea erudiției mitologice, în care se amestecă elemente când prețioase și rare, când obișnuite, atinge un ridicat grad de bizarerie Realitatea nu este niciodată văzută în sine, în mod obiectiv, ci întotdeauna prin filtrul literaturii pe care Sidonius o stăpânește cu o precizie aproape scolastică El încearcă să folosească toate subtilitățile formale pe care i le poate oferi studiul textelor din trecut Prin acest stil rafinat și elegant el vrea să înnoiască expresivitatea limbii, dar totul se consumă în acest joc artificial",
    "290": " \n\nPotrivit unei informații a cărei interpretare e incertă, Sidonius ar fi revăzut și o traducere latină, deja existentă, a Vieții lui Apollonios din Tyana, scrisă de Filostrat \n\nBibliografie Ediții: MGH, Auct Antiquiss 8, Berolini 1887 (Chr Luetjohann, Fr Leo, Th Mommsen); Teubner, Leipzig, 1895 (P Mohr); CUF, Les Belles Lettres I, 1960 (Poèmes: A Loyen); II-III, 1970 (A Loyen); Carmen, 22 Einleitung Text u Kommentar von N Delhey, de Gruyter, Berlin, 1993 Studii: A Loyen, Sidoine Apollinaire et l’esprit précieux en Gaule aux derniers jours de l’Empire, Les Belles Lettres, Paris, 1943; CE Stevens, Sidonius Apollinaris and his Age, Clarendon Press, Oxford, 1933; I Gualandri, Furtiva lectio Studi su Sidonio Apollinare, Cisalpino, Varese, 1977; Idem, Elegi acuti: il distico elegiaco in Sidonio Apollinare, în La poesia cristiana latina in distici elegiaci, Atti del Convegno internazionale, Accad",
    "291": " Properziana del Subasio, Assisi, 1993, pp 191-216; FE Consolino, Codice retorico e manierismo stilistico nella poetica di Sidonio Apollinare, „Ann Scuola Norm Sup Pisa”, 4 (1974), 423-460 \n\nV Scriitori italici \nDacă Africa și Galia au fost răvășite de invazii în urma cărora au apărut regatele romano-barbare, Italia nu a suferit devastări tot atât de grave și a rămas până în 476 – ultim reziduu al Imperiului Roman de Apus – sub conducerea unui împărat și nu a unui barbar Totuși, în secolul al cincilea este de-acum întrerupt orice raport între Italia și celelalte provincii occidentale ale Imperiului Am văzut deja, de altfel, că Galia, pe de o parte, și Africa, pe de altă parte, aveau o viață culturală autonomă și nu mai aveau legături între ele; mai bogată cea din Galia pentru că nu era oprimată de o stăpânire atât de violentă și distrugătoare cum era aceea a vandalilor în Africa",
    "292": " Italia a rămas izolată politic: numai curtea episcopală din Roma, spre deosebire de puterea imperială retrasă la Ravenna, a putut, grație activității energice a celor mai importante personalități ale sale – înaintea tuturor Leon cel Mare – să mențină contactul cu celelalte Biserici Îndeplinindu-și această datorie, papalitatea, încă din secolul al cincilea a avut meritul de a ocroti și stimula cultura creștină; în schimb, în sfera civilă și laică, unde nu a existat nici o autoritate atât de semnificativă precum aceea a episcopului Romei, iar puterea politică se sprijinea pe structuri corupte și era reprezentată de oameni incapabili și slabi, se înregistrează în secolul al cincilea o adevărată ruinare a culturii clasice \n1 Aponius \nLa Roma, așadar, Aponius a scris un important Comentariu la Cântarea Cântărilor, în douăsprezece cărți, iar altceva nu se știe despre el; opera sa, prin intermediul căreia s-a răspândit în Occident interpretarea spirituală a Cântării datorită unui comentariu specific inspirat din Origen, a fost faimoasă în Evul Mediu și era utilizată de Grigore cel Mare",
    "293": " Cum Aponius nu stăpânește bine latina, Comentariul său caracterizându-se adesea printr-o exprimare obositoare și neclară, s-a spus că ar fi de origine orientală Opera sa trebuie plasată în primele decenii ale secolului al cincilea pentru că se sprijină, așa cum declară autorul, de traducerea Cântării făcută de Ieronim în 398 și, în timp ce condamnă ereziile, demonstrează cu nu cunoaște controversele cristologice foarte vii în secolul al cincilea, cel puțin cu câțiva ani înainte de Conciliul din Efes din 431 Aponius făcea probabil parte din cercurile papale pentru că subliniază în repetate rânduri primatul lui Petru \n\nBibliografie Texte: CChr Lat 19, 1986 (B de Vregille et L Neyrand) 2 Arnobiu cel Tânăr \nDin același mediu cultural provine probabil o altă personalitate, poate cel mai important scriitor creștin din Italia secolului al cincilea, Arnobiu, numit „cel Tânăr” ca să nu fie confundat cu apologetul african",
    "294": " A fost probabil călugăr la Roma în jurul anului 450; și Arnobiu, la fel ca alți scriitori romani, a subliniat primatul reședinței lui Petru; el dovedește o bună cunoaștere a evenimentelor din istoria locală, tradițiile romane, liturghia și calendarul romane Totuși, numele de Arnobiu este atestat doar în Africa și de aceea putem presupune că și scriitorul nostru este de origine africană și că s-a mutat la Roma după invadarea Africii de către vandali Arnobiu e autorul unor Comentarii la Psalmi (Commentarii in Psalmos) care conțin o scurtă exegeză alegorizantă a tuturor Psalmilor Opera e bogată în digresiuni cu caracter doctrinal și polemic prin care sunt combătute diversele erezii și chiar doctrina augustiniană a harului, deși Augustin nu este pomenit niciodată De aceea Arnobiu aparține largului cerc al așa-zișilor semipelagieni: diversitatea de origine și de formație culturală a exponenților acestui curent dovedește cât de restrânsă este titulatura folosită de obicei pentru ei",
    "295": " Printre scrierile exegetice ale lui Arnobiu se numără și o operă de mici dimensiuni care în trecut purtase titlul de Comentarii pe marginea unor pasaje din Evanghelii (Adnotationes ad quedam Evangeliorum loca), dar ulterior a fost intitulată Scurtă prezentare a Evangheliilor E vorba de o culegere de scolii pe marginea unor pasaje din Evanghelie, alcătuită fără acuratețe formală, prin care se spune în repetate rânduri, fără multă originalitate, că textul sacru are două semnificații, una literală și alta alegorică Mai importantă este Disputa dintre Arnobiu catolicul și Serapion egipteanul (Conflictus Arnobii catholici cum Serapione Aegyptio), împărțită în două cărți, fiecare dedicată unei zile de discuții la Roma Opera a fost scrisă în jurul anului 454 Egipteanul Serapion este susținătorul monofizismului, foarte puternic în acea regiune, și lui i se opune Arnobiu, ca apărător al doctrinei Sfântului Scaun Arnobiu afirmă că hotărârile papei Leon cel Mare concordă cu doctrina lui Chiril din Alexandria și de aceea ostilitatea Egiptului față de Roma este nejustificată",
    "296": " Așa cum se întâmplă și în alte opere centrate pe controversă, catolicul Ammonius și egipteanul Decius Constanțiu, care sunt judecători, nu pot face altceva decât să-l declare învingător pe Arnobiu Ca o exemplificare a doctrinei lui Chiril este citată în traducere latină și discutată în detaliu o Omilie pascală a acestuia (nr 17); ca document de cristologie ortodoxă este expusă o predică despre naștere a lui Augustin, deși, așa cum am văzut mai înainte, autorul are opinii contrare celor ale episcopului de Hippona privitoare la doctrina harului (lucru care i-a făcut pe cercetători să presupună că Disputa n-ar fi scrisă tot de autorul Comentariului la Psalmi); în sfârșit, ca dovadă a coincidenței de vederi între papa Leon și tradiție este citată o epistolă a papei Damascus către Paulin din Antiohia Critica mai recentă i-a atribuit lui Arnobiu și o cărțulie intitulată Predestinatul, titlu pe care primul editor al acesteia, Sirmondi, l-a dat în secolul al șaptesprezecelea unei opere anonime și fără titlu",
    "297": " Prima carte a acestei scrieri reia, în esență, și fără mare profunzime tratatul lui Augustin Despre erezii, completându-l cu erezia lui Nestorius și cu erezia predestinațienilor A doua carte prezintă un tratat care, după spusele autorului, ar fi de origine eretică și ar fi fost introdus în mod greșit între operele lui Augustin: greșeala lui ar fi fost aceea de a fi apărat predestinațianismul în polemica împotriva pelagianismului Conform acestui tratat, Dumnezeu ar fi stabilit ab initio partea de omenire destinată condamnării și pe cea destinată mântuirii Acest tratat este respins de autorul anonim în a treia carte a operei; hotărârea privitoare la soarta omului, susține el, este determinată de liberul arbitru care precedă harul lui Dumnezeu; în esență este apărat punctul de vedere al pelagienilor, adică acela al lui Iulian din Eclano De aceea, acel tratat eretic, al cărui autor ar fi fost Augustin, s-ar părea că este o invenție pelagiană sau chiar a autorului însuși al cărții care și-ar fi apărat propria teză fie acuzându-l pe Augustin (prin respingerea acelui tratat despre care lăsa să se înțeleagă că ar fi fost compus de acesta), fie argumentându-și propriile idei, contrare celor ale predestinațienilor (care, de altfel, nu sunt ideile autentice ale lui Augustin)",
    "298": " De aceea, o invenție ambiguă ar trebui să fie considerată declarația autorului care îl glorifică pe Augustin ca maestru al vremurilor sale Dar dacă autorul Predestinatului ar trebui să fie Arnobiu, atunci lucrurile se schimbă: autorul n-ar fi un pelagian, ci, deși respinge consecințele extreme ale augustinismului, ar fi sincer în aprecierea sa pozitivă referitoare la episcopul de Hippona În sfârșit, trebuie să amintim printre operele lui Arnobiu și Cartea către Gregoria (Liber ad Gregoriam), o doamnă de la curtea imperială care, fiind în conflict cu soțul său, îi solicitase lui Arnobiu o consolare spirituală: acesta, amintindu-i de femeile sfinte de odinioară, îi recomandă să fie răbdătoare și generoasă \n\nBibliografie Texte: CChr Lat 25-25A, 1990-1992 (KD Daur); Arnobio il Giovane, Disputa tra Arnobio e Serapion, Corona Patrum 14, SEI, Torino, 1993 (F Gori); pentru Predestinatul: PL 53 \n3 Leon cel Mare \nMediul cultural roman a fost dominat de marea personalitate a papei Leon, care cu energie și hotărâre a întreținut raporturile cu celelalte regiuni ale Occidentului și cu curtea de la Constantinopol",
    "299": " Originar din Toscana, potrivit unei informații din Liber pontificalis, este poate acel Leon de care vorbește Augustin (Epist 191, 1) A fost un diacon influent pe lângă papa Celestin I (422-432) și, considerând că e necesar ca și Sfântul Scaun din Roma să-și exprime părerea în cadrul controversei nestoriene, l-a însărcinat pe Ioan Cassian să respingă ideile patriarhului din Constantinopol, prin scrierea Despre încarnarea Domnului (cf p ???) În 431 scrie cele Zece capitole despre har enunțate de episcopii ce au ocupat înainte Scaunul Apostolic (Praeteritorum sedis Apostolicae episcoporum auctoritates de gratia Dei) în apărarea doctrinei augustiniene a harului Această scriere a fost anexată de Celestin I la epistola trimisă de el episcopilor din Galia pentru a apăra prestigiul lui Augustin, a cărui autoritate era contestată de călugării din Provence În 439, Leon l-a convins pe papa Sixtus al III-lea (432-440) să nu-i acorde împărtășania pelagianului Iulian din Eclano și să împiedice revenirea acestuia pe scaunul episcopal",
    "300": " În timpul unei misiuni politice în Galia, el a fost ales, în 440, ca succesor al lui Sixtus al III-lea În această perioadă intră în vigoare legea promulgată de împăratul Valentinian al III-lea, la cererea papei Leon, prin care maniheii sunt scoși în afara legii Însă era o perioadă de grave tulburări în Imperiul Roman de Apus, redus de-acum doar la Italia, și acestea afectau și Biserica Apuseană care, confruntată cu neînțelegerile dintre nestorieni și monofiziți, încerca să stabilească, aliindu-se din când în când cu episcopii din Orient, o doctrină care să fie în opoziție și cu o erezie și cu cealaltă, în cursul conflictelor care au culminat prin organizarea conciliilor de la Efes și din Calcedon Dincolo de preocuparea pentru aspectele doctrinale, Leon a încercat de fapt să apere principiul primatului papalității, fundament al unității Bisericii, desfășurând o intensă și energică activitate diplomatică Scriindu-i lui Flavian, patriarh al Constantinopolului, în 449, Leon a precizat faptul că monofiziții sunt condamnați de papalitate; însă Eutihie, care obținuse sprijinul împăratului Theodosius al II-lea, a reușit să obțină convocarea unui al doilea conciliu la Efes, tot în 449; aici, ereticul a fost reabilitat, iar legații pontificali n-au fost nici măcar ascultați",
    "301": " Leon a protestat energic împotriva acestui abuz și a reușit să obțină de la succesorul lui Theodosius, Marcian, un al doilea conciliu care a fost convocat în 451 la Calcedon În ciuda colaborării cu împăratul, Leon a respins canonul 28 stabilit de acest conciliu, ținut sub patronajul curții bizantine: prin acest canon, episcopatul de Constantinopol era considerat mai presus decât celelalte episcopate orientale E cunoscută acțiunea organizată de Leon în 452, când, în fruntea unei misiuni diplomatice, a încercat să oprească invazia hunilor lui Attila în Italia, și, dacă n-a putut să împiedice distrugerea Romei de către vandali în 455, a procedat astfel încât Biserica, așa cum se întâmplase în acele vremuri tulburi, să înlocuiască autoritatea civilă Leon a murit în 461 \na) Epistolarul \nAceastă politică energică își găsește expresia și în numeroase scrisori care alcătuiesc cel mai bogat Epistolar papal din toate cele compuse până atunci (sunt în total 173 de epistole, din care 143 scrise chiar de papă iar celelalte de corespondenții săi, între 442 și 460)",
    "302": " Epistolele cele mai vechi se ocupă mai ales de ereziile priscilianistă, pelagiană și maniheană (mulți manihei se refugiaseră în Italia în urma invaziei vandalilor în Africa); altele se referă la data sărbătorii de Paște în privința calculării căreia apăruse o divergență între Biserica din Roma și cea din Alexandria; unele sunt trimise conducătorului Imperiului Roman de Răsărit; o scrisoare de mustrare (nr 10) este trimisă lui Ilarie din Arles care demisese un episcop în virtutea întâietății pe care o avea în Galia, independent de Biserica din Roma; un grup (98; 100-101; 104-106) are caracter disciplinar și sunt expresia opoziției papei la conținutul canonului 28 al conciliului din Calcedon despre care am vorbit mai sus Începând cu 448, papa e interesat mai ales de erezia monofizită și trimite frecvent scrisori lui Flavian, patriarhul de Constantinopol, și lui Anatolie, succesorul acestuia Printre cele mai importante este aceea (nr",
    "303": " 28) din 13 iunie 449, trimisă lui Flavian, care e intitulată Epistola dogmatica sau Tomus ad Flavianum, pentru că, mai mult decât o scrisoare, este un adevărat tratat teologic care precizează distincția între unitatea persoanei și cele două naturi ale lui Cristos; scrisoarea a fost aprobată cu căldură când a fost citită în a doua ședință a conciliului de la Calcedon din 451 Acest Tomus era însoțit de o serie de dovezi, extrase din cei mai importanți Părinți greci și latini, adunate și cu colaborarea lui Prosperus din Aquitania O importanță analoagă are și epistola 165 din 17 august 458, trimisă împăratului din Răsărit, care voia să cunoască opinia tuturor mitropoliților în legătură cu deciziile luate la Calcedon și respinse de monofiziți; răspunsul episcopului de la Roma este însoțit și de această dată de o culegere de dovezi extrase din textele Părinților Bisericii În secolele următoare, stilul solemn și precizia redactării acestor epistole au devenit un model pentru cei ce compuneau scrisorile la cancelaria papală, și a apărut astfel un nou tip de cursus, așa-zisul cursus Leoninus",
    "304": " Și lexicul acestor scrisori este de o mare puritate \nb) Omiliile \nScriitor foarte talentat, papa Leon ne-a lăsat un număr însemnat de omilii, din care nouăzeci și șase autentice și douăzeci neautentice Aproape toate datează din primii ani ai pontificatului său, de aceea ne putem gândi că ulterior a încetat să mai predice în public Predicile conțin mai ales reflecții despre diferitele sărbători bisericești, în special despre cea a Crăciunului și despre Paști; însă și în aceste omilii, Leon revine asupra problemelor dogmatice care erau vehiculate în acea epocă și în special asupra celor legate de cristologie Leon însuși și-a strâns omiliile în două culegeri, din care prima le conținea pe cele din anii 440-445, când a obținut de la Valentinian al III-lea condamnarea maniheilor și legea privind numirea episcopilor care a pus capăt controversei cu Ilarie din Arles, în timp ce a doua culegere conține omiliile referitoare la acceptarea simbolului stabilit la Calcedon",
    "305": " Omiliile papei Leon sunt foarte solemne, concise și se caracterizează prin pregnanța expresiei Și aici frazele sunt bine articulate și sobre, înregistrându-se o abundență de mijloace retorice și ritmice care pot părea astăzi prea căutate Omiliile se numără cu siguranță printre cele mai importante dovezi istorice ale culturii literare specifice Romei pontificale \nc) Alte opere \nAre chiar în titlu numele papei așa-zisul Sacramentarium Leonianum, ceea ce înseamnă Cartea tainelor Bisericii romane, datorată lui Leon Acest Sacramentarium este cea mai veche culegere cunoscută de noi alcătuită din predicile ce sunt rostite în timpul liturghiei la Roma, adică forma cea mai veche a Liturghierului Roman Culegerea apare într-un manuscris din secolul al șaptelea, păstrat în Biblioteca Capitolară din Verona, și trebuie să fi fost alcătuită tot în secolul al șaptelea, deși alți cercetători cred că ar fi mai veche, adică din secolul al șaselea, din epoca papilor Gelasius al II-lea și Vigilius",
    "306": " Sigur, multe predici din Sacramentarium se aseamănă în multe privințe cu unele predici ale papei Leon, de aceea ne-am putea gândi că papa ar fi fost autorul lor, chiar dacă cel ce a alcătuit culegerea a trăit probabil într-o epocă mai târzie \n\nChiar dacă a fost denumit „doctor al Bisericii”, Leon e mai mult un conducător și un predicator și mai puțin un teolog și un învățat În acest sens, cultura lui este tipică pentru Occidentul secolului al cincilea, adică mult mai restrânsă decât cultura lui Ambrozie sau Augustin Cu atât mai puțin vom găsi în scrierile sale vreo urmă a culturii clasice Nu numai atât; chiar și scriitorii creștini pe care Leon i-a citit și i-a folosit (de exemplu în culegerile de auctoritates utilizate pentru susținerea direcției ortodoxe a Bisericii) au influențat prea puțin formația sa teologică Din acest motiv, Batiffol a subliniat substanțiala lipsă de noutate a gândirii sale; și, de altfel, așa cum spus, Leon voia mai ales să impună linia ortodoxă și tradițională a Bisericii, și nu atât s-o aprofundeze sau să elaboreze una nouă",
    "307": " \n\nBibliografie Ediții: CChrLat 138-138A, 1973 (A Chauvasse); SChr 22 bis, 19642 (introd DJ Leclercq; traduction et notes de DR Dolle); 49 bis, 19692 (DR Dolle); 200, 1973 (A Dolle); Omilie Lettere di San Leone Magno, a cura di T Mariucci, UTE, Torino, 1969; CTP 109, 1993 (Lettere dogmatiche: G Trettel) \n\nEpistolarul lui Leon cel Mare este, așa cum am spus, cea mai însemnată mostră de proză folosită în documentele oficiale întocmite în cancelaria episcopiei din Roma; firește, și alți papi au trimis epistole dogmatice, însă activitatea lor privește mai mult istoria Bisericii și nu istoria literaturii în sens restrâns, și ies din sfera noastră de interes Vom întâlni câteva în cadrul producției literare din secolul al șaselea \n4 Petru Hrisologul \nAlături de marele predicator al episcopiei Romei stă și predicatorul din capitala Imperiului de Apus (sau a ceea ce mai rămăsese din el în secolul al cincilea), adică Petru, supranumit „Hrisologul” („cuvânt de aur”) pentru elocința sa de către abatele Agnello din Ravenna în secolul al nouălea",
    "308": " Născut în Imola de azi, în Emilia, în jurul anului 405, a fost numit (în urma unui vis, spune o povestire hagiografică) de către papa Sixtus al III-lea, prin anul 440, arhiepiscop de Ravenna În această calitate, a dobândit o atât de mare faimă încât până și ereticul Eutihie, condamnat în 448 de dușmanii săi din Constantinopol, a cerut printr-un tratat care s-a pierdut, ajutorul arhiepiscopiei din Ravenna Noi avem răspunsul trimis de Petru în 449: acesta este strict ortodox și confirmă din nou necesitatea ca Eutihie să se supună judecății episcopului de la Roma Petru a murit probabil în anul următor Faima lui Petru se datorează omiliilor sale În secolul al optulea, arhiepiscopul Felix de Ravenna a alcătuit o culegere de 176 de predici în care au intrat și compoziții neautentice așa cum se întâmpla de obicei cu aceste culegeri Omiliile autentice au mai ales un caracter exegetic și respectă tradiționala distincție dintre semnificația literală și cea spirituală care trebuie să servească la educarea ascultătorului sau a cititorului",
    "309": " Morala creștină este prezentată destul de simplu, fără prea multe aprofundări Omiliile cu conținut dogmatic sunt puține: ele se referă mai ales la problema încarnării sau combat în mod generic ereziile În unele este explicat simbolul apostolic, în altele Pater noster; acestea au fost rostite cu ocazia consacrațiunii catehumenilor Altele sunt rostite când sunt sărbătoriți anumiți sfinți Adesea, Petru își construiește predica sub forma unui dialog, a unei serii de întrebări și răspunsuri schimbate între predicatorul însuși și ascultător Petru și-a câștigat faima de predicator datorită folosirii neîncetate a unei retorici insistente, fruct al unei educații îngrijite În mod straniu, însă, Ghenadie, care e atât de bine informat în privința contemporanilor săi, chiar și în privința celor mai puțin valoroși, ignoră complet existența și producția literară a lui Petru Hrisologul \n\nBibliografie Ediții: CChrLat 24, 1975; 24A, 1981; 24B, 1982 (A",
    "310": " Olivar) Traduceri: CTP 12, 19902 (M Spinelli) \n\nAlături de cei mai importanți scriitori din cercurile de la Roma – mai precis, din preajma papei – activează în Italia în secolul al cincilea și personaje evident minore care se dedică aproape exclusiv omileticii Aceste omilii sunt centrate mai ales pe teme morale și pe o exegeză puțin aprofundată a textului sacru; acești predicatori au trăit departe de importantele și încrâncenatele controverse cristologice care agitau Orientul Pentru acestea și pentru o speculație mai angajată din punct de vedere intelectual ei nu aveau cu siguranță nici o înclinație; prin poziția lor dogmatică ei erau în esență tentați să se refugieze la umbra Curții pontificale din Roma care căpăta o pondere tot mai mare în Occident din toate punctele de vedere \n5 Sedulius \nConsiderat de unii drept cel mai faimos poet creștin din secolul al cincilea, Sedulius, la fel ca Oriențiu, îi este însă total necunoscut lui Ghenadie care nu vorbește despre el în catalogul său dedicat Bărbaților iluștri",
    "311": " El însuși ne spune, în scrisoarea introductivă de la începutul poemului său adresată prietenului său, preotul Macedonius (o epistolă într-un stil foarte convențional, specific epistolografiei târzii), că în tinerețe fusese literat și laic și dusese o viață de plăceri, apoi se dedicase însă preoției; potrivit unor autori mai târzii, Sedulius ar fi fost și episcop Macedonius făcea parte dintr-un cerc de creștini evlavioși și asceți, format din bărbați și femei; oricum, literați Poetul ar fi fost originar din Italia, ar fi studiat filosofia și apoi și-ar fi publicat opera în Grecia în timp ce erau împărați Theodosius al II-lea, în Orient, și Valentinian al III-lea în Occident, adică între 425 și 450 Activitatea sa poetică pare însă anterioară anului 431 pentru că poetul condamnă arianismul și sabelianismul, însă nu-l cunoaște pe Nestorius Opera cea mai cunoscută a lui Sedulius este Poemul Pascal (Carmen Paschale) care glorifică în cinci cărți destul de scurte, în hexametri, minunile lui Cristos",
    "312": " Într-adevăr, Paștele nu e doar solemnitatea festivă, ci Cristos însuși, identificat cu Paștele prin faimoasa afirmație din 1 Cor 5,7 După o prefață în distihuri elegiace, prin care cititorul este invitat la banchetul pascal, în prima carte sunt povestite, ca un fel de introducere, unele miracole din Vechiul Testament, în timp ce miracolele din Noul Testament sunt expuse în cele patru cărți care urmează; nu e vorba însă de o simplă narațiune pentru că Sedulius introduce în text și elemente relevante din istoria lui Cristos care au o semnificație importantă pentru oameni Așa cum făcuse deja Iuvencus, și Sedulius își construiește narațiunea sa pe baza Evangheliei după Matei și o completează cu celelalte, chiar dacă el nu scrie o parafrază, narațiunea sa fiind deci mult mai liberă Sedulius e un poet mult mai înzestrat decât Iuvencus; narațiunea sa e vie, stilul pur și limpede, versul corect",
    "313": " Poezia sa e solemnă, fără să fie grandilocventă, înflorită, armonioasă și amplă fără să cadă în virtuozitate artificioasă Nu fără motiv Isidor din Sevilia îl compară pe Sedulius cu Prudențiu și cu Iuvencus Virgiliu, încă o dată, este și modelul acestui poet creștin Scrisoarea de dedicație pe care am amintit-o deja este interesantă și pentru că găsim în ea un fel de declarație de intenție a poetului El declară că s-a consacrat poeziei pentru că e convins că aceasta ar constitui o înfrumusețare a scrisului și l-ar îndemna la lectură pe creștinul puțin interesat de chestiunile religioase Plăcerea procurată de poezie îl determină pe cititor să repete în sinea lui de mai multe ori ceea ce citește și, în acest fel, înțelege acest lucru în profunzime Astfel, Sedulius propune din nou un vechi topos referitor la funcția poeziei (aceasta face ca utilul să se îmbine cu plăcutul) și îl transferă într-un context creștin",
    "314": " De aceea, și în poem se face simțită de mai multe ori intenția didactică (acesta trebuie considerat mai mult un poem didactic decât unul epic) Nu lipsește alegorismul, chiar dacă e secundar în raport cu intenția educativă Totuși, Macedonius n-a fost satisfăcut de transformarea în versuri a textului evanghelic și i-a cerut lui Sedulius să-și rescrie lucrarea în proză Se naște, așadar, Opera Pascală (Opus Paschale) care, conform intențiilor scriitorului, ar fi trebuit s-o înlocuiască pe precedenta; aceasta, potrivit unei informații care se găsește într-unul din manuscrisele cele mai vechi ale poemului, ar fi rămas inedită și ar fi fost pusă în ordine și publicată mai târziu de Turcius Rufius Asterius, consul din 494 În realitate, și prima redactare în versuri a rămas în circulație cunoscând o anume notorietate; decretul din 497 al papei Gelasius, privitor la cărțile care trebuie acceptate și la cele care trebuie respinse, recomandă cu căldură opera lui Sedulius a cărui faimă a crescut în secolele următoare, devenind în Evul Mediu un exemplu de poezie creștină",
    "315": " Opera în proză respectă cu fidelitate împărțirea în cărți a celei poetice, însă, după cum spune Sedulius însuși în prefață, adaugă ceva ce acolo fusese omis din necesități metrice Sedulius a scris și două imnuri Primul, compus în distihuri elegiace (este intitulat și Elegia) e o laudă adusă Domnului, iar în final conține unele paralele între Vechiul și Noul Testament în privința istoriei mântuirii Mult mai interesant din punct de vedere poetic este al doilea care e alcătuit dintr-o serie de strofe scrise în dimetri iambici, după exemplul imnurilor ambroziene; e un acrostih format din douăzeci și trei de strofe care începe și continuă respectând ordinea literelor alfabetului Acest imn, denumit adesea prin citarea primului vers (A solis ortus cardine) s-a bucurat de mare succes \n\nBibliografie Ediții: CSEL 10, 1885 (J Huemer) Studii: J Fontaine, Naissance de la poésie",
    "316": ", op cit; CPE Springer, The Gospel as Epic in late Antiquity The Paschale Carmen of Sedulius, Brill, Leiden, 1988 \n6 Merobaude \nMerită amintit pe fugă și poetul Flavius Merobaude, cunoscut mai mult pentru cariera sa militară pentru care a fost răsplătit pe măsură cu titlurile de vir spectabilis și de comes sacri consistorii (membru al consiliului imperial); a fost poetul care i-a închinat versuri lui Aetius, ultimul mare conducător de oști roman, învingătorul lui Attila; i-a fost ridicată o statuie în 435 și a fost amintit și de Sidonius Apolinarie Despre activitatea sa literară – în cadrul căreia poezia creștină ocupă doar o mică parte – știm puține lucruri și într-o manieră fragmentară A scris și un Poem despre Cristos (Carmen de Christo), intitulat și Lauda lui Cristos (Laus Christi), compus din treizeci de hexametri Merobaude se prezintă ca imitator al lui Claudian care a scris un poem Despre Mântuitor (De salvatore) și a fost, la rândul său, imitat de Draconțiu în Laudele aduse Domnului (p",
    "317": " ???) \n\nBibliografie Ediții: MGH, Auctores Antiquiss 14, 1905 (Fr Vollmer) Studii: M Mazza, Merobaude Poesia e politica nella tarda antichità, în vol col La poesia tardoantica, op cit, pp 379-430 \n\nCapitolul XV \nLiteratura din regatele romano-barbare din Occident \nIndicăm prin acest titlu global și generic literatura creștină care înflorește în secolul al șaselea, făcând oarecum o distincție între aceasta și cea din secolul al cincilea, definită de noi drept „literatura din epoca invaziilor barbare”, chiar dacă, până la urmă, un singur concept e valabil pentru amândouă, dat fiind că invaziile au dus încă din secolul al cincilea la formarea unor regate romano-barbare Însă această distincție a noastră își găsește o justificare cel puțin parțială în faptul că în secolul al cincilea aceste regate erau încă în mișcare și nu se caracterizau prin stabilitate, în timp ce în al șaselea ele sunt deja consolidate; și chiar dacă, pe plan politic, unele dintre ele, cum este cel al vandalilor din Africa și cel al ostrogoților din Italia, sunt distruse încă din prima jumătate a secolului al șaselea în urma expansiunii bizantine promovate de împăratul Iustinian, astfel încât doar cel al vizigoților, în Spania, și cel al francilor rămân intacte, se născuse oricum în interiorul fiecăruia dintre ele o literatură pe care o putem numi „națională”, nu în sensul că ar exprima o idee de națiune precisă și specifică pentru acea țară (o idee de origine mult mai recentă, cum știm cu toții), ci în sensul că în fiecare din aceste regate se dezvoltă o anumită activitate culturală caracterizată de anumite constante, influențate și de diversele orânduiri politice și sociale specifice fiecărui regat romano-barbar",
    "318": " Cu siguranță, cultura trebuie să se confrunte cu noua situație în care, prin violență, peste populația locală s-a suprapus o a doua populație de origine barbară Trebuie să observăm apoi că prin aceste literaturi romano-barbare se epuizează treptat acea caracteristică originară a creștinismului din epoca greco-romană care s-a răspândit începând cu primele predici ale apostolilor și care căpătase o precisă fizionomie literară; cele mai importante figuri ale acestei epoci, adică Grigore cel Mare și Isidor din Sevilia încheie deja epoca antică și marchează începutul Evului Mediu Fără îndoială, evoluția istorică nu permite (se știe) o limitare cronologică și nici măcar o separare centrată pe o personalitate, care e oricum plasată întotdeauna într-un context istoric, dar se poate spune foarte bine că o dată cu Grigore cel Mare și Isidor se simt de-acum ultimele ecouri ale trecutului (se poate spune, de exemplu, că o dată cu Grigore cel Mare încetează cunoașterea limbii și a literaturii grecești) și că ei tind să încheie și să rezume moștenirea primită",
    "319": " Caracteristica literaturii din secolul al șaselea este fragmentarea sa, la fel ca în cazul celei din secolul al cincilea, dar mai accentuată; raporturile culturale dintre regate sunt firave, aproape inexistente; raporturile sunt, eventual, cu caracter practic și politic, așa cum sunt cele dintre papă (de exemplu, Ormisda, Vigiliu sau Grigore cel Mare) și imperiu sau diversele episcopate de la Mediterana (din nou Grigore), însă de un schimb cultural, așa cum avusese loc până în primele decenii ale secolului al cincilea (exact până în epoca invaziilor barbare) nu se mai poate vorbi De aceea, așa cum mai procedat deja când am analizat literatura creștină din secolul al cincilea, vom împărți subiectele în funcție de zonele geografice pentru că fiecare din ele ajunge să aibă tot mai mult o istorie specifică \n\nBibliografie Fundamental pentru un studiu global: B Luiselli, Storia culturale dei rapporti tra mondo romano e mondo germanico, Biblioteca di Helikon 1, Herder, Roma, 1992",
    "320": " Apoi, în special: P Courcelle, Les lettres grecques en Occident, op cit; Idem, Histoire littéraire des grandes invasions gérmaniques, op cit; J Daniélou – HJ Marrou, Nouvelle Histoire de l’Eglise I Des origines à Grégoire le Grand, Seuil, Paris, 1963; P Riché, Education et culture dans l’Occident barbare (VIe-VIIIe siècles), Seuil, Paris, 1962; M Simonetti, La produzione letteraria latina fra Romani e Barbari (sec V-VIII), Augustinianum, Roma, 1986 Oricum, pentru această problematică, cititorul trebuie să recurgă și la studiile de Medievistică \n\nI Scriitori din Africa \nAșa cum am văzut mai sus, încă din 430 provincia Africa intrase sub stăpânirea nemiloasă a vandalilor arieni și totuși acest fapt nu sufocase orice vitalitate intelectuală; mai mult, unii literați mai cunoșteau încă destul de bine cultura clasică și cea mai mare parte a scriitorilor creștini se simțea îndemnată să combată cu armele gândirii erezia ariană adoptată de vandali, să opună argumentele folosirii tiranice a violenței",
    "321": " Stăpânirea vandală s-a sfârșit în 533-534 ca urmare a rapidei cuceriri bizantine, prezentată de propaganda imperială ca o refacere a Imperiului Roman Sub multe aspecte, dominația bizantină în Africa și, pentru o foarte scurtă perioadă treizeci de ani mai târziu, în Italia, a fost dură și odioasă; însă a avut efecte benefice pe plan cultural pentru că, pentru circa patruzeci de ani, Africa (și mai ales provincia Bizacena care a dat cel mai mare număr de scriitori din epocă) a reintrat în circuitul de idei venite dinspre Bizanț și a început să participe din nou la dezbaterile cu caracter teologic care se nășteau în acel centru de cultură creștină Astfel, contribuția africanilor la dezbaterea privitoare la problema teologică a celor Trei Capitole n-a fost, cu siguranță, nerelevantă, însă ar fi fost greu de realizat dacă Africa ar fi fost încă sub stăpânirea vandalilor, situație care îi determinase pe intelectualii creștini de-acolo să reia combaterea arianismului, chestiune de-acum depășită",
    "322": " \n1 Fulgențiu din Ruspe \nÎn cadrul creștinismului african dintre secolele al cincilea și al șaselea, Fulgențiu a fost poate personalitatea cea mai importantă și mai valoroasă; activitatea sa intelectuală a fost orientată în primul rând spre combaterea arienilor și în al doilea rând a așa-zișilor „semipelagieni”, adică a acelor cercuri de intelectuali din Galia care nu acceptaseră doctrina augustiniană a harului și a liberului arbitru; evident, Africa resimțea în mod direct puternica influență a celui mai mare episcop și teolog al său Fulgențiu s-a născut dintr-o familie de nobili la Telepte, în provincia africană Bizacena probabil în anul 467 (după alții, în 462) A primit o educație îngrijită în cadrul căreia studiul limbii grecești a ocupat un loc important: din biografia lui, accentuat encomiastică, atribuită lui Ferrando din Cartagina (cf PL 65, 119), aflăm (dacă e adevărat) că vorbea curent grecește și că se dedicase studiului lui Homer",
    "323": " După o carieră în administrația statului, iată că, la maturitate, trăiește și el o „convertire”, dacă e să-l credem pe biograful său: în urma lecturii unei omilii a lui Augustin dedicate Psalmului 36, a hotărât să se dedice vieții monastice Însă, cum persecuțiile regelui Trasamundus (496-523) l-au constrâns să fugă din mănăstirea sa, a trebuit să rătăcească apoi de la o localitate la alta Mai târziu, Fulgențiu s-a gândit să plece în Egipt ca să se dedice în liniște anahorezei Însă, ajuns la Siracuza, el a aflat de la episcopul Eulalie că monahii din Egipt erau eretici și schismatici (probabil că această informație atât de imprecisă va fi însemnat că în Egipt era răspândită erezia monofizită), de aceea Fulgențiu a renunțat la proiectul său și în anul 500 se duce la Roma și ajunge acolo o dată cu armatele lui Theodoric Revenit la puțin timp în Africa, în 507, s-a dedicat din nou vieții monastice la care a trebuit să renunțe însă pentru a accepta numirea ca episcop de Ruspe, un mic oraș din provincia Bizacena, unde însă a ținut să-și păstreze haina și stilul de viață monahale",
    "324": " Însă alegerea sa ca episcop fusese clandestină pentru că regele Trasamundus interzisese orice alegere de acest fel: într-adevăr, regele intenționa să lase să se stingă episcopatul catolic, cu consecințele de rigoare Din acest motiv, puțin după aceea, Fulgențiu a fost constrâns, împreună cu alți șaizeci de episcopi catolici, să plece în exil din ordinul lui Trasamundus și a fost alungat în Sardinia La Cagliari, el a întemeiat împreună cu câțiva călugări o mănăstire, a răspândit regula lui Augustin și a evanghelizat regiunea: deși era în exil, episcopii din Africa continuau să i se adreseze pentru a avea de la el explicații și răspunsuri pentru probleme dogmatice; în 515 a fost chemat la Cartagina de Trasamundus pentru a discuta cu acesta despre conflictul dintre arieni și catolicii ortodocși și a participat aici la o dispută în public cu teologii arieni pe care, firește, a câștigat-o În consecință, arienii l-au trimis din nou în exil în Sardinia în 517",
    "325": " Fulgențiu a rămas acolo până în 523 când a murit regele vandal; succesorul său, Ilderic, a inițiat o politică de toleranță față de ortodocși, iar Fulgențiu a putut să se întoarcă în patrie unde, totuși, s-a stins la aproape zece ani după aceea, în 532 Această energică activitate de apărare a dreptei credințe este însoțită și de o serie de scrieri, amintite atât de biograful său, Ferrando, cât și de Isidor din Sevilia \na) Opere antiariene \nOpera intitulată Contra arienilor, într-o singură carte (Contra Arrianos liber unus) a fost prezentată de Fulgențiu regelui Trasamundus după ce acesta l-a chemat înapoi din Sardinia pentru a răspunde anumitor obiecții ariene la credința catolică, propuse chiar de rege Așadar, datează din 515 și pare să fie prima scriere a lui Fulgențiu E o scriere bogată în informații privitoare la chestiunile teologice și Fulgențiu dovedește multă siguranță în abordarea acestei problematici",
    "326": " Sunt apoi cele Trei cărți adresate lui Trasamundus, regele vandalilor (Ad Thrasamundum regem Vandalorum libri tres) care expun diverse chestiuni de doctrină și resping răspunsurile regelui vandal Sunt abordate chestiunea misterului lui Cristos mediatorul, care are în sine două naturi într-o singură persoană, a infinității naturii divine a Fiului lui Dumnezeu și a misterului patimilor Domnului E vorba de o operă scrisă în mare grabă având în vedere situația în care se găsea Fulgențiu: regele făcuse și alte obiecții, dar nu îi lăsase copia textului său pentru ca Fulgențiu să nu poată găsi ușor un răspuns; opera reflectă în mod ironic acest lucru pentru că scriitorul mulțumește regelui pentru bunăvoință Cartea către Victor, contra omiliei arianului Fastidiosus (Contra sermonem Fastidiosi Arriani ad Victorem liber unus) a fost scrisă de Fulgențiu după întoarcerea sa din exil, adică după 523, probabil la Ruspe Acest Fastidiosus fusese înainte preot și călugăr catolic și apoi trecuse la arianism",
    "327": " O parte importantă a predicii lui Fastidiosus conținea argumente contra donatiștilor luate din scrierile lui Augustin Există doar în treizeci și nouă de extrase opera, la origine în zece cărți, intitulată Contra lui Fabian (Contra Fabianum libri decem), scrisă tot după întoarcerea din exil Acest Fabian publicase o relatare puțin credibilă a unei discuții pe care o avusese cu Fulgențiu, atribuindu-i opinii ce nu-i aparțineau În scrierea Despre iertarea păcatelor, lui Eutimie, în două cărți (De remissione peccatorum ad Euthymium libri duo), Fulgențiu spune că se poate obține absolvirea de păcate numai în această viață și numai prin intervenția Bisericii catolice care a primit de la Cristos cheile împărăției cerurilor Potrivit lui Ferrando (Epist 13, 3), această operă ar fi fost scrisă de Fulgențiu în timpul celui de-al doilea exil în Sardinia, între 523 și 532 \n\nMai scurte și de dată incertă sunt: Despre Trinitate, notarului Felix într-o carte (De Trinitate ad Felicem notarium liber unus), scrisă la cererea unui arian care purta acest nume; Despre credință, sau despre regula adevăratei credințe, lui Petru, într-o carte (De fide seu de regula verae fidei ad Petrum liber unus) care e o expunere a fundamentelor credinței catolice sub forma unui manual pentru catehumeni",
    "328": " Nu se știe când a fost scrisă și a fost trimisă unui laic, Petru, care urma să plece în pelerinaj la locurile sfinte și voia să aibă cu el un instrument cu ajutorul căruia să facă față eventualelor obiecții ale ereticilor Apoi, Despre încarnarea Fiului lui Dumnezeu și despre Creatorul animalelor fără însemnătate, lui Scarila, într-o carte (De incarnatione Filii Dei et vilium animalium auctore ad Scarilam liber unus): numai Fiul, nu și alte Persoane ale Trinității, a căpătat natură umană; Dumnezeu a creat toate animalele, chiar și pe cele mai neînsemnate În schimb, s-a pierdut Contra lui Pinta, într-o carte (Adversus Pintam liber unus), adresată unui episcop arian care încercase să combată cărțile lui Fulgențiu Către Trasamundus Există o contrafacere a acestei scrieri, compusă mai târziu Nu e sigură autenticitatea Expunerii foarte scurte despre Sfântul Duh, presbiterului Abragila (De Spiritu Sanctu ad Abragylam presbyterum commonitorium parvissimum)",
    "329": " \n\nChiar dacă nu este amintit nici în Pseudo-Ferrando și nici de Isidor din Sevilia, îi este atribuit lui Fulgențiu un Psalm contra vandalilor arieni (Psalmus contra Vandalos Arrianos) A fost scris probabil la Cartagina, în perioada scursă între primul și al doilea exil, sau, potrivit altor autori, după reîntoarcerea sa la Cagliari, în urma eșecului suferit în tentativa sa de a domoli încrâncenarea arienilor și de a obține revocarea exilului Într-adevăr, din Psalm rezultă cu claritate că persecuțiile ariene continuă și că nu există nici o speranță de reconciliere Fulgențiu ia ca model Psalmul contra adepților lui Donatus scris de Augustin și vrea să explice oamenilor aspectele cele mai dezbătute ale arianismului și să le dea curaj ca să facă față persecuțiilor vandalilor E vorba de o poezie de popularizare ce trebuia cântată așa cum o dovedesc structura ritmică (de-acum, nu mai e metrică) și caracteristicile lingvistice datorită cărora Psalmul trebuia să fie accesibil chiar și celor fără instrucție și putea fi memorat ușor",
    "330": " Poemul e structurat în ordine alfabetică*, mai puțin prologul, care introduce tema fundamentală, și epilogul Între o strofă și alta apare un refren, cântat în cor; textul e bazat pe monorimă pentru că fiecare vers se sfârșește cu sunetul -e ca în modelul augustinian \n\nBibliografie Texte: MG Bianco, Abecedarium Fulgentii Episcopi Ecclesiae Ruspensis, „Orpheus” ns 1 (1980), 166-178; Corona Patrum, SEI, Torino, 1983 (A Isola) \nb) Opere contra (semi)pelagienilor \nFulgențiu trebuie considerat unul din cei mai importanți continuatori ai lui Augustin în privința polemicii contra pelagienilor și a literaților din Galia care nu erau de acord în totalitate cu episcopul de Hippona, așa cum am văzut: din acest motiv, în Evul Mediu, a fost supranumit și „Augustinus breviatus” La drept vorbind, episcopul de Ruspe nu dovedește că a aprofundat în mod special tematica augustiniană pe care o propune însă din nou cu multă insistență; pentru el, Augustin este maestrul prin excelență",
    "331": " Nu numai că i-a redus la tăcere pe pelagieni; mai mult, n-a mai lăsat ereziei nici o posibilitate de a mai renaște Operele care abordează această tematică datează în cea mai mare parte din perioada 518-523 Așadar, putem menționa: Lui Monimus, în trei cărți (Ad Monimum libri tres) prin care scriitorul se adresează unui laic din Cartagina explicându-i misterul predestinării divine și al „chemării” lui Pavel; în schimb, a treia carte atacă încă o dată o problemă legată de arianism, adică adevărata interpretare a sentinței din Ioan 1, 1: „Și cuvântul era la Dumnezeu”; Despre adevărata doctrină a predestinării și a harului lui Dumnezeu, lui Ioan și Venerius, în trei cărți (De veritate praedestinationis et gratiae Dei ad Ioannem et Venerium libri tres) o operă de o importanță majoră pentru cunoașterea augustinismului lui Fulgențiu Aici este discutată predestinarea pe baza exemplului canonic al lui Iacov și Isav; apoi problema copiilor morți fără botez ca și necesitatea harului și raporturile acestuia cu liberul arbitru",
    "332": " Destinatarii sunt presbiterul Ioan și diaconul Veneriu, originari din Africa Fulgențiu încearcă să lase cumva un minim spațiu de autonomie pentru liberul arbitru al omului, chiar dacă, în esență, nu se îndepărtează de poziția doctrinală a lui Augustin Și scrierea Contra lui Faustus din Riez, în șapte cărți (Contra Faustum Reiensem libri septem) trebuie să fi fost foarte însemnată, în special din cauza nivelului intelectual al personajului cu care Fulgențiu intra în polemică; din nefericire, aceasta s-a pierdut în întregime \nc) Epistolarul \nCa mulți alți scriitori care urmăreau să obțină o mai mare răspândire a propriei producții polemice și teologice, și Fulgențiu ne-a lăsat un epistolar: acesta nu e foarte întins și datează din perioada celui de-al doilea exil al său în Sardinia Sunt în total nouăsprezece scrisori din care cinci nu sunt compuse de Fulgențiu, ci i-au fost trimise de corespondenții săi Conținutul lor este pur dogmatic și moral",
    "333": " \nd) Omiliile \nActivitatea omiletică a lui Fulgențiu este atestată de Ferrando pentru ultima perioadă a vieții scriitorului, atunci când se întorsese definitiv în Africa, după exilul în Sardinia și este confirmată și de Isidor din Sevilia Ne-au parvenit în total zece omilii, din care una (a noua) nu e considerată autentică și se găsește și între operele lui Augustin și poate că aparține episcopului de Hippona (este Predica 276 pentru sărbătoarea martirului Vincențiu) Ca predicator și, de altfel, și ca teolog, Fulgențiu pare să urmeze stilul și modul de adresare caracteristice lui Augustin Trăsătura principală a omiliei lui Fulgențiu a fost, pe plan retoric, folosirea frazelor scurte și paralele cu antiteză și rimă \n\nLa acest corpus de omilii se adaugă altele două, din care cea de-a doua e poate neautentică (Pentru purificarea Preafericitei Fecioare Maria) și, mai ales, o culegere de optzeci de predici care poartă numele lui Fulgențiu, dar nu sunt cu siguranță autentice; acestea au fost publicate în 1652 de Th",
    "334": " Raynaud Aceste cicluri de omilii de diverse proveniențe, opera unor predicatori anonimi, atribuite unor personaje faimoase pentru că în acest mod li se asigura circulația ulterioară, sunt foarte frecvente în Antichitatea creștină târzie; cu un conținut lipsit de profunzime, în general, repetitive și banale, încă și mai puțin interesante sub aspect literar, sunt însă utile ca document istoric pentru cunoașterea unui creștinism mai accesibil, care, cum era logic, a existat în paralel cu cel ce reiese din operele mai elaborate retoric, sau din scrierile celor mai semnificative personaje din epocă Aceste omilii mai pe înțelesul poporului se găsesc deja în ultimii ani ai secolului al patrulea în ciclurile de predici ale lui Maxim din Torino sau Augustin \n\nFulgențiu este un literat foarte important, în ciuda repetării, sub anumite aspecte obligatorie, a temelor antiariene și în ciuda faptului că respectă cu strictețe augustinismul Biografia lui, scrisă de Pseudo-Ferrando din Cartagina pe care l-am amintit deja, ne prezintă un personaj mult diferit față de cel care rezultă din operele sale, adică un om foarte preocupat de probleme spirituale, uneori nesigur și înclinat spre crize cu caracter psihologic: e o descriere atrăgătoare din multe puncte de vedere chiar dacă nu știm cât e de credibilă",
    "335": " \n\nExistă un alt literat african care se numește tot Fulgențiu, autor al unui Tratat de mitologie (Mitologiarum liber) și al unei Expuneri a structurii operelor lui Virgiliu (Expositio Vergilianae continentiae) Sunt două tratate ale unui scriitor creștin, însă problematica abordată de acest Fulgențiu pare destul de îndepărtată de aceea a episcopului de Ruspe; mitograful Fulgențiu interpretează cele trei opere ale lui Virgiliu dintr-un punct de vedere strict neoplatonic Diverși cercetători au presupus că cei doi Fulgențiu ar putea fi unul singur aducând ca probă, între alte considerații, faptul că în secolul al șaselea cultura africană era bogată încă în elemente clasice Însă preocupările care reies din operele lui Fulgențiu de Ruse cu greu pot fi puse de acord cu acelea ale neoplatonicului Fulgențiu, deși erau amândoi creștini; de aceea, noi credem că e mai bine să menținem distincte cele două personalități \n\nBibliografie Ediții: PL 65; CChr",
    "336": "Lat 91-91A, 1968 (J Fraipont, C Lambot) Traduceri: CTP 57, 1986 (La condizioni della penitenza; La fede: MG Bianco) Studii: G Lapeyre, Fulgence de Ruspe, Paris, 1930; C Micaelli, Osservazioni sulla cristologia di Fulgenzio di Ruspe, Aug 25 (1985), 343-360 \n2 Ferrando din Cartagina \nEste un personaj despre care de obicei se spune că a stat în umbra lui Fulgențiu căruia i-ar fi scris și biografia; totuși, el merită poate o atenție mai mare pentru că personalitatea sa depășește tiparele unui simplu biograf Viața lui Fulgențiu, amintită de noi de mai multe ori, i-a fost atribuită lui Ferrando în primele ediții, dar în manuscris ne-a parvenit anonimă, de aceea această atribuire a fost pusă recent la îndoială A fost scrisă după 535, adică după moartea lui Fulgențiu și aparține genului povestirilor hagiografice al căror protagonist este un episcop",
    "337": " Alegerea episoadelor narate e destul de interesantă din punct de vedere al personalității protagonistului, cu atât mai mult cu cât lipsește, aproape cu desăvârșire, în schimb, relatarea unor miracole Dacă această biografie este autentică, Ferrando ar fi fost încă din tinerețe în preajma lui Fulgențiu și l-ar fi însoțit în exil în Sardinia unde s-ar fi convertit la viața monastică și ar fi rămas lângă Fulgențiu în mănăstirea pe care acesta a întemeiat-o la Cagliari S-ar fi întors o dată cu episcopul în Africa în 523 unde a devenit ulterior diacon al Bisericii din Cartagina În schimb, dacă această biografie nu e autentică, nu cunoaște decât un Ferrando, diacon la Cartagina, care totuși pare să nu fi scris biografia lui Fulgențiu deși a avut legături cu acesta În jurul anului 545, acest Ferrando s-ar fi interesat de controversa privitoare la cele Trei Capitole și ar fi murit puțin după aceea: este amintit de Facundus din Hermiane în opera sa care datează din acel an (548)",
    "338": " Ferrando a scris o Scurtă culegere de canoane (Breviatio canonum), adică o expunere sistematică a dreptului ecleziastic, bazată pe actele emise de numeroasele concilii grecești și africane, din extrasele și rezumatele cărora el alcătuiește o culegere Această culegere are în obiectiv clerul, raporturile dintre creștini și eretici și dintre creștini și iudei, botezul și postul mare și diferite alte chestiuni S-au păstrat de la el și șapte scrisori care sunt mai degrabă scurte tratate sub formă de epistolă Primele două îi sunt adresate lui Fulgențiu și îi supun atenției unele probleme și dificultăți cu caracter dogmatic; în următoarele trei, Ferrando se ocupă el însuși de chestiuni cu conținut analog (despre cele două naturi ale lui Cristos; combaterea opiniilor arienilor sau faptul că Isus Cristos aparține Sfintei și Indivizibilei Treimi) Au fost scrise la puțin timp după moartea lui Fulgențiu, adică după 532; cea de-a patra îi este adresată lui Eugippius, abate din Castrum Lucullanum (p",
    "339": " ???) Mai însemnate sunt ultimele două A șasea epistolă expune părerea lui Ferrando, la cererea diaconilor romani Pelagius și Anatolie, care sprijină doctrina celor Trei Capitole, recent condamnată de Iustinian (în 543 și începutul lui 544); de aceea, el respinge monofizismul A șaptea este continuarea uneia precedente, trimisă de Fulgențiu unui conte Reginus despre care nu se știe mare lucru, și arată cum trebuie să se comporte la război un comandant care respectă credința creștină Ferrando enunță șapte „reguli ale comportamentului potrivit” Mai recent, au fost publicate alte cinci scrisori expediate către diverse persoane; acestea sunt însă mai degrabă niște bilete decât niște scrisori propriu-zise și nu prezintă vreun interes particular \n\nBibliografie Ediția: PL 67 Traduceri: CTP 65, 1987 (A Isola) \n3 Facundus din Hermiane \nDupă Ferrando din Cartagina care, în fond, nu a atins decât marginal problema, scriitorii africani intervin cu toții în mod activ în controversa celor Trei Capitole: într-adevăr, dacă Fulgențiu era încă un scriitor din Africa vandală, scriitorii ce i-au urmat trăiesc în Africa bizantină și se orientează în mod predominant spre Constantinopol și spre chestiunile politice și mai ales religioase care erau dezbătute acolo",
    "340": " Și Facundus, episcop de Hermiane în civilizata provincie Bizacena, s-a ocupat de problema celor Trei Capitole, însă a făcut-o cu mult mai multă competență decât Ferrando Totuși, din viața sa nu cunoaștem decât acele evenimente care sunt strâns legate de această controversă Fără să plece din Hermiane, el începuse să participe la dezbaterea acestei chestiuni care trezea un viu interes la Cartagina De aceea, confrații l-au convins să se ducă personal la Constantinopol pentru a se informa în privința termenilor preciși ai problemei \n\nLa sfârșitul lui 543 și începutul lui 544, împăratul Iustinian, pentru a domoli opoziția monofizită, prezentase o expunere a dreptei credințe, la sfârșitul căreia era aruncată anatema asupra persoanei și scrierilor lui Theodor din Mopsuestia, asupra persoanei lui Theodoret din Cyr și a scrierilor sale contra lui Chiril din Alexandria și a Crezului de la Efes, și asupra epistolei trimise de episcopul Iba din Edessa persanului Mari în care îl combătea tot pe Chiril și respingea Crezul de la Efes",
    "341": " Cum, de obicei, paragrafele dintr-un astfel de edict erau numite „capitole”, în acest caz, prin termenii „Trei Capitole” sunt desemnate persoanele și scrierile lovite de anatemă Și o scrisoare imperială din 5 mai 553, trimisă celui de-al cincilea conciliu ecumenic din Constantinopol care își începea lucrările în acele zile, atrăgea atenția Sfinților Părinți asupra figurilor lui Theodor, Theodoret și Iba Așa cum vom vedea imediat, această condamnare a provocat o serie de polemici în Occident și a creat derută pentru că a fost considerată în esență o concesie făcută de Iustinian monofiziților \n\nCa atare, ajuns la Constantinopol, Facundus s-a apucat să scrie o carte În apărarea celor Trei Capitole (Pro defensione trium capitulorum) care nu era încă terminată atunci când a sosit în capitala imperiului papa Vigilius, în ianuarie 547; opera, compusă din douăsprezece cărți dedicate lui Iustinian, a fost terminată câteva luni mai târziu: oricum, înainte de 11 aprilie 548 când Vigilius, aflat încă la Constantinopol, a respins condamnarea prin enciclica Iudicatum",
    "342": " Într-adevăr, Facundus, care lua apărarea celor trei teologi, nu îl atacă niciodată pe Vigilius în această carte, lucru pe care îl va face însă în scrierile următoare Nu putem prezenta aici în mod detaliat modul în care Facundus discută această problemă în tratatul menționat: oricum, acesta merită să fie considerat drept una din cele mai semnificative contribuții latine la această controversă și una din cele mai importante scrieri teologice compuse în Occident în secolul al șaselea Facundus nu pierde ocazia de a protesta energic împotriva intruziunii puterii politice într-o dezbatere pur dogmatică De altfel, Iustinian a cerut tuturor episcopilor prezenți la Constantinopol să aprobe condamnarea celor Trei Capitole Facundus, în foarte scurt timp, s-a apucat să scrie un Răspuns (Responsio) la cererea împăratului care a constat într-un rezumat relativ lung al cărții sale abia încheiate După cât timp s-a întors în patrie Facundus nu se știe",
    "343": " După ce în 553 conciliul reunit la Constantinopol a anatemizat doctrina celor Trei Capitole, iar papa Vigilius după unele ezitări, a acceptat poziția conciliului, Facundus, împreună cu majoritatea episcopilor africani, s-a separat de comunitatea episcopilor orientali și de papa și, ca să justifice această atitudine, a scris alte două tratate Adresându-se unui „scolastic” necunoscut pe nume Mocianus, care comparase această schismă cu eroarea donatistă și o combătuse bazându-se pe afirmațiile lui Augustin, Facundus a scris o carte Contra scolasticului Mocianus (Contra Mocianum scholasticum), în care susține că nu Biserica africană devenise schismatică, ci adversarii doctrinei celor Trei Capitole și, în consecință, și ai Crezului de la Calcedon Facundus a polemizat și cu papa Vigilius și a răspândit opera sa în Africa în 571, ascunzându-se însă într-un loc secret tocmai pentru că, refuzând deciziile conciliului de la Constantinopol, putea fi considerat rebel de către autoritatea imperială Tot din această perioadă este și Epistola de credință catolică în apărarea celor Trei Capitole (Epistola fidei catholicae in defensione trium capitulorum), trimisă tuturor catolicilor din Africa, unde sunt aspru criticați acei episcopi care nu erau dispuși să sacrifice unitatea Bisericii pentru a apăra doctrina pe care Facundus o considera a fi cea justă",
    "344": " Și în această epistolă episcopul de Hermiane continuă polemica cu papa Vigilius și cu succesorul său Pelagius Ne face plăcere să încheiem această scurtă prezentare generală a doctrinei lui Facundus cu speranța că aceasta își va găsi un cercetător potrivit și cu o judecată a lui Simonetti: „Facundus nu este foarte popular printre cercetătorii moderni care în manualele lor îi dedică puține rânduri așternute în grabă: i-a dăunat faptul că s-a găsit la sfârșitul unui ciclu istoric, acela al creștinismului african, și că a apărat o cauză care în Occident a produs o gravă schismă În realitate, a fost o personalitate de prim ordin atât ca teolog cât și ca polemist De fapt, el ne apare ca ultimul mare teolog al epocii patristice și pare emblematic faptul că și el a fost fiul acelei Africi care dăduse creștinătății pe primul mare teolog cu Tertulian și pe cel mai mare cu Augustin",
    "345": "” \nBibliografie Ediție: CChrLat 90A, 1974 (J-M Clement, R Van der Plaetse) \n4 Verecundus din Iunca \nUn apărător al doctrinei celor Trei Capitole care s-a situat pe o poziție analoagă cu aceea a lui Fecundus a fost Verecundus din Iunca Nici despre viața lui nu știm aproape nimic: doar câteva informații furnizate de contemporanul său, cronicarul Victor din Tununa (p ???) În momentul de vârf al neînțelegerilor legate de această doctrină, Verecundus era episcop de Iunca, alt oraș din Bizacena, chiar dacă nu știm de câtă vreme era în funcție Și el s-a opus condamnării celor Trei Capitole în 551 și pentru acest motiv a fost convocat la Constantinopol ca să se justifice împreună cu alți episcopi africani Verecundus a evitat condamnarea refugiindu-se la Calcedon unde a și murit \na) Opere de exegeză \nPrima sa operă care datează din perioada când vandalii stăpâneau încă Africa, lucru pe care el îl amintește cu durere și cu suferință, a fost un Comentariu în nouă cărți al cântărilor bisericești (Commentariorum super cantica ecclesiastica libri novem) care a fost descoperit de cardinalul Pitra",
    "346": " E vorba de „cântările” din: Ieșirea (Moise, înainte de traversarea Mării Roșii), Deuteronom (Moise, înainte de a muri), Plângeri, Daniel (plângerea lui Azaria), Isaia (plângerea lui Iezechia), Avdie, apocrifa „rugăciune a lui Manase”, Iona, Cartea Judecătorilor (cântarea Deborei) Comentariul are scopuri morale și e axat pe exegeza alegorică Lui Verecundus îi sunt atribuite și Extrasele din Actele conciliului din Calcedon (Excerptiones de gestis Chalcedonensis concilii) \nb) Opere poetice \nIsidor din Sevilia amintește printre operele lui Verecundus și „două poeme, din care primul vorbește despre înviere și Judecata lui Dumnezeu, iar al doilea despre penitență și aici el își plânge cu durere propriile păcate” Al doilea poem, cel despre penitență a fost descoperit de cardinalul Pitra și este intitulat Dezvinovățirea în fața lui Dumnezeu prin penitență (De satisfactione poenitentiae), fiind o adevărată cântare de penitență în 212 hexametri Poemul e însuflețit de o anume emoție și de patetism; oricum, examinat din punct de vedere al metricii clasice, așa cum se putea face parțial pentru Draconțiu, un scriitor anterior cu șaizeci de ani, se dovedește plin de defecte",
    "347": " Celălalt poem amintit de Isidor s-a pierdut: într-adevăr, nu pare să poată fi identificat cu cel intitulat Despre învierea morților și despre judecata Domnului care, așa cum am văzut mai sus (p ???), a fost compus de un poet anonim în vremea regelui Trasamundus, adică cu cel puțin treizeci-patruzeci de ani înainte de Verecundus \n\nBibliografie Ediții: CChrLat 93, 1976 (R Demeulenaere); Verecundi Iuncensis, Carmen de poenitentia Introd text critic, traducere și comentariu de MG Bianco, D’Auria, Napoli, 1984 \n5 Liberatus din Cartagina \nȘi diaconul Liberatus din Cartagina a participat la controversa celor Trei Capitole, însă a pornit de la originile acesteia, adică de la conflictele care izbucniseră cu o sută de ani înainte între adepții lui Nestorius și cei ai lui Eutihie Liberatus făcuse parte dintr-o misiune trimisă în 535 la Biserica de la Roma de Biserica din Cartagina cu scopul de a ajunge la unele clarificări în privința punctelor controversate ale problemei",
    "348": " Ulterior, el îl însoțise pe episcopul Reparatus din Cartagina la Constantinopol și la Alexandria și grație acelei călătorii putuse să adune, el, un occidental, chiar din locul unde se născuse controversa monofizită și nestoriană, documentele care i-au fost de folos pentru cartea sa Întors în patrie, el a scris un Compendiu al procesului nestorienilor și al eutihienilor (Breviarum causae Nestorianorum et Eutychianorum) Opera, așa cum am spus, a fost scrisă în urma schismei provocate de cele Trei Capitole, pentru că autorul vrea să demonstreze că anatema impusă de Iustinian era nejustificată: de aceea, Liberatus povestește în mod sintetic evenimentele, începând cu învestirea lui Nestorius ca patriarh al Constantinopolului în 428 și până la cele din 543-544, în timpul cărora imperatorul se lăsase convins de monofiziți Evenimentele următoare sunt omise din narațiunea lui Liberatus pentru că sunt cunoscute de toată lumea și toți contemporanii săi participaseră la ele",
    "349": " Scrierea trebuie să fi fost compusă după moartea papei Vigilius (în 555) și înainte de aceea a patriarhului Alexandriei, Teodosie (în 566) Scrierea lui Liberatus e simplă și sobră; el povestește pe scurt faptele, fără să treacă sub tăcere propria participare la evenimente Informația lui se bazează pe surse demne de încredere precum Historia ecclesiastica tripartita, tradusă de puțină vreme de Cassiodor și Epifanie (cf p ???), sau documentele conciliului de la Calcedon ori provenite de la alte episcopate din Orient \n\nBibliografie Ediția: PL 68, 969-1052 \n6 Victor din Tununa \nTununa era un mic oraș din Africa proconsulară Aici era episcop Victor, un alt adversar al condamnării celor Trei Capitole Din acest motiv, în jurul anului 555, el a fost trimis în exil de către autoritatea imperială și a trebuit să își schimbe frecvent reședința A călătorit în Egipt și apoi la Constantinopol prin anii 564-565; în cele din urmă, i s-a îngăduit să se întoarcă în Africa, în orașul său",
    "350": " Cum, cu toate acestea, el a refuzat în continuare să dea ascultare împăratului, a fost din nou exilat la Constantinopol unde, stabilindu-se într-o mănăstire, a murit câțiva ani mai târziu Victor a scris o Cronică universală, chiar dacă are drept obiect mai mult istoria Bisericii Cronica începea de la facerea lumii și ajungea până în primii ani ai domniei împăratului Iustin al II-lea, adică până în 566 Oricum, din ea s-a păstrat numai partea care acoperă perioada dintre anii 444-566, care începe de la sfârșitul Cronicii lui Prosper din Aquitania pe care Victor voia s-o continue Partea precedentă, de la facerea lumii până în 443, era, de altfel, o prelucrare a cronicii lui Prosper: era firească folosirea ca sursă a unui cronicar precedent și rezumarea operei acestuia pentru a se trece apoi la partea care să relateze în mod detaliat perioada care începea cu sfârșitul acelei cronici și mergea până în zilele noastre; tot așa cum era firesc să se păstreze partea cu adevărat „nouă” a unei cronici universale",
    "351": " Pentru partea „contemporană”, Victor a folosit ca surse atât scriitori occidentali cât și orientali, însă evenimentele din istoria Bisericii, mai ales a celei orientale, capătă o tot mai mare importanță în raport cu cele din istoria politică Și orizontul geografic este destul de restrâns pentru că scriitorul se focalizează îndeosebi asupra propriei patrii și în al doilea rând asupra Constantinopolului căruia, de altfel, Africa îi aparținea încă din vremea recuceririi bizantine În partea consacrată ultimilor ani (555-565), Victor inserează în Cronica sa și informații cu caracter personal \n\nBibliografie Ediția: NGH, Chronica Minora, Auctores Antiquissimi 11, 1894 (Th Mommsen) \n7 Primasius din Adrumet \nMăsurile luate de autoritatea bizantină s-au răsfrânt și asupra lui Primasius din Adrumet, oraș din Bizacena; acesta, la fel ca Verecundus din Iunca, a fost chemat la Constantinopol pentru că s-a opus decretului imperial privitor la cele Trei Capitole Dar, în timp ce Verecundus a continuat să-și manifeste opoziția chiar și la Constantinopol, Primasius, dacă e adevărat ceea ce spune despre el Victor din Tutuna, a cedat presiunilor autorității laice pentru că spera să devină primat al Bizacenei",
    "352": " Poate a obținut această funcție, însă a murit la scurt timp după aceea în 552 Ne-a rămas de la Primasius un Comentariu la Apocalipsă, în cinci cărți, care se bazează, în afara unor considerații personale, pe citate din Augustin și, lucru și mai interesant, din donatistul Tyconiu, citate, acestea din urmă, pe care Primasius le-a ales cu atenție pentru că el le consideră valabile din punct de vedere dogmatic în raport cu eroarea generală a donatiștilor Din nefericire, opera lui Tyconiu nu s-a păstrat și de aceea comentariul lui Primasius care, în sine, nu e foarte semnificativ, este important măcar pentru faptul că a făcut să ne parvină unele din interpretările lui Tyconiu Comentariul lui Primasius este foarte alegorizant pentru că el are intenția de a face o legătură între textul profetic și Biserica din vremea sa ori cea de la începuturi Spre deosebire de Tyconiu, Primasius nu descoperă în textul Apocalipsei evidentele referiri la Imperiul Roman",
    "353": " Scriitorul își încheie opera cu un rezumat de teamă să nu se întindă prea mult \n\nPrimasius a mai scris o operă care însă n-a ajuns până la noi: aceasta ar fi trebuit să fie o completare a celei Despre erezii (De haeresibus) a lui Augustin (p ???): într-adevăr, Augustin alcătuise o listă de erezii, iar în prologul scrierii sale spusese că, după această listă, ar fi vrut să explice în ce anume ar consta atitudinea ereticului, însă nu mai redactase această explicație Primasius, așadar, a înțeles să completeze această lacună scriind, așa cum ne spune Isidor din Sevilia, un tratat Despre erezii, în trei cărți, în care explică tot ceea ce Augustin nu apucase să expună la vremea sa: în prima carte arată ce-l determină pe un creștin să devină eretic, iar în celelalte două ce anume ne ajută să înțelegem că cineva este eretic \n\nBibliografie",
    "354": " Ediția: CChrLat 92, 1985 (W Adams) \n8 Iunilius \nIunilius era un african pe care Primasius l-a întâlnit în timpul scurtei sale șederi la Constantinopol despre care am amintit deja, însă nu era un om al Bisericii ci un laic și aparținea birocrației bizantine Era însă interesat de studiile biblice și de scrierile teologilor Bisericii grecești Lui Iunilius îi este adresat unul din biletele trimise de Ferrando din Cartagina (p ???) care i se adresează cu mult respect, iar istoricul bizantin Procopius din Cezareea vorbește despre un african numit Iunilius care ar fi fost înalt funcționar la curtea din Constantinopol Așadar, la sugestia lui Primasius, Iunilius adaptează pentru cititorul latin un manual pe care îl primise de puțină vreme de la un profesor de la școala teologică din Nisibi, un anume Pavel Școala din Nisibi era foarte importantă și se născuse din școala teologică din Edessa, închisă în 489 de imperatorul Zenon pentru că avea tendințe nestoriene",
    "355": " De altfel, Nisibi era un oraș care aparținea de multă vreme Imperiului Persan și acolo se refugiaseră nestorienii alungați din Edessa Cartea lui Pavel era un compendiu care servea ca introducere în cunoașterea Bibliei; Pavel îl scrisese în greacă pentru a-și instrui elevii, lăsându-i-l apoi lui Iunilius Acest manual, tradus în latină și transformat sub forma unui dialog între maestru și elev, adaptat pentru vorbitorii de latină, a fost așadar opera lui Iunilius care l-a dedicat prin 551 lui Primasius Toate aceste lucruri sunt explicate chiar în prefața manualului E vorba de Regulile simple ale legii divine (Instituta regularia divinae legis), adică o introducere metodică în Sfânta Scriptură, răspândită și cu titlul de Părțile legii divine (De partibus divinae legis) Stilul manualului a fost foarte prețuit în trecut (a fost comparat chiar cu cel al lui Tacit!) pentru că ar avea încă forța tradiției culturale clasice; astfel de judecăți trebuie să se sprijine însă pe o confruntare punctuală a textelor",
    "356": " Conținutul operei se poate divide în două părți, corespunzătoare fiecărei cărți Prima parte se referă la aspectul formal al stilului biblic, adică la formele literare specifice fiecărei cărți, la izvoarele lor, la autori și structură A doua parte, în schimb, e consacrată conținutului cărților biblice și e împărțită în diverse secțiuni: „despre Dumnezeu”, „despre secolul prezent”, „despre secolul viitor”, economia divină și realizarea sa etc Cărțile din canonul biblic sunt clasificate în trei grupuri: cele „perfect autentice”, cele de „autenticitate medie” și cele „neautentice”, adică cele canonice, cele contestate și cele evident false: în această categorie nu intră nici una din cărțile biblice În a doua categorie sunt incluse unele cărți din Vechiul Testament (Paralipomena, Tobit, Ezdra și Neemia, Iudita, Estera, Macabei, Pildele, Cântarea Cânt) și din Noul Testament (Iac, 2 Petr, Iuda, 2 și 3 Ioan, Apoc) După cum se vede, e vorba de o critică radicală care, potrivit unor cercetători, prin scrierea lui Pavel din Nisibi, ne trimite de-a dreptul la Canonul scrierilor biblice al lui Teodor din Mopsuestia",
    "357": " Acest manual a fost foarte citit în Evul Mediu latin \n\nBibliografie Text: PL 68, 15-42 \n\nII Scriitori italici \nLa sfârșitul dominației vandalilor și după recucerirea bizantină, așa cum am văzut, între Africa și Constantinopol s-au născut raporturi strânse care au dus la sporirea interesului pentru chestiuni teologice în cadrul creștinismului african Raporturi similare se nasc și în cazul Italiei, astfel încât, sub anumite aspecte, cultura creștină din Italia e mai apropiată de cultura africană și nu de aceea a celorlalte regate romano-barbare Dacă în secolul al cincilea Italia fusese mai puțin vie din punct de vedere cultural decât Galia, în epoca regatului ostrogoților condus de Teodoric (439-525) apare o serioasă schimbare în condițiile culturale ale peninsulei Se știe că Teodoric, cel puțin în prima parte a domniei sale, încercase să stimuleze împăcarea între elementul gotic și cel roman; regele privea cu interes cultura latină încercând să ajute, când era posibil, tradiția romană chiar și prin facilitarea participării cetățenilor romani la politica sa",
    "358": " Atenția specială acordată populației italice de către puterea dominantă, aceea a ostrogoților, a avut efecte benefice și în cultură, atât în cea profană cât și în cea creștină Totodată, relativa stabilitate instaurată în Italia de nou regat barbar, după aproape un secol de tulburări, uzurpări și invazii, a asigurat țării o prosperitate relativă, chiar dacă găsim în operele lui Boethius referiri la acte de samavolnicie comise de goți împotriva italicilor Teodoric, educat la Constantinopol, s-a comportat ca un prieten al Imperiului de Răsărit în prima parte a domniei sale, menținând legături strânse cu autoritatea imperială: acest lucru a stimulat în general schimburile, inclusiv pe cele culturale, cu partea de limbă greacă a imperiului, ceea ce dus la reînnoirea cunoștințelor de limbă și literatură grecească Pentru acest motiv, în unele studii recente (de exemplu în cele datorate lui Pierre Courcelle) s-a putut vorbi cu o anume îndreptățire de o „renaștere teodoriciană” care a avut ca principale centre Roma, Ravenna și Milano",
    "359": " Totuși, în Italia nu se înregistrează o răspândire a culturii pe scară largă, așa cum se întâmplă încă, în aceeași perioadă, în Galia, chiar dacă personalitățile reprezentative pentru creștinismul italian sunt cu siguranță superioare autorilor creștini din Galia (chiar și cel mai mare poet galic, Venantius Fortunatus, își desăvârșise formația în Italia); în epoca lui Teodoric, chiar tentativa de a promova o renaștere a artelor liberale a fost blocată după câțiva ani Cultura italică, așadar, cel puțin până în vremea lui Grigore cel Mare, pare să aibă mai ales un caracter elitist pentru că nu destinată unor cercuri largi de cititori Această particularitate a fost accentuată și de faptul că, pe toată durata secolului al șaselea, raporturile cu Constantinopolul rămăseseră încă destul de strânse, iar limba greacă era încă studiată destul de mult, în timp ce, în sfârșit, omul de cultură în general și papalitatea însăși păstrau încă legăturile cu tradiția romană, integrată de-acum în spațiul bizantin",
    "360": " \n\nBibliografie: P Courcelle, Les Lettres grecques en Occident de Macrobe à Cassiodore, de Boccard, Paris, 1948; H-I Marrou, Storia della educazione nell’antichità, trad it Studium, Roma, 1950; P Riché, Education et culture dans l’Occident barbare, VIe-VIIIe siècle, Seuil, Paris, 1962; AA VV, La scuola nell’Occidente latino dell’Alto Medio evo, Centro Ital di Studi sull’Alto Medioevo, 19, Spoleto, 1972, I, pp 147 și urm; B Luiselli, Storia culturale de rapporti, op cit \n1 Boethius \nAnicius Manlius Severinus Boethius trebuie considerat cel mai însemnat reprezentant al acelei renașteri culturale din epoca lui Teodoric pe care am amintit-o mai sus: prin inteligență, prin angajare politică, prin capacitățile sale intelectuale, el se detașează net de personalitățile minore și, în esență, fără valoare, cum este prolificul Ennodius care, cum vom vedea, va activa fără nici un folos în aceeași perioadă",
    "361": " Născut la Roma în jurul anului 475 într-o familie foarte nobilă, atât pe linie maternă cât și pe linie paternă, el s-a bucurat, grație senatorului Quintus Aurelius Memmius Symmachus, de o educație aleasă pe care și-a desăvârșit-o la Alexandria, în Egipt, la școala neoplatonicului Ammonius Erau anii în care Italia, cucerită deja de Odoacru în 476 (sfârșitul Imperiului Roman de Apus), intrase apoi sub stăpânirea ostrogoților lui Teodoric începând din 493, însă, pentru cei care posedau mijloacele necesare (pe lângă interesul propriu-zis), legăturile cu Orientul unde Imperiul Bizantin era considerat de toată lumea (chiar și de barbari) Imperiu Roman, nu erau imposibile Mai mult, funcția Constantinopolului devenise și mai importantă pe plan politic pentru că Imperiul Roman de Apus, care înainte își avea capitala la Ravenna, dispăruse; nu mai exista decât Imperiul Roman de Răsărit, iar tradiția culturală italică n-avea cum să nu ia în seamă o asemenea realitate (care conținea și o importantă componentă ideală)",
    "362": " Senatorii aristocrați și Biserica din Roma continuau să se simtă în strânsă legătură cu Constantinopolul, chiar dacă deseori nu erau de acord cu hotărârile luate acolo, lucru ce putea constitui (cum s-a și întâmplat ulterior) un element de ambiguitate ce putea duce la divergențe și conflicte cu Goții invadatori Însă atunci când Boethius a început să scrie, după ce și-a desăvârșit educația, problema nu exista încă Cel puțin în primii ani ai domniei sale, Teodoric nu considera că atitudinea tradiționalistă și filoimperială a anumitor cercuri romane ar fi o dovadă de ostilitate față de el Și astfel, Boethius a putut deveni faimos și a putut face o carieră politică, atât cât era posibil pentru un roman sub dominația ostrogoților, adică doar cu aprobarea regelui, nu ca urmare a existenței unei forme libere de viață civilă (care, de altfel, dispăruse încă din vremea lui Augustus): a devenit consul în 510, însă aprobarea obținută de la Teodoric pentru obținerea acelei funcții nu a însemnat pentru Boethius abandonarea tradiției romane căreia îi aparținea, tradiție pe care el a crezut că o poate consolida și prin activitatea literară și filosofică pe care s-a gândit s-o desfășoare în acei ani",
    "363": " După câțiva ani de înțelegere între elementul dominator constituit din goți, și elementul roman, între italicii catolici ortodocși și goții arieni, acest echilibru se strică Teodoric începe să se teamă de o alianță între populația latină din Italia și Imperiul Roman de Răsărit, alianță care s-ar fi putut întări și mai mult datorită tentativelor încununate de succes care tocmai în acei ani duseseră la rezolvarea așa-zisei „schisme a lui Zenon”, încheiată în 518 Dacă procedăm la o examinare globală a literaturii creștine din lumea antică, Boethius ne apare în aceeași lumină în care am văzut că se conturează și figurile lui Sinesius și Nonnus în spațiul grecesc Personalități de formație păgână, însă fără îndoială creștini, cel puțin dintr-un anumit moment al vieții lor, ei au legătură cu gândirea, problematica și religia creștină tocmai pentru că producția lor literară este în mod fundamental creștină, chiar dacă amprenta formației lor păgâne a fost mai persistentă decât în cazul altor scriitori",
    "364": " De aceea noi nu am ezitat să-i considerăm scriitori creștini, tocmai pentru că asta au vrut ei înșiși să fie La fel ca Sinesius, și Boethius are o producție filosofică cu conținut exclusiv „păgân”, pentru că e alcătuită din comentarii la Aristotel și Porfiriu, din tratate de muzică și matematică Nu numai atât: opera sa cea mai semnificativă și mai cunoscută, Mângâierile filosofiei (Consolatio philosophiae) este, în esența sa, profană, în sensul că abordează exclusiv prin prisma filosofiei problemele centrale ale vieții omului, iar această filosofie, pe baza căreia Boethius discută problema destinului și a liberului arbitru, a realității materiale și a acelui Unu din care se trage lumea, a renunțării la viața pământească și a întoarcerii în patria cerească, această filosofie, spuneam, este filosofia neplatonică; vom rediscuta această problemă imediat Pe lângă această producție filosofică „profană” mai există și aceea constituită din scurte tratate consacrate în mod expres definirii unor dogme ale credinței creștine, cum este aceea a Sfintei Treimi și a raportului dintre natură și persoană în Cristos",
    "365": " De aici și aparenta ciudățenie a celor două blocuri de opere între care ar exista, s-a spus o vreme, o opoziție de fond, adică între operele creștine și operele (așa se zicea) păgâne, sau, oricum, profane și neoplatonice Ca și cum un creștin n-ar putea să scrie opere tehnice fără să fie nevoit să introducă doctrina creștină în discutarea unor probleme de matematică sau de logică; mai mult, ca și cum ar fi necesar s-o facă, tocmai pentru că este creștin Această falsă problemă a apărut deja la scurt timp după moartea lui Boethius: în epoca lui Carol cel Mare, doctrina sa nu era considerată perfect ortodoxă, iar în secolele mai apropiate de noi, din dorința de a rămâne fideli „dogmei” care consfințea opoziția dintre operele creștine și cele profane, exegeții au hotărât că adevăratul Boethius ar fi cel aflat sub influența filosofiei neoplatonice, în timp ce operele explicit creștine ale lui Boethius ar fi neautentice",
    "366": " Evident, acest tip de metodă de cercetare a fost abandonat, chiar dacă de puțin timp Potrivit interpretării valabile astăzi, Boethius este un perfect creștin laic, care, mai mult, este profund atașat de credința sa, așa cum Sinesius, după ce s-a convertit, a devenit episcop în orașul său și a scris Imnuri cu conținut deopotrivă creștin și neoplatonic Neoplatonismul, filosofia de care s-au folosit în primă instanță apărătorii vechii culturi grecești și adversarii creștinismului cum sunt Iulian Apostatul, Proclus și Damascius, asigura încă foarte bine unui creștin, în secolul al șaselea, instrumentele necesare pentru o cercetare teologică Trebuie oare să mai amintim, chiar din spațiul latin, exemplele precedente ale neoplatonicilor Marius Victorinus și Augustin? Așadar, problema pe care ne-o pune opera lui Boethius nu e legată de credința creștină sau de păgânism: este problema caracterului specific și tehnic al tratatelor pe care el le compunea rând pe rând",
    "367": " Apoi, dacă ne referim la faptul că tratatele sale teologice tratează în mod insolit tema abordată – și tocmai de aceea într-un mod absolut nou – adică prin prisma logicii aristotelice, fără a recurge deloc la știința biblică, folosită de obicei de Sfinții Părinți la concilii și de către scriitorii bisericești, în sprijinul propriilor argumentări, atunci trebuie să considerăm că Boethius s-a gândit că ar putea să rezolve problema teologică folosindu-se exclusiv de instrumentele logicii Sigur, această ipoteză de lucru lasă de-o parte esența credinței creștine, dar nu e atât de absurdă pe cât ar putea să pară, dat fiind că multe din aceste instrumente și concepte sunt vehiculate din nou de scriitorii greci creștini contemporani cu Boethius Câteva secole mai târziu, Scolastica a considerat perfect valabilă o asemenea poziție de principiu \na) Operele științifice ale lui Boethius \nScriitorul își începe activitatea filosofică având deja o idee clară în privința problematicii pe care o abordează și, mai ales, în privința scopurilor pe care le urmărește",
    "368": " Încă din primul tratat, Fundamentele aritmeticii (De institutione arithmetica), terminat prin 505, adresându-se socrului său, Symmachus, Boethius afirmă că „a sporit tezaurul romanilor cu opere preluate din bogăția literelor grecești”, adică înțelege să se întoarcă la acel vechi obicei roman de a se raporta la literatura grecilor ca la un izvor de știință și de a o face accesibilă propriilor concetățeni printr-o serie de lucrări bazate pe opere grecești, sau prin traduceri propriu-zise din limba greacă Pentru a atinge acest scop, el se dedică, așadar, unei activități de popularizare a științelor din quadrivium În această sferă de căutări intră, prin urmare, și deja amintita operă intitulată Fundamentele aritmeticii, bazată pe un tratat al lui Nicomachus din Gerasa (secolul I-II dC) Potrivit lui Boethius, așa cum susținuse și Platon, matematica este un instrument esențial de abstractizare intelectuală: îl ajută pe om să învețe să se desprindă de impresiile furnizate pe simțuri pentru a putea trece apoi la contemplarea adevăratei realități",
    "369": " O intenție analoagă stă și la baza tratatului următor dedicat Fundamentelor muzicii (De institutione musica): interesul pe care Platon îl manifestă pentru acest domeniu se datora tot faptului că muzica era un produs (dacă se poate spune așa), un rezultat sensibil al organizării abstracte a raporturilor matematice Primul exemplu de perfecțiune matematică era constituit de încântătoarea muzică produsă de mișcarea corpurilor cerești; însă și în restul lumii sensibile și chiar în interiorul ființei omenești există raporturi de tip matematic: a studia muzica înseamnă a observa cum se amestecă elementul fizic cu elementul intelectual Pentru acest tratat, Boethius s-ar fi folosit de Elementele de Armonie ale lui Ptolemeu Ar mai fi scris apoi (în aceste opere nu ne-au parvenit) un tratat de geometrie, bazat pe Elementele de geometrie ale lui Euclid, și un tratat de astronomie pentru care ar fi folosit Almageste, tratatul lui Ptolemeu \nb) Operele de logică \nDupă ce abordează mai întâi tradiția platonico-pitagoreică, Boethius se apropie apoi de cea aristotelică",
    "370": " Prezența lui Aristotel și a școlii peripatetice în lumea latină nu este deocamdată cunoscută cum trebuie, însă, deja cu două secole înaintea lui Boethius, un alt mare scriitor care se plasase la jumătatea drumului dintre retorică și filosofie și, bineînțeles, teologie, adică Marius Victorinus, studiase logica aristotelică dintr-o perspectivă fundamental retorică (pentru că era maestru al acelei discipline) Când începe să studieze opera lui Aristotel, Boethius nu-și ascunde nemulțumirea pentru abordarea prea puțin științifică a predecesorului său, iar dacă Marius Victorinus tradusese în latină Introducerea (Isagoge) la logica aristotelică, scrisă de Porfiriu, o traduce Boethius cu intenția declarată de a face un lucru mai bun Această traducere a lui Boethius face parte din programul de lucru al filosofului; un program foarte vast care ar fi descurajat pe oricine și pe care nici el n-a reușit să-l ducă până la capăt: traducerea și comentarea în latină a operelor scrise de Platon și Aristotel",
    "371": " Având în vedere scopul prezentei lucrări, amintim doar traducerea și comentariul la Categoriile lui Aristotel (comentariul a fost scris de două ori; prima dată într-o formă mai scurtă, 510-511, și a doua oară într-o formă mai lungă, în 515-516); traducerea și comentariul Analiticelor; redactarea unui tratat Despre silogismele categorice și a altuia Despre silogismele ipotetice; traducerea Topicelor lui Aristotel, redactarea unui comentariu al acesteia și a unui comentariu la Topicele lui Cicero; traducerea Argumentelor sofistice și compunerea unui tratat Despre diferențele topice După cum se poate vedea, e vorba despre un ansamblu consistent de tratate de logică pentru studiul cărora îi indicăm cititorului interesat să consulte lucrările de specialitate \nc) Operele teologice \nBoethius, totodată, este și autorul unor opere cu conținut strict creștin care în trecut fuseseră considerate neautentice din considerente pe care le-am amintit mai sus, dar care acum îi sunt atribuite pe deplin și care, mai mult, constituie o latură foarte interesantă a personalității sale și un corpus foarte original în cadrul literaturii creștine, pentru că sunt total diferite de obișnuitul mod de tratare a subiectelor creștine",
    "372": " Mai precis: Boethius se dedică discuției problemei trinitare și se întreabă cum poate exista o substanță în trei Persoane; examinează cristologia pentru a vedea cum pot exista două naturi și o singură persoană în Cristos și, în opere de mică întindere, dezvoltă o argumentație strânsă folosindu-se exclusiv de procedee riguros logice și de concepte derivate din filosofia neoplatonică în care pătrunseseră multe procedee din logica aristotelică și multe doctrine ale Stagiritului; atestările extrase din Sfânta Scriptură care serveau de obicei ca bază și ca instrument pentru controversele doctrinale creștine sunt aproape absente din analiza dezvoltată de Boethius în Micile opere teologice (Opuscula theologica) De altfel, nu trebuie să uităm că Boethius era un laic și că modul cum aborda el dezbaterea teologică era diferit de cel obișnuit, și așa se face că, la sfârșitul uneia din lucrările sale, el cere diaconului Ioan, devenit apoi papa Ioan al II-lea, să examineze scrierea sa și să o completeze, dacă e necesar, cu elemente de credință creștină („adună la un loc, dacă e posibil, credința și raționamentul”)",
    "373": " În tratatul care arată Cum e posibil ca Trinitatea să fie un singur Dumnezeu și nu trei Dumnezei (Quomodo Trinitas unus Deus ac non tres dii), dedicată socrului său, Quintus Aurelius Memmius Simmachus (un prestigios exponent al Senatului roman, condamnat și el la moarte de Teodoric la un după Boethius), scriitorul, bazându-se pe doctrinele lui Augustin care îi servesc drept premise, vrea să demonstreze cu argumente filosofice tocmai faptul că substanța e semnul unității divine în timp ce Sfânta Treime poate fi explicată prin relațiile dintre Persoane În consecință, Boethius trebuie să se întrebe și Dacă Tatăl, Fiul și Sfântul Duh sunt predicate ale trinității potrivit cu substanța (Utrum Pater et Filius et Spiritus Sanctus de Trinitate substantialiter praedicentur), adică dacă aceste cuvinte exprimă o realitate sau doar o predicație a substanței divine O operă cu un pronunțat caracter filosofic și la fel de importantă ca bază pentru orice speculație creștină (iar faptul că aceasta era funcția ei e dovedit și de comentariul pătrunzător pe care i l-a consacrat Tommaso d’Aquino) este aceea în care Boethius se întreabă Cum e posibil ca substanțele să fie bune prin faptul că există, chiar dacă, potrivit cu substanța, nu sunt bunuri (Quomodo substantiae in eo quod sint bonae sint cum non sint substantialia bona): în această scriere scurtă dar foarte densă, adoptând o riguroasă metodă logică, scriitorul face o distincție între bine, care e reprezentat de pura existență, adică de lucrurile care, așadar, pentru că există, sunt bune, și Dumnezeu, a cărui bunătate, în schimb, este „substanțială”, adică se transformă în substanță, din care derivă tot binele lucrurilor existente care tocmai de aceea nu sunt bunuri „substanțiale”",
    "374": " Așadar, scurta scriere este un simbol pentru creștinismul lui Boethius în care speculația neoplatonică devine sprijin pentru credința ortodoxă O atenție aparte merită și tratatul Contra lui Eutihie și Nestorius (Contra Eutychen et Nestorium) care constituie una din cele mai semnificative (și cu siguranță una din cele mai originale) contribuții occidentale la definirea cristologiei Nici aici Boethius nu respectă tradiția ecleziastică în accepțiunea sa restrânsă; el consideră deja ratificate hotărârile conciliilor din secolul al cincilea unde s-a dezbătut această problemă și nu pornește de la discuțiile acelor foruri; el vrea doar să discute, din punct de vedere filosofic, valabilitatea soluției găsite de Biserică, potrivit căreia în Cristos sunt două naturi și o singură persoană Așadar, el analizează conceptele de „natură” și de ‘persoană’, apoi prezintă ereziile susținute de Nestorius și de Eutihie și, în sfârșit, pune în opoziție cele două erori ce se contrazic una pe alta cu adevărul credinței creștine",
    "375": " Natura este proprietatea specifică a fiecărei substanțe, în timp ce persoana este substanța individuală a naturii raționale O ultimă operă, dedicată prezentării Credinței catolice (De fide catholica), este mai simplă și mai lineară, cu un caracter expozitiv, motiv pentru care a fost multă vreme considerată neautentică, dar îndoiala nu este destul de argumentată Simplitatea discursului derivă din faptul că mica scriere este gândită ca un fel de expunere a Crezului Aceste mici opere dovedesc că filosoful Boethius era un creștin informat și atent; el a folosit știința sa filosofică în sprijinul credinței și de aceea operele sale teologice au fost citite cu grijă în Evul Mediu și au fost comentate de Ioan Scottus Eriugena, de Remigius din Auxerre, de Gilbert de la Porrée și de Tommaso d’Aquino \nd) Mângâierile filosofiei \nEste ultima și cea mai vestită operă a lui Boethius, compusă într-o perioadă decisivă a vieții sale când, întemnițat în urma intrigilor unor calomniatori de la curtea lui Teodoric, așa cum am amintit mai sus, aștepta judecata definitivă a regelui care putea să însemne condamnarea sau iertarea lui",
    "376": " O astfel de motivație conferă scrierii un caracter particular: cititorul își dă seama că, aici, Boethius nu „face literatură” în sensul peiorativ al expresiei, ci vorbește pentru alții și pentru sine însuși El vrea să găsească mângâierea pe care filosofia i-o poate aduce pentru că asupra lui planează amenințarea unei condamnări la moarte în curs de ratificare O întrebare pe care cineva și-o poate pune încă de la început este, firește, aceasta: de ce mângâierile filosofiei și nu consolarea asigurată de religie sau de credință? Problema aceasta ne-o punem noi; dacă nu și-a pus-o și Boethius, atunci trebuie să mergem pe firul afirmațiilor sale; trebuie să înțelegem esența atitudinii sale și acceptăm un fapt, și anume acela că și filosofia nu numai credința părea, pentru creștin, să aibă capacitatea de a-l „consola”, adică de a-i oferi răspunsuri pentru întrebările fundamentale: care e sensul răului din lume, de ce permite Dumnezeu ca un nevinovat să fie persecutat, care ar fi funcția sau chiar cum s-ar manifesta liberul arbitru al omului dacă Dumnezeu ar interveni (așa cum noi înșine am tot dori s-o facă) ca să apere binele aici, pe pământ",
    "377": " Evident, Boethius a crezut că tuturor acestor probleme filosofia poate să le dea un răspuns și filosofiei i s-a adresat și de la ea l-a obținut La întrebarea „de ce filosofia și nu religia?” nu putem da răspunsuri univoce pentru că trebuie să examinăm mai multe laturi ale problemei în felul următor Filosofia de la care așteaptă Boethius răspunsuri când scrie Consolatio philosophiae este, în esență, acea filosofie religioasă, sinteză de neoplatonism și credință creștină, care de mai multe secole, cel puțin din vremea lui Marius Victorinus, fusese acceptată de intelectualii creștini Cum poate fi despărțit platonismul de creștinism în operele marilor gânditori creștini precum Grigorie de Nyssa, Dionisie Areopagitul, Marius Victorinus sau Augustin? De această „filosofie creștină” (un termen pe care până acum nu l-am folosit deloc) s-a apropiat și Boethius, îmbogățind-o cu contribuția sa personală; în al doilea rând, el a abordat-o ca un laic, cu forma mentis a laicului și nu a omului Bisericii, cum ar fi putut fi Augustin după convertire (însă în Dialogurile lui Augustin dinainte de convertire, așa cum am spus deja, nu sunt multe elemente specifice credinței creștine)",
    "378": " În sfârșit (și poate acesta e lucrul cel mai important), problemele pe care Boethius a trebuit să le abordeze erau chestiuni strict filosofice care nu fuseseră expuse în operele unor scriitori creștini, ci într-o vastă literatură specifică ale cărei componente puteau fi reperate în elenism, sau, și mai bine, în scrierile lui Platon și Aristotel Așadar, era logic ca și Boethius să discute astfel de probleme ca filosof, cu atât mai mult cu cât în operele precedente, în Opuscula theologica, scriitorul abordase ca filosof, adică dintr-un punct de vedere laic și cu instrumente riguros raționale, problemele cristologiei și ale teologiei trinitare În fond, în Consolatio întâlnim același demers ca și în Opuscula theologica Un examen rapid al operei ne permite să observăm unele caracteristici esențiale ale acesteia Întâi de toate, opera e structurată în mod abil în cinci cărți Avem de-a face cu un dialog de tip platonic care adesea imită cu mare finețe ritmul și tonul modelului; dar nu avem aici numai dialog, pentru că în cazul părților cu conținut mai dificil și mai tehnic, cum e cartea a cincea, scriitorul abandonează în bună măsură acea formă pentru a trece la expunerea continuă, mai potrivită pentru analiza acelor probleme",
    "379": " Forma literară folosită aici este denumită de obicei „prozimetru”, fiind un amestec de proză și versuri; partea în proză conține dialogul și demonstrația propriu-zisă, iar partea în versuri cântată de regulă de Filosofie, are menirea de a confirma, prin intermediul poeziei, rezultatele la care ajunsese discuția desfășurată anterior Folosirea prozimetrului era veche în literatura romană, de obicei, însă nu era utilizat în opere filosofice (apărea în Satirele Menippee ale lui Varro și în Satyriconul lui Petroniu); totuși, în vremuri mai apropiate, îl folosise Marțian Capella pentru a da formă literară propriei filosofii, expuse în opera intitulată Nupțiile Filologiei și ale lui Mercur: această scriere este prozimetrul cel mai recent în raport cu cel al lui Boethius Însă Boethius mai are un scop și anume acela de a propune o nouă formă de poezie, o poezie cu caracter didactic care, continuând să producă desfătare sufletească, să nu se limiteze totuși la trezirea emoțiilor, pentru că scrierea unor versuri numai pentru a provoca plăcere este, în ultimă instanță, needucativă",
    "380": " Aici, apare din nou vechiul conflict dintre filosofie și poezie, dintre retorică și filosofie, ce datá încă din vreme lui Platon și pe care scriitorii încercaseră să-l rezolve compunând poeme didactice care să aibă și finalități literare Bazându-se pe aceste două instrumente, cel al dialogului urmat de secvențele poetice, Consolatio se dezvoltă după o structură cu climax, adică trece progresiv de la subiectele cele mai simple și mai previzibile, preluate din literatura consolatoare antică, la speculația complicată și subtilă în jurul unor teme ce provin în totalitate și exclusiv din filosofia neoplatonică Astfel, inițial, Filosofia încearcă să-l consoleze pe Boethius arătându-i că nenorocirile prezentului nu l-au împiedicat să aibă în trecut mari satisfacții, pentru a trece apoi la un examen al instabilității și inconstanței norocului ce guvernează întreaga lume: înțeleptul nu trebuie să se minuneze de neașteptatele schimbări ale destinului și nici nu trebuie să-și clădească propria fericire pe lucruri din afara sa, oricât ar fi de nobile, cum este dorința de glorie, pentru că tocmai gloria este lucrul cel mai caduc și mai meschin",
    "381": " După ce primele două cărți au prezentat aceste subiecte consolatoare de tip tradițional ce provin din filosofia stoică și din filosofia cinică, în cartea a treia, Filosofia începe să-i explice lui Boethius că nu are motive să se plângă pentru nenorocirile sale, pornind însă acum de la un examen global al universului Trebuie precizat ce este adevăratul bine care nu coincide cu bunurile materiale, limitate și insuficiente, ci cu Dumnezeu și, o dată stabilit faptul că Dumnezeu este supremul bine, trebuie evaluată adevărata natură a ceea ce oamenii numesc bine și rău, concluzia fiind că nelegiuiții care obțin succese în viață nu sunt în realitate altceva decât niște nefericiți pentru că, chiar dacă doresc s-o facă, nu pot înfăptui binele pentru că nu-l cunosc Iar toate acestea se întâmplă sub cârmuirea providențială a lui Dumnezeu și aceasta este o problemă care merită să fie discutată Aici începe deci expunerea despre destin, despre liberul arbitru și despre preștiința și providența divină: o serie de chestiuni înlănțuite între ele care sunt analizate în cartea a cincea",
    "382": " Consolatio a lui Boethius este nu numai un moment fundamental din istoria filosofiei antice și medievale ci și unul din textele cele mai semnificative ale literaturii antice târzii Limpezimea discursului, chiar a celor mai complexe secvențe speculative, puritatea stilului, care se întoarce la clasicismul ciceronian și îl îmbogățește cu întorsături preluate din Seneca, rafinamentul compozițiilor lirice inserate în cadrul dialogului, animate de o muzicalitate insolită, cu ecouri din liricii latini, mai ales din Horațiu și Stațiu, toate acestea sunt calități care dovedesc că ultima operă a lui Boethius este și cea mai reușită din punct de vedere artistic Într-adevăr, și ca filosof și ca scriitor, Boethius, așa cum a fost considerat, a fost ultimul dintre romani și primul dintre scolastici, iar civilizația latină antică târzie se încheie în mod strălucit cu filosofia și arta lui Boethius în care se reunesc armonios cultura profană și credința creștină \n\nBIBLIOGRAFIE \nTexte: pentru Consolatio philosophiae care s-a bucurat de multă atenție din partea cercetătorilor, amintim doar edițiile cele mai recente: ed",
    "383": " critică a lui L Bieler (CChr Lat 94, 1957) și ediția cu traducere și comentariu îngrijită de C Moreschini, Utet, Torino 1994; traducerea făcută de Angioletta Ribet și L Obertello cuprinde Mângâierile filosofiei și Micile opere teologice (Rusconi, Milano 1979), și de aceea poate fi considerată unica traducere italiană a operelor teologice Dintre comentarii, fundamental este cel al lui J Gruber, Kommentar zu Boethius de consolatione philosophiae, de Gruiyter, Berlin-New York 1978 Pentru Opuscula theologica, cf Loeb 1978 (EK Rand-SJ Tester) Studii: indispensabil este cel monografic scris de L Obertello, Severino Boezio, Accad Ligure di Scienze e Lettere, Genova 1974; de același autor, articolul Boezio (Boethius) din Dizionario degli Scrittori Greci e Romani, I Marzorati, Milano 1987; dintre numeroasele studii elaborate anterior, cf P Courcelle, Les lettres grecques, cit",
    "384": "; idem, La consolation de la philosophiae dans tradition littéraire: antécédents et posterité de Boèce, Et Augustiniennes, Paris 1967; vol col, Atti del Convegno internazionale di Studi Boeziani, Herder, Roma 1981; H Chadwick, Boezio, trad it Il Mulino, Bologna 1986; C Micaelli, Studi sui trattati teologici di Boezio, D’Auria, Napoli 1988; idem, Dio nel pensierro di Boezio, D’Auria, Napoli 1995 (informații mai amănunțite privitoare la alte repere bibliografice se găsesc în deja citata monografie a lui L Obertello) 2 Ennodius \nEnnodius, maestru de retorică, poet și prozator, literat care a cultivat cu egală măiestrie genurile cele mai variate, constituie continuarea, în epoca lui Teodoric, a activității retorilor din Antichitatea târzie, pentru care grija superficială pentru cuvânt și expresie este mai importantă, în esență, decât conținuturile El reprezintă, în orice caz, o dovadă a răspândirii culturii și a faptului că școala și retorica se mențineau încă la un nivel calitativ ridicat în primele decenii ale secolului al șaselea; oricum, în lumea culturală a Italiei din acea epocă, pe primul loc s-a situat Boethius și nu Ennodius",
    "385": " Născut în jurul anului 474 dintr-o familie aristocratică, probabil din Arles, a fost hirotonisit diacon în 494 de către Epifanie, episcop de Pavia, și s-a mutat întâi la Pavia, apoi, în 496, la Milano, la curtea episcopului Laurențiu Când Symmachus a fost ales ca episcop al Romei, în urma unor certuri aprinse, Ennodius l-a sprijinit foarte mult, chiar dacă numai ca literat, și l-a însoțit cu acea ocazie la Roma pe Laurențiu În 513, a fost numit episcop la Pavia și, datorită faimei pe care și-a câștigat-o, a fost trimis de două ori, în 515 și în 517, de către papa Hormisdas la conducătorul Imperiului Roman de Apus, Anastasius A murit în 521 la Pavia Așa cum am spus, la Ennodius poligrafia e mai importantă decât adevărata inspirație Varietatea preocupărilor sale, cu siguranță superficiale, e dovedită de diversitatea genurilor literare pe care le-a cultivat cu egală dezinvoltură și pricepere, ceea ce ne face să ne aducem aminte unele figuri de autori mai degrabă păgâni decât creștini din al patrulea și al cincilea secol, precum Ausonius și Sydonius Apolinarie",
    "386": " Din acest motiv, distincțiile de care ne servim aici pentru a face puțină ordine în extrem de bogata sa producție au mai mult o valoare practică și nu respectă neapărat un criteriu literar riguros \na) Opere în proză \nÎnainte de toate, să amintim bogatul său epistolar: e compus din 297 de epistole, scrise de Ennodius, cele mai multe, în perioada milaneză, înainte de a fi numit episcop de Pavia, și adresate unor personaje de vază din cercurile de la Roma cu care, evident, el avea strânse legături Printre acestea pot fi amintiți patricianul Symmachus, socrul lui Boethius, papii Symmachus și Hormisdas Aceste epistole au fost distribuite în nouă cărți, însă nu de către autorul lor și nici în vremea sa, ci de către primul editor al lui Ennodius, un iezuit din secolul al șaptesprezecelea, J Sirmondi Subiectele sunt variate, însă importanța lor e scăzută; și totuși epistolarul său, pentru care Ennodius a folosit ca reper scrisorile unui literat faimos din Antichitatea târzie, Quintus Aurelius Symmachus, senatorul cu care a polemizat Ambrozie (pp",
    "387": " 384 sq), a fost considerat ulterior ca un model pentru acest gen din cauza multitudinii de subiecte și de tonuri, chiar dacă, în urma examen atent, se poate vedea că textul păcătuiește prin vacuitate și superficialitate până și în fragmentele în care Ennodius crede că abordează teme de mare actualitate, cum se întâmplă atunci când îi consolează (dacă se poate spune așa) pe africani pentru că suferă din cauza reluării persecuțiilor din ordinul regelui Trasamundus Între operele în proză figurează și două vieți de sfinți: Viața Sfântului Epifanie, episcop de Pavia (Vita Sancti Epiphanii episcopi Ticinensis), scrisă în 502-503, și Viața Sfântului Antonie, călugăr la Lérins (Vita Sancti Antonii monachi Lerinensis), în care tonul retoric (cu numeroase și lungi discursuri ținute de personaje) este predominant Epifanie îl ajutase pe Ennodius să ajungă diacon și fusese o figură de prim rang în politica regatelor romano-barbare în secolele al cincilea și al șaselea; Antonie, în schimb, îl urmase pe Sfântul Severin la Noricum și se refugiase la sfârșitul vieții sale la Lérins",
    "388": " Trebuie amintite apoi două opere care sunt inspirate din întâmplările și din luptele religioase din epocă (cele legate de așa-zisa „schismă acaciană” care separase Orientul de Occident pentru o scurtă perioadă și pe care nu avem posibilitatea s-o prezentăm aici în amănunțime): e vorba de Cartea contra celor care au avut îndrăzneala să atace în scris sinodul (Adversus eos qui contra synodum scribere praesumpserunt), scrisă în jurul anului 503 împotriva celor care încercaseră să infirme valabilitatea sinodului care îl alesese pe Symmachus ca episcop al Romei; ulterior, episcopul de Milano, Laurențiu, pe care Ennodius îl cunoscuse bine, se desolidarizase de papă: pentru a pune capăt acelor neînțelegeri, intervenise din nou Teodoric care îl obligase pe Laurențiu să fugă În urma acestor întâmplări, Ennodius a scris Panegiricul pronunțat pentru preaândurătorul rege Teodoric (Panegyricus dictus clementissimo regi Theodorico) pe care l-a recitat cu ocazia unei festivități oficiale la Milano sau la Ravenna, între 507 și 508",
    "389": " Cum lesne ne putem închipui, și în această operă ridicarea în slăvi a regelui got nu are limite, chiar dacă aceea era practica normală în panegirice, care porneau de la date obiective pentru a preamări figura personajului vizat Ennodius a mai compus o Exortație didactică (Paraenesis didascalica) în 511, în proză și versuri, în care îndeamnă doi tineri să se îngrijească mai mult de educația lor, practicând viața și virtuțile creștine și dedicându-se în același timp studiului artelor liberale, în special studiului retoricii Subiectul ne-ar putea aminti de Confesiunile lui Augustin, însă nu există la Ennodius nimic din spiritualitatea acelui mare autor Lăsăm la o parte alte opere minore și mai amintim Cartea de mulțumire pentru propria viață (Eucharisticum de vita sua), tot din 511, care este o scurtă autobiografie asemănătoare cu Mulțumirile lui Paulin din Pella (p ???), compuse de retor pentru a-i mulțumi lui Dumnezeu pentru că se vindecase de o boală; apoi douăzeci și opt de Discursuri (Dictiones), pronunțate cu ocazia unor sărbători religioase, sau rostite în școlile de retorică, unele dintre ele consacrate chiar unor subiecte din mitologia profană",
    "390": " \nb) Poezia lui Ennodius \nA compus și numeroase poezii Printre ele, 151 de epigrame, din care unele sunt invective adresate unor persoane, iar altele sunt scrise, conform tradiției păgâne, pentru morminte, biserici, opere de artă, pentru festivități, în cinstea unor personaje importante, sau pur și simplu ca amintiri sau schimburi reciproce de amabilități În afară de epigrame, a mai compus poezii ocazionale (epitalamuri și panegirice) și unsprezece imnuri: metrica folosită e diversă, iar Ennodius se dovedește un abil făuritor de versuri pentru că reia ritmuri din tradiția clasică și tot de-acolo împrumută anumite instrumente retorice, de exemplu ornamentele furnizate de mitologia păgână Ennodius este reprezentantul tipic al înfloritoarei culturi păgâno-creștine în forma sa cea mai superficială, cultură renăscută sub Teodoric și orientată mai mult spre varietatea subiectelor decât spre profunzimea motivelor: exact invers procedase Boethius Și Ennodius se întoarce la tradiția clasică și îi dă din nou viață, însă în mod exhibiționist și afectat",
    "391": " Așa cum observă Pellegrino, “în proze și în poezii elementul creștin alternează, într-un straniu amestec, cu cel păgân Acea artificialitate sclifosită care se observă în general la scriitorii din această perioadă atinge nivelul său extrem în stilul acestui retor, care nu e capabil să spună nimic cu naturalețe și simplitate” \n\nBIBLIOGRAFIE \nEdiții: CSEL 6, 1882 (G Hartel); MGH, Auctores Antiquissimi 7, 1885 (Fr Vogel) Studii: L Navarra, Contributo storico di Ennodio, Aug 14 (1974), 315-342; vol col, Magno Felice Ennodio, Contributo nel XV centenario della nascita, Poggi, Pavia 1975; R Ficarra, Fonti letterarie e motivi topici nel programma poetico di Magno Felice Ennodio, în Studi in onore di S Pugliatti, Giuffré, Milano 1978, pp 235-254; R Rallo Freni, Atteggiamenti topici nel programma poetico di Magno Felice Ennodio, ibidem, pp 838-858 \n3 Laurențiu \nAutorul câtorva frumoase omilii este probabil episcopul milanez Laurențiu pe care l-am amintit puțin mai sus când am vorbit de Ennodius",
    "392": " Subiectele lor sunt Penitența (De poenitentia), Pomana (De eleemosyna), Femeia din Canaan (De muliere Chananaea) Ultima omilie, însă, este traducerea unei predici a lui Ioan Hrisostomul, făcută în urmă cu un secol de Anian din Celeda Sigebertus Gemblacensis (Bărbații vestiți, 120: o operă scrisă în 1122) vorbește despre un Laurențiu „mieros”, care folosește „un limbaj dulce ca mierea” Scriitorul menționat de Sigebertus a fost identificat în persoana lui Laurențiu, autorul omiliilor, dar astăzi această identificare pare îndoielnică \n\nBIBLIOGRAFIE Ediția: PL 66, 89-124 \n4 Arator \nTot din cercul de prieteni și de intelectuali cu care avut raporturi Ennodius a făcut parte și Arator care, născut într-o familie de nobili din Liguria, i-a avut drept protectori pe Ennodius și pe Laurențiu, episcopul de Milano În poemele sale, Ennodius i se adresează frecvent lui Arator Ulterior, Arator a părăsit Milano și Ennodius i-a scris atunci și trei scrisori; în ultima îl sfătuiește să aleagă pentru poemele sale subiecte creștine și nu mitologice",
    "393": " Într-o scrisoare în versuri, Arator declară că a studiat gramatica la Ravenna împreună cu un nepot al lui Ennodius care i-ar fi repetat sfatul unchiului său, acela de a se dedica poeziei creștine Într-o scrisoare din Variae, operă a lui Cassiodor, e reprodus decretul de numire a lui Arator în funcția de procurator al lui Teodoric, iar Arator a ținut un discurs în fața regelui în numele unei solii a dalmaților în 526 Ar fi trezit interesul instruitului rege Atalaric, succesorul lui Teodoric, care l-a adus la curtea sa Însă câțiva ani mai târziu, Arator ar fi abandonat condiția de laic și s-ar fi convertit la o viață creștină și mai profundă, devenind subdiacon la Bisericii din Roma sub papa Vigilius În această calitate, și-ar fi compus poemul său epic, pe care îl vom examina acum, dedicat papei în 544 și citit în public, așa cum se obișnuia în cadrul dizertațiilor la modă în timpul imperiului păgân, timp de patru zile consecutive în Biserica San Pietro in Vincoli unde a avut mare succes",
    "394": " După acest moment, nu mai avem alte informații despre Arator Așadar, Arator a scris un poem epic, Faptele Apostolilor (De actibus apostolorum), divizat în două cărți Poemul e însoțit de trei epistole în versuri cu funcție de dedicație: una e adresată unui binevoitor abate Florian, a doua papei Virgilius căruia poetul îi încredințează manuscrisul său, iar cea de-a treia este trimisă unui important funcționar din Roma, unui anume Partenie, nepot al lui Ennodius; este scrisoarea amintită mai sus în care poetul evocă propria tinerețe petrecută la Ravenna Arator vrea să urmeze vechea practică a parafrazei în versuri a textului sacru și, în același timp, vrea să sublinieze semnificația lui spirituală (într-adevăr, cunoaște bine cele trei niveluri de semnificație, istorică, morală și tipică) Interesul pentru interpretarea spirituală este preponderent pentru că numai câteva pasaje sunt efectiv parafrazate; altele sunt omise, rezumate sau amintite, poetul insistând asupra alegoriei și, mai ales, asupra simbolisticii numerelor",
    "395": " Surprinzătoare este structura poemului lui Arator Poetul a împărțit în pericope textul lui Luca și le-a rezumat în proză; apoi a compus parafrazele în versuri ale acestor rezumate În acest fel, narațiunea neîntreruptă din Fapte a devenit o înșiruire de episoade (circa patruzeci în total, fiecare având cam cincizeci de versuri) Primul cânt este dedicat istoriei lui Petru iar al doilea faptelor lui Pavel, cei doi apostoli care reprezintă trecutul glorios al Romei creștine Tonul este în mod deliberat triumfal, povestirea vieții apostolilor implicând în același timp glorificarea Romei papale care se regăsește în orice miracol înfăptuit de Petru Opera lui Arator dovedește că scriitorul citise Poemul închinat Paștelui de Sedulius (p ???), chiar dacă nu atinge nivelul de eleganță și de inspirație poetică al acestuia; la Arator, expresia e pompoasă și greoaie, iar discursul ermetic în mod deliberat Fontaine crede că această prețiozitate are la bază ucenicia făcută de Arator la școala lui Ennodius și Sydonius",
    "396": " În orice caz, educația sa retorică foarte îngrijită se poate observa în numeroasele imitații ale poeților clasici Arator a fost un poet foarte cunoscut și în Evul Mediu \n\nBIBLIOGRAFIE \nEdiția: CSEL 72, 1951 (Mc Kinlay) Studii: J Fontaine, Naissance de la poésie, cit \n5 Elpidius Rusticus \nPoate și poetul Elpidius Rusticus a trăit la curtea de la Ravenna și aparține acelei culturi stimulate de renașterea teodoriciană Nu știm aproape nimic despre viața lui și e greu să-l identificăm din punct de vedere istoric Ar putea fi diaconul Elpidius, medic de curte al lui Teodoric, amintit de Ennodius, sau un anume Flavius Rusticius Elpidius Domnulus, tot de la curtea regelui got, autor a numeroase transcrieri de manuscrise În acest caz, ar descinde dintr-o nobilă familie italică ai cărei reprezentanți fuseseră consuli în 464 și 520 După ce a scris în tinerețe versuri cu subiect profan care s-au pierdut, a compus apoi un poem în hexametri Despre binefacerile lui Isus Cristos (Carmen de Cristi Iesu beneficiis), în care preamărește încarnarea, minunile și opera de mântuitor a lui Cristos, și Istoriile din Vechiul și din Noul Testament (Historiae Testamenti Veteris et Novi), o culegere de douăzeci și patru de epigrame, compuse fiecare din trei hexametri (adică tristicha: grupuri de trei versuri): redactate într-un stil prețios și concis, acestea rezumă episoade biblice și urmau să aibă funcția de didascalii, probabil în maniera lui Prudențiu din Dittocheon",
    "397": " Opt din aceste epigrame reiau episoade din Vechiul Testament care sunt puse în paralel cu episoadele neotestamentare corespunzătoare (de exemplu: păcălirea Evei și Buna-Vestire a Mariei; Noe care ia toate animalele pe arca sa și Petru care, în povestirea din Faptele Apostolilor, are viziunea tuturor animalelor etc), Elpidius nu trebuie disprețuit ca poet pentru că prețiozitatea sa, fără îndoială artificioasă, nu ne împiedică să-l considerăm un scriitor doct; a fost observată la el influența lui Prudențiu și a lui Sedulius \n\nBIBLIOGRAFIE Ediții: PL62, 543-548; F Rosaro, Elpidio Rustico, Centro di Studi Cristiani, Catania 1955 \n6 Alți minori: Eugippius și Victor din Capua Epistole papale \nAlături de acești scriitori foarte cultivați și laici cum sunt Boethius, Ennodius și prietenii lor, merită atenție pentru cu totul alte merite și Eugippius despre a cărui viață nu se știe nimic precis (era încă în viață prin 532, când Ferrando din Cartagina i-a scris o scrisoare: p",
    "398": " ???) În ultimii ani ai secolului al cincilea s-a stabilit împreună cu discipolii Sfântului Severin într-un castellum din Lucullanum, devenit apoi mănăstirea Sfântului Severin, azi Pizzofalcone, lângă Napoli Eugippius a scris în 509 o Viață a Sfântului Severin (Vita Sancti Severini), care a fost misionar la Noricum și pe care autorul îl cunoscuse Severin murise doar cu puțin timp înainte, în 482, și Eugippius i-a trimis diaconului roman Pascasius această Viață, prezentând-o ca pe o culegere de documente pe care acesta urma s-o reelaboreze din punct de vedere literar Pascasius, totuși, nu a făcut ceea ce i-a cerut Eugippius pentru că a considerat că povestirea scrisă de un martor al faptelor e cu totul diferită de povestirea cuiva căruia i se relatează aceste fapte; aceasta e o declarație care apare sistematic când e vorba de biografii ale oamenilor lui Dumnezeu: discipolul devine narator pentru că a văzut cu ochii lui minunile înfăptuite de către sfânt",
    "399": " Și în acest fel biografia Sfântului Severin își păstrează prospețimea Totodată, Eugippius a mai compus o Culegere de extrase din operele Sfântului Augustin (Excerpta ex operibus Sancti Augustini) pe care o folosea în timpul cursurilor pe care le ținea într-o școală cu caracter monastic \n\nBIBLIOGRAFIE Ediții: CSEL 9, 1-2, 1885-1886 (P Knöll); SChr 374, 1991 (P Regeret) \n\nVictor, episcopul de Capua, este un personaj obscur important mai ales pentru că s-a ocupat de traducerea în latină a Evangheliilor; această traducere, păstrată într-un codex din Fulda, efectuată în jurul anului 545 din ordinul lui Victor care a și supervizat-o, pare să fie un fel de „Armonie a Evangheliilor”, oarecum asemănătoare cu ceea ce făcuse Tațian în Diatessaron (vol I, pp ???-???) Beda amintește și de un tratat Despre Paște (De Pascha) al lui Victor, din care s-au păstrat numai fragmente \n\nPapii din secolul al șaselea – în mod similar, dar într-o măsură mai mare decât cei din al patrulea și al cincilea – ne-au lăsat epistole cu conținut dogmatic care, cu siguranță, la nivelul detaliilor, sunt mai interesante pentru istoria creștinismului decât pentru istoria literaturii creștine",
    "400": " Oricum, merită măcar amintite: de la papa Symmachus (498-514) ne-au rămas zece epistole (cf PL 62, 49-80); Hormisdas (514-523) a scris foarte multe consacrate așa-zisei „schisme acaciene” (PL 63, 367-526); Felix al IV-lea (526-530) este autorul a patru scrisori (PL 65, 11-16); Ioan al II-lea (532-535) a scris cinci (PL 66, 11-26); Agapetus (535-536) e autorul a șapte epistole; iar cel mai important și mai prestigios dintre toți este papa Vigilius (537-555) pe care l-am întâlnit de mai multe ori până acum și care era preocupat de controversa celor Trei Capitole (PL 69, 15-328) În cadrul controverselor privitoare la problema celor Trei Capitole, alături de papa Vigilius s-a aflat nepotul său, Rusticus, care, la început a fost de acord cu Vigilius, însă ulterior a fost excomunicat de papă din cauza atitudinii lui diferite față de hotărârile împăratului Iustinian Rusticus a scris un Tratat contra Acefalilor (Contra Acephalos disputatio), adică împotriva unui curent monofizit",
    "401": " Opera lui Rusticus este un studiu interesant al controversei celor Trei Capitole și condamnă atitudinea lui Iustinian, confirmând concluziile conciliului de la Calcedon (PL 67, 1167-1254) La fel ca Facundus din Hermiane, contemporanul său, implicat în aceleași probleme, și Rusticus ar merita o atenție sporită din partea cercetătorilor Urmează, cronologic, epistolele lui Pelagius I (555-560), cf PL 69 (393-422) și Pelagius al II-lea (578-590), cf PL 72, 703-760 \n\nBIBLIOGRAFIE aQuacquarelli, La prosa d’arte della Cancelleria Apostolica Papa Ormisda al vescovo Possessore, în idem, Retorica patristica e sue istituzioni interdisciplinari, Città Nuova, Roma 1995 \n7 Benedict de Nursia \nBenedict n-a fost un „minor”, fără îndoială, însă relevarea importanței sale este sarcina altor domenii de cercetare, nu a istoriei literare și de aceea, noi, în conformitate cu principiile pe care ne-am decis să le respectăm în cadrul acestei expuneri, îl amintim doar în treacăt",
    "402": " Impunătoare figură de sfânt, de importanță capitală pentru civilizația Evului Mediu ca și pentru istoria monahismului și, indirect, a culturii, Benedict s-a născut la Nursia în jurul anilor 480 Își începe studiile la Roma, dar își pierde apoi orice interes pentru cultură și trece la viața monahală, întâi lângă Subiaco, unde a întemeiat o mănăstire, apoi la Montecassino, unde a pus bazele unei mănăstiri și mai vestite Viața lui ne este povestită în mod amănunțit de Grigore cel Mare în cartea a doua a Dialogurilor sale (p ???) În acest context de istorie literară nu trebuie să amintim decât Rânduiala monahală (Regula monachorum) a lui Benedict, care a fost unul din primele regulamente occidentale, inspirat în foarte mare măsură și din bogata cultură monastică grecească, în special din Basilius Opera ne-a parvenit în două redactări: prima, mai accesibilă, trebuia să fie înțeleasă imediat; cea de-a doua este reelaborată și mai corectă din punct de vedere gramatical și literar",
    "403": " \n\nBIBLIOGRAFIE Rânduiala Sfântului Benedict a constituit obiectul unei intense activități filologice și erudite Îl trimitem pe cititorul interesat la indicațiile bibliografice care se găsesc în marile ediții comentate și doar amintim aici valoroasa ediție comentată, în șase volume, elaborată de A de Vogüé în colaborare cu J Neufville, în SChr 181-186, 1971-1972, și cea a lui S Pricoco, Fondazione Valla, Mondadori, Milano 1995, însoțită de un amplu comentariu; apoi articolul lui V Recchia, Benedetto (Benedict) din Dizionario degli Scrittori Greci e Latini, citat, și alte lucrări ale aceluiași cercetător \n8 Cassiodor \nProsperitatea și pacea politică și socială din primii ani ai domniei lui Teodoric încep să pălească începând de prin 520; regele și curtenii săi, totodată, încep să-i persecute pe romani; urmează sângerosul și devastatorul război dintre goți și greci, în urma căruia Italia, între 535-555, intră sub opresiva și nemiloasa stăpânire bizantină",
    "404": " În 568, după mai puțin de douăzeci de ani, are loc invazia longobardă care distruge unitatea politică a Italiei, sporește și extinde sărăcia prin jafuri și persecuții violente (longobarzii erau păgâni pe deplin, nu erau nici măcar arieni precum ostrogoții) După renașterea teodoriciană, urmează, în mai puțin de cincizeci de ani, o epocă de barbarie și de mizerie care duce la depopularea satelor și a orașelor și la distrugerea culturii Literatura din această perioadă e influențată de condițiile generale din Italia pentru că instrucția autorilor e tot mai slabă, chiar și cea elementară, ideile sunt tot mai sărace și, în esență, legătura cu tradiția încetează; după epoca lui Teodoric se poate spune că limba greacă dispare cu totul din cultură \na) Viața lui Cassiodor \nEmblematică pentru aceste vremuri schimbătoare este figura lui Cassiodor care a trăit foarte mult și a apucat atât epoca lui Teodoric cât și pe cea bizantină și pe cea longobardă",
    "405": " Născut într-o familie nobilă în 485 la Squillace, în Calabria de azi, Flavius Magnus Aurelius Cassiodorus, după ce a prezentat cu mare succes un panegiric al lui Teodoric în jurul anului 507, și-a început cariera în administrația regatului got, parcurgând toate treptele posibile În 533, regele Atalaric a trimis un faimos rescript Senatului prin care îi apăra pe oamenii de litere, pe retori și pe jurisconsulți; acesta conține un cald elogiu al Literelor, scris probabil chiar de Cassiodor În 551 era la Constantinopol unde și-a terminat Istoria goților (începuse deja sângerosul război inițiat de bizantini pentru recucerirea Italiei) Întors în Italia la sfârșitul războiului, împreună cu prietenul său Vigilius și cu alte persoane care se refugiaseră la Constantinopol, Cassiodor a abandonat viața politică pentru a se retrage (între 555 și 560) într-o mănăstire pe care a construit-o el însuși pe pământurile sale și pe care a numit-o Vivarium, loc ce va deveni curând foarte căutat",
    "406": " Cassiodor n-a trăit totuși mereu în mănăstire unde probabil n-a fost nici monah și nici abate: Vivarium era poate o mănăstire laică, adică fondată de un aristocrat bogat, așa cum se întâmpla frecvent în Italia secolului al șaselea Dată fiind originea sa, acest așezământ avea la bază principii sub multe aspecte diferite de cele pe care le respectă de obicei monahii, pentru că aici se studiau știința, literatura și gramatica (chiar dacă acest studiu era orientat apoi mai ales către textele patristice) Despre Vivarium vom vorbi mai mult mai târziu Cassiodor a murit foarte bătrân în jurul anilor 580 \nb) Operele din perioada laică \nParticiparea la viața politică l-a făcut pe Cassiodor, ca și pe Boethius, să-și construiască opera pe două niveluri, adică profan și creștin, chiar dacă, la fel ca în cazul filosofului roman, producția sa nu poate fi divizată cu ușurință în două părți; oricum, repetăm și pentru Cassiodor ceea ce am spus despre Boethius, și anume că prezentul context ne determină, din rațiuni de spațiu, să examinăm amănunțit doar operele cu caracter religios",
    "407": " Aparțin perioadei de activitate politică a lui Cassiodor Cronicile care, potrivit practicii introduse de Ieronim după modelul lui Eusebiu, încep de la Adam și ajung până în vremea lui Teodoric; în textul acestor Cronici sunt introduse, începând cu 496, unele informații din sursă directă; această operă a fost compusă în jurul anului 520, la cererea lui Eutaric, ginerele lui Teodoric și prezumtivul urmaș la tron Având în vedere cine i-a sugerat lui Cassiodor să scrie această operă, sunt de înțeles și unele caracteristici ale ei, Cronica fiind în mod deschis filogotică, așa încât nu vorbește despre arianism pentru că goții erau arieni, trece ușor peste jefuirea Romei de către goți în anul 410 și înglobează și alte detalii care să corespundă acestei cerințe Totodată, Cassiodor a scris Originile și faptele goților (De origine actibusque Getarum), o istorie a goților în douăsprezece cărți, care pornește tot de la ideea de a-i introduce pe goți în istoria lumii civilizate, exaltându-le virtuțile; istoria a fost terminată sub Atalaric în 534, dar s-a pierdut: o cunoaștem doar prin intermediul unor extrase făcute în grabă în 551 de către Iordan (cf",
    "408": " p ???) Din extrasele care s-au păstrat, aflăm că opera se deschidea cu descrierea Scandinaviei, locul de unde proveneau goții, vorbea despre originile lor, începând cu timpurile mitice, pentru a ajunge la perioada contemporană și la momentul stabilirii lor în Italia Așa cum se vede și din titlu, goții sunt numiți de Cassiodor (așa cum făcuseră deja mulți alți scriitori latini înaintea lui) „Geți”, pentru că astfel li se puteau atribui multe detalii istorice sau fabuloase pe care cei mai vechi scriitori greci le cunoșteau sau le inventau atunci când scriau despre poporul nomad al geților care fusese plasat în câmpiile din Rusia Totodată, aici, Teodoric era lăudat peste măsură, era figura monarhului ideal Dincolo de această atitudine encomiastică a autorului, nu putem să nu subliniem însă un nou mod de prezentare a popoarelor barbare, puse de-acum, din toate punctele de vedere, pe același plan cu celelalte popoare din vechime; și Isidor din Sevilia, în Spania dominată de vizigoți, va scrie o Istorie a poporului goților",
    "409": " Opera cea mai cunoscută a lui Cassiodor este cea intitulată Variae (se subînțelege epistulae), publicată în 537, de fapt o culegere divizată în douăsprezece cărți și formată din 468 de rescripte pe care Cassiodor însuși le-a trimis de-a lungul carierei sale birocratice, unele în numele lui Teodoric, altele în numele succesorilor săi, Atalaric, Teodatdus și Vitiges; stilul acestor epistole este deosebit de îngrijit și e conform cu demnitatea socială a destinatarului; se trece de la stilul de cancelarie la stilul căutat, cu multe artificii retorice; lui Cassiodor îi place să insereze în text și digresiuni erudite referitoare la politică sau la morală, la științe sau arte, conformându-se astfel acelui ideal enciclopedic care era în curs de consolidare în secolul al șaselea Variae sunt un document de primă importanță pentru cunoașterea epocii lui Teodoric, chiar dacă au fost supuse unei revizuiri care le-a restrâns mult semnificația ca sursă de informații istorice: într-adevăr, scriitorul, în momentul publicării, a eliminat orice referire istorică atât la goți cât și la bizantini și orice detaliu cronologic sau personal",
    "410": " După ce s-a retras din viața politică, dar nu mult după ce a încheiat redactarea culegerii de Variae, Cassiodor a compus între 537 și 540 un mic tratat științific fără prea mare adâncime Despre suflet (De anima) Opera se bazează pe tratatele scriitorilor dinaintea lui, de la Tertulian la Claudian Mammertus, și e lipsită de orice originalitate pentru că repetă, inspirându-se din filosofie și din Scriptură, obișnuitele enunțuri privitoare la imaterialitatea și libertatea sufletului Cassiodor o concepe, în esență, ca pe un manual și o structurează în mod limpede și riguros ca atare, „indiciu al unei mentalități necreatoare, organizatoare, practice, care e înclinată spre ordine și regularitate” (Simonetti) \nb) Operele scrise la Vivarium \nImportanța acestei mănăstiri este, sub anumite aspecte, cu totul neobișnuită, însă rolul său a fost adesea exagerat, ca și cum ar fi fost un centru de cultură greacă (deși călugării nu vorbeau și nu citeau în grecește, ca dovadă, li se aduseseră traduceri în limba latină); a fost exagerat și pentru că a fost considerată ca o adevărată bibliotecă de unde și-ar fi procurat cărți și marile abații de mai târziu, cea de la Bobbio, de la Saint-Gall sau Corbie: în realitate, la moartea lui Cassiodor, mănăstirea a fost distrusă și cărțile s-au risipit (unele au ajuns în biblioteca Palatului Laterano, la Roma)",
    "411": " Nu e nici o îndoială că monahii s-au dedicat cu multă sârguință muncii de copiere și de corectare a codexurilor vechi și că această activitate, la început, a fost foarte prețuită de Cassiodor, însă așezământul de la Vivarium nu a constituit din acest punct de vedere o mare noutate, pentru că această practică era constantă în toate mănăstirile latine care au fost patronate de mari literați precum Ieronim, Rufinus sau Augustin Deși era o fundație laică, Vivarium-ul nu punea în practică programul cultural enunțat în rescriptul lui Atalaric despre care am vorbit mai sus și pe care îl redactase după normele retoricii Cassiodor însuși, ci respecta practicile din mănăstirile epocii, în ciuda faptului că o mare personalitate precum Cassiodor va fi stimulat un anumit tip de activitate culturală și anume cea focalizată asupra „gramaticii” Însă era vorba totuși de o activitate orientată spre studiul textelor religioase „Dacă vrem să vedem continuitatea”, observă Pricoco, „aceasta nu se înregistrează între schola romană și mănăstirea din Calabria, ci constă în persistenta vocație a lui Cassiodor pentru studiile biblice și religioase",
    "412": "” Ar fi simplist, așadar, să reducem Vivarium-ul la o instituție exclusiv intelectuală sau la o școală laică și să uităm premisele sale monastice Pretinsa „noutate” a așezământului trebuie, din acest punct de vedere, substanțial redimensionată În noul rol de conducător al mănăstirii fondate de el însuși și pentru a răspunde cerințelor considerate de el obligatorii pentru o cultură monastică potrivită cu viziunea lui, Cassiodor a compus câteva opere pe care le enumeră în prefața la tratatul Despre Ortografie, scris chiar la sfârșitul vieții Pe cât posibil, el s-a inspirat, în scrierea acestor opere, din literatura greacă și a desfășurat o intensă activitate de traducere a textelor grecești (în general, încredințată colaboratorilor săi), coordonând copierea și difuzarea scrierilor lui Origen, care în parte fuseseră traduse cu două secole înainte de Rufin, ale lui Ioan Hrisostomul, ale lui Flavius Josephus și ale altora care astfel au putut fi citite în Evul Mediu",
    "413": " Totodată, împreună cu călugărul Epifanie, Cassiodor a compus Istoria Bisericii, divizată în trei părți (Historia ecclesiastica tripartita), bazată pe Istoria Bisericii a lui Socrate, Sozomenos și Teodoret (cf pp ??? sq), cum era și cazul celei scrise de Teodoret lectorul chiar în acei ani Totuși, Cassiodor a modificat planul lucrării în curs de elaborare: la început, ar fi vrut doar să traducă în latină compilația lui Teodoret lectorul, însă ulterior l-a însărcinat pe Epifanie să traducă operele celor trei istorici și a făcut el însuși o compilație pe baza a ceea ce Epifanie îi pusese la dispoziție A rezultat o operă în douăsprezece cărți care, în ciuda lacunelor și a pasajelor redactate în grabă, a avut o importanță fundamentală pentru cultura medievală Alte scrieri ale lui Cassiodor compuse la Vivarium sunt opere originale, chiar dacă și ele sunt dovada unei mentalități de compilator și nu a unei capacități de a organiza într-un mod nou o doctrină personală",
    "414": " Ne referim la Comentariile la Psalmi (Commenta Psalterii), compuse în 545-555 Acestea au la bază mai ales Explicațiile la Psalmi (Enarrationes in Psalmos) ale lui Augustin (p ???), însă nu în mod absolut; interpretarea este exclusiv alegorică și spirituală, bogată în elemente de simbolică și de aritmologie; unele divagații cu conținut teologic sunt sugerate chiar de unii Psalmi; se observă că autorul cunoaște bine teoriile retorice pe care le adaptează pentru interpretarea textului În această atitudine constă noutatea scrierii pentru că, pentru Cassiodor, retorica devine un auxiliar necesar al exegezei Acestei preocupări îi corespunde și faptul că textul este însoțit de anumite „note”, adică de semne specifice care aveau ca scop facilitatea interpretării unor pasaje complicate Și în această operă ca și în tratatul despre suflet, Cassiodor încerca să facă o expunere în același timp sistematică și sintetică, fie comentând toți Psalmii, fie, din evidente rațiuni de spațiu, prescurtând ceea ce predecesorii săi Augustin și Origen trataseră pe larg",
    "415": " Alte texte de exegeză sunt: Prezentarea Epistolei către Romani (Expositio epistolae ad Romanos) unde Cassiodor vrea să facă o reelaborare a textului eliminând un comentariu al lui Pelagius pe marginea epistolelor pauline: Cassiodor s-a ocupat personal de revizuirea Epistolei către Romani, lăsând în sarcina călugărilor celelalte epistole; apoi un Rezumat al epistolelor apostolilor, al Faptelor lor și al Apocalipsei (Complexiones in epistolis apostolorum et actibus eorum et Apocalypsi) care, așa cum spune și titlul, respectă criteriul dimensiunii reduse și este compus mai ales din adnotări pe marginea textului Îmbinarea unor preocupări sacre cu activitatea culturală profană, mai ales retorică, așa cum se întâmpla în Vivarium, se manifestă în cel mai înalt grad în Principii (Institutiones), mai precis în Principiile modului cum trebuie să fie înțelese textele sacre și textele profane, în două cărți În intenția autorului, lucrarea răspundea necesității de a crea o știință teologică pentru călugării din Vivarium și de aceea ambele cărți au ca obiect introducerea în științe",
    "416": " Prima carte e consacrată scriitorilor de la care pot fi învățate diferitele discipline: în primul rând Biblia cu exegezele Sfinților Părinți, apoi operele teologice, istoriile politice și istoriile literare, marii scriitori ai Bisericii; a doua carte tratează Cele șapte arte liberale, ale căror concepte sunt ilustrate cu ajutorul unor exemplificări din scriitori greci și latini, însă cultura sacră rămâne tot timpul preponderentă în raport cu orice altă formă Aceleași intenții îl animă pe Cassiodor și atunci când compune un scurt și sintetic Tratat de ortografie (De orthografia), scris chiar la sfârșitul vieții sale; tratatul devenise necesar pentru că monahii erau tot mai des lipsiți de instrucție elementară, semn al decăderii culturii și al întoarcerii Italiei la barbarie \n\nBIBLIOGRAFIE \n\nPentru Chronica: MGH, Auct Antiquiss: Chron minora 2, 1894 (Th Mommsen); Variae în MGH, Auct Antiquiss 12, 1894 (Th Mommsen); CChr",
    "417": " Lat 96, 1973 (AJ Fridh); De anima în CChr Lat 96, 1973 (cu Variae:J-W Halporn); pentru Comentariile la Psalmi cf CChr Lat 97-98, 1958 (M Adriaen); Historia Ecclesiastica Tripartita în CSEL 71, 1952 (W Jacob, R Hanslik); Institutiones, ed Mynoras, Oxford, Clarendon Press 1963 Studii: A Momigliano, Cassiodoro, în Dizionario Biografico degli Italiani, Roma 1978; M Cappuyns, Cassiodore, DHGE 11, 1349-1408; R Schlieben, Christliche Theologie und Philologie in der Spätantike, de Gruyter, Berlin-New York, 1974; A Quacquarelli, La elocutio di S Agostino nelle riflessioni di Cassiodoro, în AA VV (vol col) Miscellanea di studi agostiniani in onore di PA Trapé, Augustinianum, Roma 1985, pp 385-403; S Pricoco, Il Vivario di Cassiodoro, în AA VV, Flavio Magno Aurelio Cassiodoro Atti della settimana di studi (Cosenza-Squillace 19-24 settembre 1983), sub îngrijirea S",
    "418": " Leanza, Rubbettino, Soveria Manelli 1986, pp 357-377 (retipărit în idem, Monaci Filosofi e Santi Saggi di storia della cultura tardoantica, Rubbettino, toveria Manelli 1992, pp 179-206; din mai sus citatul vol col intitulat Flavio Magno Aurelio Cassiodoro amintim totodată studiile semnate de Fr Della Corte, U Pizzani, J Fontaine, F Bertini, C Curti, A Garzya, G Orlandi, G Artícò, VA Sirago, M Mazza, L Cracco Ruggini, J Gribomont, L Holtz, A Quacquarelli, Y-M Duval, Kl Zelzer, M Pavan În plus Instituto di Studi su Cassiodoro e sul Medioevo in Calabria cu sediul la Squillace, editează o serie de publicații dedicate acestui subiect sub coordonarea științifică a lui S Leanza Dintre acestea amintim: Cassiodoro Dalla corte di Ravenna al Vivarium di Squillace",
    "419": " Atti del Convegno Internazionale di Studi – Squillace, 25/27 octombrie 1990, Rubbetino, Soveria Manelli 1993 (studii de Fr Prinz, E Paratore, U Pizzani, VA Sirago, PRadici Colace, M Milazzo, M Zelzer, E Peretto, M Di Marco, G Falcone și alții) \n9 Iordanes \nDin cercul lui Cassiodor, a cărui Istorie a goților a și rezumat-o, așa cum am văzut, face parte și Iordanes, got sau alan prin naștere, secretar al lui Guntiges, un funcționar got al Imperiului de Răsărit Când Iordanes a început însă acea muncă de prescurtare, era cunoscut deja ca scriitor, iar activitatea sa se desfășoară înainte de 550; după aceea, s-ar fi convertit (la viața monastică sau la catolicism, pentru că era arian: nu se știe precis) Așadar, Iordanes începuse să scrie o Cronică prescurtată (Abbreviatio Chronicorum), adică o trecere rapidă prin întreaga istorie universală; și-a întrerupt munca pentru a se dedica rezumării Istoriei goților a lui Cassiodor a cărei versiune abreviată a fost intitulată Originile și faptele geților (De origine actibusque Getarum), adică ale goților, așa cum am spus mai sus (opera se mai numește și Istoria geților sau Getica)",
    "420": " S-a întors apoi la Cronica lăsată neterminată și a completat-o scriind Compendiul cronologic, sau originea și faptele poporului roman (De summa temporum vel origine actibusque gentis Romanae) În timpul redactării Istoriei geților, în care Iordanes împrumută de la Cassiodor atât materialul cât și intenția encomiastică, se desfășoară un prim episod victorios din recucerirea bizantină a Italiei și de aceea scriitorul ține să spună că magnificul popor al goților a trebuit oricum să se încline în fața unui popor și a unui principe și mai puternici și mai nobili: este evident că Iordanes simte nevoia să găsească atitudinea cea mai potrivită față de Iustinian și de bizantini În schimb, opera intitulată Originile și faptele poporului roman începe, conform proiectului originar, de la Adam, și constă într-o istorie universală care ajunge până la Augustus și care cuprinde referiri la istoria biblică și la istoria Orientului, bazându-se în esență pe Chronica lui Eusebiu-Ieronim",
    "421": " Așadar, Iordanes trece în revistă doar cu ceva detalii în plus toată istoria romană de la origini până în vremea sa, adică până în 547, folosindu-se de diferite izvoare profane precum Florus, Marcellinus Comes, Eutropius și alții În viziunea lui Iordanes, istoria romanilor stă alături de cea a goților, în sensul că acestea au fost popoarele cele mai importante din Antichitate: Iordanes, așadar, acordă și el mare atenție popoarelor barbare, atitudine pe care am întâlnit-o deja la Cassiodor În ciuda conținutului în aparență „tehnic” al operei sale, Iordanes lucrează pe baza unor criterii de interpretare globală a istoriei vremurilor trecute și a celei a vremii sale De aceea, el adoptă câteva concepții tipice pentru istoriografia creștină Întâi de toate, reia doctrina celor patru imperii (babilonieni, mezi, perși, greci) care apare în Cartea lui Daniel, adăugând cam mecanic Imperiul romanilor Pe de altă parte, Iordanes nu povestește aceste perioade istorice dintr-un autentic impuls „științific” sau erudit: cititorul, crede el, văzând nenorocirile din trecut (și altele care amenință epoca prezentă) se va gândi să se „convertească”",
    "422": " Vremurile creștine, acelea în care s-a răspândit noua religie, nu sunt vremuri fericite, așa cum în mod simplist lăsase să se înțeleagă Horosius: Iordanes scrie având în spate o istorie de o sută cincizeci de ani de devastări și de războaie barbare Iordanes e un got care a învățat întâi limba greacă și apoi limba latină și scrie simplu, încercând să evite înfloriturile retorice, iar această simplitate a facilitat poate răspândirea operei sale \n\nDintre operele istorice, mai amintim Cronica ilirului Marcellinus Comes, care a trăit în prima jumătate a secolului al șaselea la Constantinopole și care a continuat opera lui Ieronim cu perioada 378-534, cu o apreciabilă precizie a detaliilor; apoi așa-zisul Anonim Valesian, o operă anonimă constituită din două secțiuni, din care prima e scrisă de un păgân din secolul al patrulea care trăiește în timpul împăratului Constantin, în timp ce a doua parte e opera unui creștin antiarian care narează istoria domniilor lui Odoacru și Teodoric; este un scriitor care sesizează schimbarea apărută în politica din ultima parte a guvernării lui Teodoric și e o sursă foarte importantă pentru cunoașterea vieții lui Boethius, pe care îl laudă foarte mult, condamnându-l cu asprime pe regele got",
    "423": " \n\nBIBLIOGRAFIE Ediții: MGH, Auctores Antiquissimi 5, 1 1882 (Th Mommsen); O Giordano, Jordanes e la storiografia del VI secolo, Adriatica, Bari 1973; B Luiselli, Sul De summa temporum di Jordanes, „Romano-barbarica” 1 (1976), 83-133; W Bracke, L’Anonymus Valesianus II ch 79-96 Texte et commentaire, Pátron, Bologna 1992 \n10 Dionisie cel Mic \nÎn contextul operei și al vieții lui Cassiodor îl putem aminti acum și pe Dionisie cel Mic (așa cum a vrut el însuși să-și spună din modestie), originar din Sciția, sosit la Roma în jurul anului 500, decedat prin 545 Cassiodor îl numește „călugăr” și îl laudă pentru cunoașterea Scripturii și pentru deplina cunoaștere a limbii grecești și a celei latine; câțiva ani, Dionisie a putut trăi chiar în preajma lui Cassiodor, însă a murit înainte de întemeierea mănăstirii de la Vivarium Cum cunoștea bine limba greacă, la cererea cercurilor romane, cu siguranță, unde acea limbă era tot mai puțin cunoscută, Dionisie a tradus diverse texte sinodale sau scrise de autori din secolul al cincilea care avuseseră legătură cu conciliile cum era Chiril din Alexandria; a mai tradus și Facerea omului de Grigorie de Nyssa; a alcătuit o Culegere de Canoane (Codex Canonum Ecclesiasticorum), în latină, care e o traducere a canoanelor celor mai importante concilii, de la Niceea la Calcedon",
    "424": " Această culegere s-a păstrat în două redactări, amândouă dedicate episcopului Ștefan de Salona și cu puțin posterioare anului 500 Ulterior, la cererea papei Hormisdas (514-523), Dionisie ar fi făcut o altă traducere, mai literală, a acelorași canoane însă aceasta s-a pierdut A mai alcătuit o Culegere a decretelor pontifilor Romei (Collectio decretorum pontificum Romanorum: așa-zisele Decretale), începând cu cele ale papei Siricius (384-399) până la Anastasius al II-lea (496-498) A mai scris, prin anii 525-526, câteva cărți erudite despre Paște și despre data acestei sărbători (Liber de Paschate, Argumenta Paschalia, Epistulae duae de ratione Paschae) \n\nBIBLIOGRAFIE Ediția: PL 67 \n11 Grigorie cel Mare \nUltimii ani ai vieții lui Cassiodor, care se retrăsese în mănăstirea sa situată la o extremitate a Italiei, coincid cu anii carierei ecleziastice a aceluia care, începând cu 590, a devenit papă cu numele de Grigorie, supranumit apoi cel Mare, și s-a stins în 604",
    "425": " Degradarea și nenorocirile care se abăteau asupra Italiei în acele vremuri îngrozitoare în care trăia Cassiodor și pe care el le-a resimțit mai ales ca o răspândire a ignoranței și a barbariei, au fost și pentru Grigorie cel Mare experiențe vii și dureroase, papa fiind nevoit să intervină pe teren, ca să spunem așa, pentru a astupa breșele care se deschideau continuu Invaziile longobarzilor care ajunseseră, la un moment dat, să amenințe chiar Roma; stăpânirea bizantină, incapabilă să-i respingă pe barbari și, pe deasupra, nesățioasă și tiranică, însă, oricum, unica putere civilizată și legitimă pe care se putea conta; provinciile, îndepărtate, amenințate și ele de barbarii de-acolo, sau intrate în administrarea Bizanțului, ostil și bănuitor față de Roma: pentru respectarea legii era nevoie de intervenții peste tot, pentru ca Biserica să-și păstreze drepturile, pentru ca nimeni să nu-i asuprească pe credincioși, dar și pentru ca prelații să nu facă abuzuri",
    "426": " Mizeria și ruina, chiar și calamitățile, erau peste tot și în special în Italia, iar papa a fost nevoit, în toate modurile posibile, să intervină pentru a găsi o soluție: de aceea a fost supranumit „consulul lui Dumnezeu”, din moment ce consulii laici renunțaseră la însărcinările lor Grigorie s-a născut la Roma în jurul anului 540 dintr-o familie bogată și nobilă: tatăl fusese senator, unul din strămoșii săi fusese papa Felix al III-lea (483-492), iar cele trei surori duceau viață de călugărițe probabil în casa paternă; numele, tipic grecesc, ne-ar putea face să ne gândim că în familia sa era prețuită cultura greacă A făcut și el carieră politică sub bizantini, așa cum se întâmpla de obicei cu descendenții unor familii nobile: înainte de 573, era prefect de Roma, cea mai înaltă funcție civilă Însă la puțin timp după ce a împlinit treizeci de ani, a renunțat la viața lumească, și-a împărțit averile celor săraci, a întemeiat șase mănăstiri pe întinsele sale domenii din Sicilia și s-a retras ca să ducă o viață ascetică într-o mănăstire construită de el însuși în propriul palat de pe Celio, chiar la Roma",
    "427": " În vremea lui Grigorie, monahismul era mai mult un mod de viață și mai puțin o structură organizată, iar regula Benedicti se va impune abia mai târziu Însă papa benedicti I (574-578), i-a cerut să părăsească mănăstirea și, într-o epocă în care călugării erau încă laici, l-a făcut diacon și l-a determinat să înceapă o carieră ecleziastică, iar succesorul lui Benedict, Pelagius al II-lea (578-590), l-a trimis ca nunțiu la curtea din Constantinopol, între 579 și 585, pe lângă împăratul Maurițiu Întors la Roma, Grigorie și-a reluat viața în mănăstire, la care a trebuit să renunțe însă pentru că a fost chemat, prin consens popular, în ciuda refuzului său, să ocupe scaunul pontifical la 3 septembrie 590, după ce Pelagius murise de ciumă cu câteva luni înainte A început imediat să se îngrijească de bolnavii de ciumă, îndemnând pe toată lumea să-și facă datoria în acea împrejurare și a instituit procesiuni publice așa cum îi spunea intuiția lui de expert în liturgică",
    "428": " Pe lângă acest flagel, mai era și foametea ce bântuia încă din anul precedent din cauza inundațiilor dezastruoase provocate de Tibru Ca pontif, Grigorie s-a angajat cu toată energia în conducerea Bisericii care se găsea în situația în care trebuia să-și asume rolul de unică societate organizată aflată într-o lume în descompunere Papa însuși era convins că nenorocirile care se abăteau asupra creștinătății, în special în Italia, erau un semn al apropierii sfârșitului lumii Patrimoniul Bisericii, a spus el, nu e altceva decât patrimoniul celor săraci Papa s-a angajat cu toată ființa în îndeplinirea datoriei sale, până la moarte, survenită la 12 martie 604, cu o râvnă comparabilă cu aceea a lui Basilius sau Ioan Hrisostomul Viața lui a fost un drum anevoios și dureros, drumul unui mistic constrâns să facă față problemelor secolului, în timp ce era asaltat de chinuri morale și de suferințe fizice",
    "429": " Deseori bolnav, el vorbește despre bolile lui cu simplitate în numeroase scrisori și chiar în public, în timp ce ține predici în fața poporului Faima sa, nu numai cea de scriitor ci și cea de om politic și mai ales faima de sfânt și de organizator al acțiunilor de binefacere ale Bisericii în folosul celor bătuți de soartă, e dovedită de faptul că imediat după moarte au circulat biografii ale lui și de faptul că a fost considerat unul din cei patru mari învățați ai Occidentului De o crucială importanță pentru istoria civilizației occidentale a fost și evanghelizarea Angliei, inițiată tot de papa Grigorie \na) Administrarea Bisericii \nEnergica și neprețuita activitate a papei, tradusă în modalități nenumărate, nu numai în plan politic ci și în viața Bisericii, este reflectată într-un bogat și foarte interesant Epistolar (Registrum epistolarum) un document de importanță majoră pentru istoria acelor vremuri: sunt 854 de scrisori împărțite în paisprezece cărți; împreună cu cele ale lui Grigorie, au fost adunate și alte epistole care aparțin predecesorului său, papa Pelagius al II-lea, chiar dacă au fost probabil redactate de Grigorie însuși care atunci era diacon",
    "430": " Problemele cu care se confruntă Grigorie sunt diverse: pontiful trebuie să mențină legăturile cu împăratul Bizanțului pentru că acesta era totuși în continuare singurul reprezentant al puterii laice legitime Pentru a apăra Roma asediată de longobarzi, papa făcuse o înțelegere cu barbarii și fusese criticat cu asprime de împărat N-au fost mult mai bune nici raporturile cu Patriarhatul de Constantinopole Conciliul de la Calcedon recunoscuse titlul de patriarhat al sediului din Constantinopol, însă această hotărâre, determinată de presiunile făcute de curtea bizantină, fusese contestată de Leon cel Mare, așa cum am văzut (p ???) Patriarhul Ioan Postitorul (582-595), susținut de împăratul Maurițiu, și-a adăugat titlului său și pe cel „ecumenic”, în ciuda opoziției lui Pelagius al II-lea și apoi a lui Grigorie care, în schimb adoptase pentru sine titlul de servus servorum Dei („slujitor al slujitorilor lui Dumnezeu”) în momentele tragice ale apărării sediului din Roma",
    "431": " Fără să conteste dependența sa de Constantinopol, Grigorie s-a dedicat cauzei credinței și a apărării Italiei păstrându-și o cât mai mare independență în raport cu orice putere politică Trebuia administrat cu grijă și patrimoniul Sfântului Petru, constituit din cele mai întinse posesiuni din lumea latină; latifundiile Bisericii se găseau în Italia, în Sicilia, în Sardinia și Corsica, în Galia și în Africa Grigorie a înțeles că, ieșind de fapt de sub autoritatea împăratului, devenea, în consecință, păstorul Occidentului barbar Din acest motiv, el nu s-a mai orientat spre Orient și spre controversele dogmatice, așa cum făcuseră papii până atunci, ci spre Occident, așa încât a fost primul papă care a corespondat continuu cu conducătorii barbarilor, mai ale cu cei ai francilor În domeniul ecleziastic, Grigorie a întărit controlul papalității asupra diferitelor Biserici A reușit să rezolve conflictele în urma cărora se desprinseseră de Roma episcopatele ce depindeau de Aquileia după schisma celor Trei Capitole",
    "432": " În 596 l-a trimis pe Augustin din Canterbury să organizeze sediile episcopale din Britania, locuită încă de anglii păgâni Cu siguranță, evanghelizarea promovată de Grigorie pare astăzi imperfectă, pentru că papa ar fi făcut poate prea multe concesii, ar fi atenuat prea mult opoziția dintre idolatrie și catolicism, stimulând implicit persistența anumitor obiceiuri păgâne, mai ales în domeniul dreptului familial Acest lucru e în contrast cu duritatea cu care i-a tratat pe păgânii care se găseau în interiorul granițelor imperiului; față de evrei, în schimb, el s-a arătat relativ tolerant „Caracteristica geniului său a fost aceea de a admite că religia catolică se putea disocia de stăpânirea romană și că viitorul neamului omenesc nu era indisolubil legat de prosperitatea sau dispariția Romaniei” (Gillet) Însă, în esență, Grigorie nu i-a privit cu ochi buni pe barbari, fie din cauza formației sale culturale, fie pentru că era condiționat de cercurile aristocratice de la Roma din care provenea și el, fie pentru că vedea de aproape amenințarea barbarilor, adică a longobarzilor",
    "433": " Tot atâta grijă a arătat față de episcopatele din Galia și din Spania (vom vorbi despre prietenia sa cu Leandro, episcopul de Sevilia) La începutul pontificatului său, către 591, a scris Regula păstorului (Regula pastoralis), ca o normă pentru sine însuși și pentru oricine și-ar asuma această sarcină dificilă, arătând cum trebuie păstorite sufletele altora și cum să-ți rostuiești viața după Evanghelie Oricum, opera nu este foarte profundă și este sub valoarea celorlalte scrieri ale papei E un lung tratat sub formă de epistolă, adresată lui Ioan, episcop de Ravenna, care îi reproșase lui Grigorie că încercase să refuze funcția de episcop al Romei Situația e similară cu aceea în care se găsise Grigorie de Nazianz (p ???) și pare verosimil ca Grigorie să fi citit Omilia 2 a acestuia și tratatul Despre sacerdoțiu al lui Ioan Hrisostomul Regula a fost foarte răspândită și a fost tradusă în greacă de patriarhul Antiohiei, Anastasius al II-lea, când Grigorie mai era încă în viață; la sfârșitul secolului al nouălea, regele Alfred a tradus-o personal în saxonă",
    "434": " Ca om al Bisericii, conștient de importanța liturghiei, i se atribuie două texte la fel de celebre: un Sacramentariu Gregorian (Sacramentarium Gregorianum), adică un liturghier, și un Antifonar pentru slujbă (Antiphonarius Missae), adică o culegere de cântece corale, textul de bază al viitorului cânt gregorian Cercetări mai recente au stabilit totuși că nu tot ansamblul format din aceste opere i se datorează lui Grigorie \nb) Operele de exegeză ale lui Grigorie \nActivitatea lui Grigorie din acest domeniu a fost deseori subapreciată de cercetători (Harnack a inventat pentru el obtuza definiție Vulgärkatholizismus, adică de „catolicism vulgar, umil”), în timp ce în vremurile noastre doctrina lui spirituală atrage în fiecare zi tot mai mult atenția cititorilor Prima sa operă este reprezentată de cele treizeci și cinci de cărți ale scrierii Despre morală în Iov (Moralia in Iob), compuse când Grigorie se găsea la Constantinopol ca nunțiu papal Așa cum indică titlul, exegetul are preocupări preponderent morale, chiar dacă reușește încă să valorifice învățătura lui Origen care, deși îndepărtată în timp, ajunge până la el; însă, oricum, nu neglijează nici exegeza istorică",
    "435": " E vorba probabil de o serie de conferințe, prezentate unor grupuri de călugări care îl însoțiseră pe scriitor în timpul șederii sale la Constantinopol El a revăzut apoi aceste omilii după ce s-a întors la Roma în 595, și le-a dat o formă scrisă, așa cum rezultă din prefața trimisă lui Leandru, episcop de Sevilia, căruia i-a dedicat opera Grigorie nu credea că aceste predici pot fi rostite în fața oamenilor simpli, ci considera, evident, că sunt destinate doar pentru lectură și meditație; scrierea nu e un adevărat comentariu științific, ci constă într-o serie de considerații cu caracter moral, prezentate așa cum îi veneau în minte, așadar cu numeroase digresiuni, într-un stil destul de prolix Și totuși, tocmai aceste digresiuni sunt cele care conferă o caracteristică precisă textului gregorian, nu numai în această operă ci și în omilii: textul sacru nu solicită numai agerimea criticului, ci și dispoziția spirituală a celui care îl citește în mod repetat pentru a extrage mereu noi învățăminte",
    "436": " Însă Grigorie considera că predicarea în fața poporului este o datorie precisă pentru orice episcop, și atunci el s-a adresat poporului compunând omilii mai simple care datează din anii pontificatului său; multe din acestea, cu siguranță, s-au pierdut Posedăm patruzeci de Omilii despre Evanghelii (Homiliae in Evangelia), rostite în anii 590-591: caracterul acestor omilii e simplu, aprofundarea doctrinală redusă, tonul accentuat didactic, însă conținutul lor nu e nici banal și nici plat; numeroase exemple îl prevestesc deja pe autorul Dialogurilor Mai sunt apoi douăzeci de Omilii despre Ezechiel (Homiliae in Ezechielem) care au fost rostite, în schimb, în fața unui auditoriu compus mai ales din călugări Mai precis, în prefața la prima carte, Grigorie declară că a ținut aceste predici în fața poporului și că le-a corectat opt ani mai târziu (adunându-le în două cărți) la cererea călugărilor din mănăstirea Sfântului Andrei (care fusese întemeiată chiar de el)",
    "437": " În ele se simte (așa cum se vede din prefața la a doua carte) neliniștea provocată de expediția din 593 a regelui longobard Agululf contra Romei, lăsată fără nici un sprijin de Bizanț, sub a cărui stăpânire – și protecție – se găsea totuși Există și un Comentariu la prima carte a Regilor (In librum primum Regum expositiones, adică despre I Samuel 1-16), care nu e scris de Grigorie însuși, ci e redactat de un călugăr, Claudiu, care a așternut în scris ceea ce auzise din explicațiile lui Grigorie; la fel s-a întâmplat și cu Comentariul la Cântarea Cântărilor (Expositio in Cantica Canticorum), din care ne-au parvenit fragmente, în care se reia interpretarea alegorică tradițională Din aceeași intenție morală, de data aceasta accentuată în sens ascetic, izvorăsc și cele patru cărți de Dialoguri (Dialogi de vita et miraculis patrum italicorum), care au o finalitate didactică precisă, pentru că, scrise într-un stil simplu și cu un limbaj foarte accesibil, potrivit cu înțelegerea oricui, dialogurile prezintă viața multor personaje cunoscute pentru virtutea și sfințenia lor, constituind exemple pe care credincioșii trebuie să le urmeze",
    "438": " Dacă Regula pastorală era dedicată clerului, o dată cu Dialogurile, Grigorie vrea să scrie o carte de pilde destinată oamenilor fără carte, pentru a arăta că nu numai Orientul se poate mândri cu sfinții și anahoreții săi, ci și Occidentul Poate că scriitorul a folosit ca model pentru opera sa Istoria religioasă (Historia Philothea) a lui Teodoret din Cyr (cf p ???), cu intenția de a scrie un fel de serie de „Vieți ale Părinților Italiei”, așa cum scrierea lui Teodoret era o culegere de „Vieți ale Părinților” Siriei În luna iulie a anului 593, Grigorie i-a trimis o scrisoare lui Maximian, episcop de Siracuza, prin care îi cerea să-i procure povestiri hagiografice potrivite pentru cartea sa; compunerea operei, așadar, începe cam în acea perioadă Scrierea concepută ca o conversație între Grigorie și un tânăr discipol al său, diaconul Petru, care, reprezentat ca o persoană foarte neștiutoare, vorbește în numele ignoranților care trebuie instruiți",
    "439": " Episoadele se succed fără nici o legătură între ele și conțin minuni, viziuni și vindecări miraculoase Important e faptul că a doua carte e dedicată în întregime Sfântului Benedict E adevărat, cercetătorii și-au pus întrebări în privința tipului de credință creștină din vremea lui Grigorie, însă această operă nu trebuie nicidecum disprețuită ca semn al unui creștinism elementar, pentru că e un prețios document de credință populară și poate fi interesantă și pentru cercetătorii din domeniul istoriei religiilor Gillet observă că obiecțiile pe care le-a provocat credulitatea lui Grigorie, așa cum transpare din aceste Dialoguri, sunt cel puțin nejustificate în raport cu aprobarea generală de care se bucură, în schimb, Dialogurile lui Sulpicius Severus, cu mult inferioare celor ale lui Grigorie în ce privește finețea, grația, spontaneitatea În schimb, trebuie să admirăm capacitatea de adaptare a lui Grigorie la acest gen popular și tocmai această capacitate de adaptare constituie una din caracteristicile marii sale personalități",
    "440": " În această operă, Grigorie a renunțat intenționat la acuratețea lingvistică și la căutarea ritmului care caracterizau celelalte opere ale sale Însă, în ciuda acestui lucru, Dialogurile nu pot fi considerate o „operă populară”, în sensul că ar fi de un nivel intelectual scăzut În timpul pontificatului papei Zaharia (741-752), Dialogurile (la fel ca Regula Patorală, anterior) au fost traduse în greacă, lucru care se întâmpla foarte rar cu un text latin, și apoi chiar în arabă și în saxonă, astfel încât în Orientul grecesc Grigorie este supranumit și astăzi „Dialogul” \nc) Temele meditației gregoriene \nAșa cum s-a putut vedea din această rapidă trecere în revistă a activității și a operei marelui papă, Grigorie a îmbinat angajamentul practic, orientat spre binele Bisericii, cu preocuparea pentru ascetism, care este prezentă în toate scrierile sale În consecință, Grigorie nu este important pentru gândirea sa solid și rațional organizată (o „teologie”, s-ar putea spune), ci mai mult pentru meditațiile sale ascetice și spirituale",
    "441": " El credea, ca mulți alți gânditori din acea perioadă, că perfecțiunea poate fi o aspirație permanentă atât în viața ascetică (la limită, în viața privată), cât și în viața monahală Această perfecțiune ascetică este cea mai bună pregătire pentru contemplație, chiar dacă cei ce îmbină acțiunea cu contemplația (adică asceza propriu-zisă și activitatea în mijlocul oamenilor) duc o viață mai apropiată de perfecțiunea desăvârșită în raport cu cei care se dedică exclusiv contemplației Viața mixtă prin excelență a fost aceea dusă de apostoli pentru că ei îndeplineau cele două cerințe ale perfecțiunii creștine Contemplația, la rândul său, presupune asceza și se dezvoltă așadar în trepte, prin pocăință, iubire, mâhnire pentru propriile păcate, spaimă: raportul dintre suflet și Cristos, prezentat simbolic în Cântarea Cântărilor, constituie, conform unei lungi tradiții, emblema acestei contemplații Sursa principală a acestei interpretări spirituale propuse de Grigorie pare să fie Augustin \nd) Scriitura lui Grigorie \nEste citată de obicei, când e vorba despre interesul arătat (sau nearătat) de Grigorie pentru stilul literar, o sentență a sa, rămasă faimoasă, care se găsește în prefața descrierii Despre morală în Iov, dedicată lui Leandru de Sevilia: „consider că nu e deloc un lucru de laudă să silești cuvintele oracolului lui Dumnezeu să se supună regulilor lui Donatus” (faimosul gramatic din secolul al patrulea: „indignum vehementer existimo ut verba caelestis oraculi restringam sub regulis Donati”)",
    "442": " O astfel de afirmație de principiu contrastează, cum se întâmplă adesea la scriitorii creștini, cu practica efectivă urmată apoi de Grigorie Iar în acel pasaj, scriitorul afirmă și că nu se îngrijește să evite stridența unor cuvinte rău puse împreună, confuzia produsă de barbarisme și alte reguli de acest gen Recent, L Holtz a observat a observat că, prin această declarație de principiu, Grigorie nu voia deloc să respingă o scriitură conformă cu exigențele unui stil îngrijit, ci voia să conteste (chiar fără să-i amintească numele) regulile fixate de Cassiodor, care publicase chiar în acea perioadă Fundamentele divine, din care Grigorie ar fi extras acele afirmații, punându-le împreună sub forma unei scurte sinteze Cassiodor recomandase copiștilor săi să nu corecteze manuscrisele textelor din Scriptură pe baza regulilor gramaticii Așadar, Grigorie nu se prezintă pe sine ca și cum ar el cel care scrie „oracolele lui Dumnezeu”, ci înțelege să respingă regulile amănunțite propuse de Cassiodor în Fundamente, detaliile nenumărate ale regulilor sale gramaticale",
    "443": " El condamnă acest tehnicism nu numai când e vorba de cuvintele lui Dumnezeu, ci și când e vorba de scrierile Părinților Bisericii, sau de propriile sale scrieri În rest, suntem departe de a avea un studiu serios consacrat stilului lui Grigorie care e poate ultimul scriitor important din Occidentul latin Fontaine subliniază persistența prozei ritmice în operele pontifului, osmoza cu stilul biblic, influența liturghiei romane și a oratoriei sacre, al cărei model se formase un secol mai înainte odată cu Leon cel Mare, papă ca și Grigorie \n\nBIBLIOGRAFIE \nEdiții: PL 77, 13-128 (Regula Pastoralis); CChrLat 140-140A, 1982 (Registrum Epistolarum: D Norberg); 142, 1971 (Homiliae in Hiezechielem: M Adriaen); 143-143A, 1979; 143B, 1985 (Moralia in Iob: M Adriaen); 144, 1963 (Expositio in Canticum Canticorum; in librum primum Regum: P Verbraken); Opere di Gregorió Magno, Città Nuova, Roma: I, 1, 1992 (Commento morale a Giobbe 1: I-VIII, ed",
    "444": " P Siniscalco, introd de C Dagens, trad de E Gandolfo); III, 1-2, 1992-1993 (Omelie su Ezechiele I-II, ed V Recchia, introd V Recchia, trad și pref E Gandolfo); SChr 32, 1952 (Moralia in Iob I-II: R Gillet-A de Gaudemaris); 212, 1974 – 221, 1975 (Moralia XI-XVI: A Bocognano); 251, 1978 (Dialogi: A de Vogüé); 260, 1979 – 265, 1980 (Dialogi: A de Vogüé – P Antin); 314, 1984 (Commentaire sur le Cantique des Cantiques: R Bélanger); 327, 1986 – 360, 1990 (Homélies sur Ezéchiel I-II: CL Morel); 351, 1989 (Commentaire sur le premier Livre des Rois: A de Vogüé); 391, 1993 (II: Ch de Vuillaume); 370-371, 1991 (Registre des lettres I-II: P Minard); 381 – 382, 1992 (Règle pastorale I-II: B Judic, F Rommel, Ch",
    "445": " Morel) Trad: CTP 17-18, 1979-1980 (Omelie su Ezechiele: E Gondolfo; 28, 1981 (La regola pastorale: Maria Teresa Lovato) Studii: în primul rând, R Godding, Bibliografia di Gregorio Magno (1890-1989) Città Nuova, Roma 1990; acest repertoar oferă informații despre diferitele domenii de cercetare Pentru o orientare generală și studiul lui J Richards, Il console di Dio, trad it Sansoni, Firenze 1984; cităm aici alte câteva studii fără intenții exhaustive: G Penco, La dottrina dei sensi spirituali in Gregorio Magno, Benedictina 17 (1970), 161-201; idem, S Gregorió e la teologia dell’immagine, ibidem, 18 (1971), 32-45; idem, Storia del monachesimo in Italia, Jaca Book, Milano 1983; R Manselli, Gregorio Magno e la Bibbia, în La Bibbia nell’Alto Medioevo, Centro Ital di Studi sull’Alto Medioevo, Spoleto 1963, pp 67-101; J Leclercq, Cultura umanstica e desiderio di Dio, trad",
    "446": " it Sansoni, Firenze 19832; R Gillet, Dictionnaire de spiritualité, art său Saint Grégoire le Grand; V Recchia, L’esegesi di Gregorio Magno al Cantico dei Cantici, SEI, Torino 1967; Le omelie di Gregorio Magno su Ezechiele, Quaderni di VetChr, Bari 1974; Cl Dagens, Saint Grégoire le Grand, Et Augustiennes, Paris 1977; G Cremascoli, Novissima hominis nei Dialoghi di Gregorio Magno, Pátron, Bologna 1979; JM Petersen, The Dialogues of Gregory the Great in their Late Antique Cultural Background, Studies and Texts 69, Toronto 1984; vol col, Grégoire le Grand, Actes publiés par J Fontaine, R Gillet, St Pellistrandi, Et du Centre Nationale de la Recherche Scientifique, Paris 1986 (între altele, semnalăm contribuțiile semnate de G Cracco, L Cracco Ruggini, M Forlin Patrucco, S Boesch Gajano, A de Vogüé, Y",
    "447": "-M Duval, J Fontaine și L Holtz); N Scivoletto, I limiti dell’ars grammatica in Gregorio Magno, Giornale Ital di filologia, 17 (1964), 210-238; L Holtz, Le contexte grammatical du défi à la grammaire: Grégoire et Cassiodore, în Grégoire le Grand, cit, pp 531-540; V Recchia articolul Gregorio Magno în Dizionario degli Scrittori Greci e Latini II, Marzorati, Milano 1987; V Paronetto, Gregorio Magno Un maestro alle origini cristiane d’Europa, Studium, Roma 1985; vol col, Atti del Convegno su Gregorio Magno, Augustinianum, Roma 1991 \n\nCu Grigorie cel Mare în Italia și Grigorie din Tours în Franța (pp ??? și sq) de obicei e considerată încheiată (în măsura în care pot fi valabile periodizările și diviziunile unei istorii continue, neîntrerupte) istoria literaturii creștine din epoca greco-latină și tot cu ei începe cultura religioasă a Evului Mediu",
    "448": " Celălalt personaj important care, deși foarte diferit de marele pontif, are în periodizarea acestei discipline un rol analog, a fost, în Spania, Isidor de Sevilia, așa cum vom vedea imediat \n\nIII SCRIITORI DIN GALIA \nAm văzut deja mai înainte cum Galia fusese în secolul al cincilea țara occidentală care păstrase cel mai bine tradiția culturală clasică, vizibilă și în domeniul literaturii creștine, și care se putea lăuda cu o producție de bun nivel, chiar dacă lipsită de valori notabile În această producție predominau aspectele tipic literare, în timp ce teologia era mai puțin cultivată; în mod analog, temele tratate de cultura creștină în secolul al șaselea sunt mai cu seamă literare, autorii fiind mai puțin interesați de gândirea sau controversele teologice Însă condițiile politice și sociale se schimbă în secolul al șaselea În Galia fuseseră vestite, și au continuat să fie în tot secolul al cincilea, școlile de retorică care au încurajat cultivarea asiduă a poeziei, a omileticii, a narațiunii istorice",
    "449": " Însă, odată cu stabilirea definitivă în Galia a invadatorilor franci, o populație mult mai puțin civilizată decât burgunzii și goții care avuseseră deja, în trecut, contact cu Imperiul Roman, situația s-a schimbat radical și decăderea a început să se facă simțită mai ales în a doua jumătate a secolului al șaselea În primele decenii ale acestuia, foarte importante pentru cultivarea culturii clasice și creștine au fost cele două sedii episcopale de la Arles și Vienne, în Galia meridională Totuși, învățământul cunoaște o neîncetată decădere: aflat aproape în întregime sub controlul oamenilor Bisericii, acesta nu cultivă oricum literele, așa cum se întâmplase în secolul precedent, și chiar scriitorii creștini nu au avut nici un contact cu alte regiuni din zona Mediteranei Convertindu-se curând la catolicism (regele lor, Clovis, a fost lăudat apoi pentru credința sa), francii au implicat și Biserica locală în gestiunea puterii, iar aceasta a decăzut și a cunoscut o notabilă degradare a organizării sale și a propriilor moravuri",
    "450": " Cezar de Arles ne spune că o bună parte din clerul din vremea sa era ignorantă și, cu toate că a încercat să remedieze această situație, a trebuit totuși să se adapteze și el așa cum o dovedesc omiliile sale, adaptate la nivelul credincioșilor și al supușilor săi Un istoric precum Grigorie din Tours ar fi de neconceput în Italia, iar concepția lui istoriografică este la antipodul concepției lui Cassiodor sau a lui Iordanes Nu întâmplător Grigorie cel Mare a încercat de mai multe ori să facă ordine în Biserica din Galia și nu întâmplător cel mai mare poet din Galia din a doua jumătate a secolului, Venantius Fortunatus, provenea din Italia unde, la Ravenna, avusese parte de o îngrijită educație literară \n1 Avitus de Vienne \nContinuarea tradiției literare în cultura creștină, fără apariția niciunei întreruperi în timpul trecerii de la societatea romană la regatele romano-barbare, este întruchipată cel mai bine de Alcimus Ecdicius Avitus, care a știut să îmbine activitatea practică de episcop al importantului oraș Vienne cu grija pentru o poezie rafinată și de bun nivel artistic",
    "451": " Însă, din multe puncte de vedere, Avitus era încă un literat din secolul al cincilea și nu a apucat să vadă decăderea Galiei în secolul al șaselea Originar dintr-o familie de senatori din Vienne, nu foarte departe de Lyon, născut în jurul anului 450, Avitus avusese în propria sa familie exemple de viață religioasă; el însuși, după o aleasă educație literară, a devenit episcop al orașului său când era încă tânăr, cam în perioada 490-494; ne informează în această privință Ennodius care i-a fost prieten Avitus devine așadar cel mai prestigios episcop din regatul burgunzilor care erau încă arieni; a fost permanent în conflict cu Gundobald, regele acestora, și a reușit să-l convertească la catolicism pe urmașul la tron, Sigismund, menținând tot timpul strânse raporturi cu papa A condus un conciliu local organizat în Galia care, în 517, a consfințit convertirea burgunzilor A murit la puțin timp după aceea, în 518",
    "452": " \na) Epistolarul \nAșadar, așa cum era obiceiul în epoca dinainte, Avitus s-a dedicat genului epistolar și a scris 86 de scrisori pe care le-a trimis unor personaje ilustre din Galia, principalilor nobili franci și chiar regelui Clovis care chiar în acea perioadă se converteau la catolicism; a mai scris unor senatori romani și împăratului Anastasius Modelul pe care Avitus și l-a ales pentru scrierile sale literare a fost Sydonius Apolinaire care se bucura de mare faimă în Galia și era considerat, în dubla sa calitate de scriitor și episcop, întruchiparea tipului ideal de literat creștin Astfel, Avitus putea să combine în epistolele sale conținutul dogmatic și intențiile didactice Astfel e construită, de exemplu, Epistola 1, unde este înglobat Dialogul cu regele Gundobald (Dialogus cum Gundobaldo rege), compus anterior, în care scriitorul apăra ortodoxia contra arianismului Această operă ne este cunoscută și grație fragmentelor păstrate în scrierile literaților carolingieni Florus și Agobard din Lyon, originari din aceeași regiune (și, ca atare, mai bine informați decât alții)",
    "453": " Alte epistole cu conținut dogmatic, specie cu lungă tradiție în creștinismul antic, sunt cele Contra arienilor (Epistulae contra Arrianos), numite și cărți (probabil pentru întinderea conținutul lor) Acestea trebuie să fi fost similare celor ajunse până la noi (numerele 2 și 3), intitulate Contra ereziei lui Eutihie, în două cărți (Contra Eutychianam haeresim libri duo), scrise în jurul anului 512: adică niște tratate sub formă de epistole care, dacă sunt o dovadă a relativei atenții cu care acest literat din Galia (și cititorii săi) urmăreau controversele cristologice din Orient, se bazează totuși pe o informație destul de confuză și insistă asupra unor motive previzibile, ceea ce demonstrează tocmai rolul marginal pe care l-au avut în cadrul acestor controverse cei mai mulți scriitori occidentali, cu excepția lui Cassian, a lui Boethius sau Rusticus Alte scrisori, mai scurte, care nu au deci formă de „carte”, se referă la penitență și combat „semipelagianismul” lui Faustus din Riez; câteva sunt trimise prietenului său, principelui Sigismund, pe care chiar Avitus îl convertise; altele sunt adresate împăratului din Orient, Anastasius I sau regelui francilor, Clovis, ori senatorilor din Roma cu ocazia alegerii papei Symmachus, în 501, căruia Avitus îi acordă sprijinul său (cf",
    "454": " poziția lui Ennodius în această problemă, p ???) Stilul epistolar al lui Avitus este declamator, pompos și prețios, asemănător cu cel al omiliilor sale, din care trei ne-au parvenit în totalitate, iar din celelalte (erau în total 34) numai fragmente \nb) Poemele \nMai cunoscută este opera sa poetică: în versuri foarte îngrijite și influențate de o educație clasică, Avitus a scris cinci Cărți care ilustrează evenimentele din istoria spirituală (Libelli de spiritalis historiae gestis); acesta nu era titlul poemului, ci indicația prin care autorul desemna, într-o scrisoare, opera sa poetică De aici rezultă că era vorba de o interpretare tipologică a două din cele mai cunoscute episoade din istoria biblică, fiecăruia fiindu-i consacrată o carte: începutul lumii și al omenirii, păcatul originar și judecata lui Dumnezeu (primul episod); potopul și traversarea Mării Roșii (al doilea episod) Tema conducătoare a acestor istorii este reperabilă în căderea în ispită a lui Adam și în izgonirea din Paradis; tipologia e cea obișnuită (de exemplu, crearea Evei din coasta lui Adam simbolizează formarea Bisericii din trupul lui Cristos)",
    "455": " Alcimus Avitus se înscrie, așadar, în categoria autorilor de epopei biblice și e un versificator de bun nivel; el scrie într-o limbă fără impurități și într-un stil prin care imită corect modelele clasice și creștine Poetul posedă notabile capacități descriptive, confirmate de frecventele divagații narative, cum sunt episodul transformării soției lui Lot în statuie de sare (o „metamorfoză” descrisă în manieră ovidiană) și descrierea revărsării Nilului Multe alte episoade sunt imitații evidente ale marilor poeți și ale miturilor clasice S-ar putea vorbi încă de parafrază biblică, în maniera lui Iuvencus, însă Avitus își ia mai multe libertăți în raport cu textul sacru Opera e precedată de o prefață în proză în care poetul, adresându-se unui episcop cu care e prieten, enunță principiile pe care le-a respectat în timpul compunerii scrierii Cum nu e vorba de argumente tradiționale și previzibile, s-ar părea că Avitus ține să justifice inițiativa sa și să sublinieze teza conform căreia a scrie versuri este mai puțin important decât a scrie lucruri adevărate",
    "456": " Nu e necesar, așadar, ca poetul să se exprime în mod neobișnuit și afectat Potrivit lui Fontaine, aici Avitus ar condamna stilul prețios, care pătrunsese în poezia din Galia creștină o dată cu scrierile lui Sydonius Apolinarie, și ar pleda pentru o poezie mai lipsită de podoabe, așa cum fusese Heptateuhul lui Ciprian Galul Avitus pare să fi pus în practică cel puțin parțial acest principiu pentru că stilul său e mult mai puțin înflorit decât al altor poeți creștini și se caracterizează printr-o linearitate și o eleganță ce nu sunt lipsite de valoare Mai puțin interesante, sau, ca să fim sinceri, de-a dreptul monotone (ca, de altfel, unele părți din poemul cel mare unde Avitus insistă asupra anumitor detalii ale narațiunii) sunt cei 666 de hexametri care constituie Versurile de mângâiere și de laudă ale castității (Versus de consolatoria castitatis laude), adăugate ca o a șasea carte la poemul biblic amintit mai sus",
    "457": " Poemul e închinat surorii sale, Fuscina, pe care părinții voiau s-o trimită într-o mănăstire, și care nu se simțea deloc convinsă de această opțiune impusă de familie Argumentele sunt tradiționale (preamărirea virginității) și destul de banale (pericolele din această lume pe care sora sa le poate evita tocmai prin intermediul călugăriei și cărora le sunt expuse, în schimb, femeile măritate și mamele; lupta cu pasiunile etc); așa cum era obiceiul, poetul recurge la exemple ce trebuie imitate Cu toate acestea, poemul s-a bucurat de prețuirea lui Isidor de Sevilia, însă nu pentru calitățile literare ci în virtutea conținutului său Așadar, Avitus a fost un literat asemănător cu cei ce activau frecvent în Galia în secolul al cincilea; a fost comparat cu Sydonius Apolinarie și lectura epistolarului său întărește această impresie Însă el e mânat de ambiții mult mai mari în raport cu Sydonius Apolinarie, chiar dacă orizontul său cultural se îngustează tot mai mult",
    "458": " \n\nBIBLIOGRAFIE Ediții: MGH, Auctores Antiquissimi 6,2 (R Peiper) Studii: A Roncoroni, L’epica biblica di Avito di Vienne, VetChr (1972), 303-329; Note al De virginitate di Avito di Vienna, Athenaeum 51 (1973), 122-134; J Fontaine, Naissance de la poésie, cit; S Isetta, Rassegna di studi avitiani, Bolettini di Studi Latini 13 (1983), 59-73; G Simonetti Abbolito, Avito e Virgilio, Orpheus nr sp 3 (1982), 49-72; DJ Nodes, The Fall of Man, Toronto Med Latin Texts, Brill, Leiden 1986; P-A Deproost, La mise en ouvre du merveilleux épique dans le poème De diluvio mundi d’Avit, Jahrbuch für Antike und Christentum 34 (1991), 88-103; L Morisi, Una riflessione di poetica cristiana: il primo prologo di Avito di Vienna, Orpheus nr sp 13 (1992), 93-109 \n2 Cezar din Arles \nDacă Avitus se situa între două epoci, cea accentuat literară din secolul al cincilea și cea deja marcată de problemele și tulburările care ruinau regatele barbare, atât de instabile din punct de vedere politic și social, într-o perioadă complet diferită activează Cezar din Arles",
    "459": " Viața sa ne este povestită într-o biografie scrisă de câțiva elevi și confidenți ai săi la puțini ani după moartea lui Născut cam prin 470 în apropiere de Chalons, în ținutul burgunzilor, a intrat la douăzeci de ani în mănăstirea din Lérin și a fost, așadar, discipolul lui Iulian Pomerius la Arles, astfel încât formația sa culturală a fost de tip retoric și literar, așa cum se obișnuia în secolul al cincilea Însă concepția lui personală despre asceza creștină, pe care voia s-o pună în practică, l-au determinat să abandoneze încântătorul sediu de la Arles și să întemeieze și să conducă el însuși, începând din 499, o mănăstire În 502 a devenit episcop de Arles și a rămas aici în ciuda ostilității pe care a trebuit s-o îndure în primii ani din partea lui Alaric al II-lea, regele vizigoților, stabiliți în actuala Provence, care l-a trimis la Bordeaux",
    "460": " Cezar a fost însă reînscăunat ca episcop de Arles de către un sinod în 506; în 507, Alaric a fost înfrânt de Clovis și Arles a intrat în componența regatului francilor; în 510, orașul a fost cucerit de Teodoric care luase în stăpânire Provence Și regele ostrogoților i-a fost ostil lui Cezar: l-a chemat la Ravenna unde a fost nevoit să respingă anumite acuzații, însă a reușit să-l convingă pe rege de nevinovăția sa și, în schimb, a obținut mari onoruri În 514, papa Symmachus l-a numit primat al Galiilor și al Spaniei și el a participat la numeroase sinoade locale care au avut o importanță majoră pe plan dogmatic (de exemplu, s-a ajuns la condamnarea așa-zisului semipelagianism în cadrul sinodului din Orange) Oricum, n-au lipsit momentele de tensiune atât în raporturile cu regele francilor cât și în raporturile cu papii A murit la Arles în mănăstirea fondată de el însuși în 542 sau 543",
    "461": " \na) Opere dogmatice \nLiterații din Galia nu manifestau un interes prea mare pentru problemele dogmatice Cezar nu pare să reprezinte o excepție și puținele tratate consacrate de el acestui domeniu nu au merite particulare Pentru a combate arianismul, a scris o operă Despre misterul Sfintei Treimi (De mysterio Sanctae Trinitatis), din care ne-au parvenit fragmente, ca și un Scurt tratat contra ereticilor (Breviarum adversus haereticos), sau Capitolele alese din operele Sfinților Părinți (Capitula sanctorum Patrum), adică extrase din operele lui Ambrozie, Augustin și Ieronim privitoare la problema grației și liberului arbitru; a combătut și așa-zisul semipelagianism, atât de răspândit în Galia secolului al cincilea, care a fost condamnat însă la sinodul din Orange în 529, așa cum am spus Recent, i-a fost atribuită lui Cezar o operă care figura printre cele ale lui Augustin, dar care nu aparține acestuia; este Explicarea Apocalipsei (Expositio in Apocalypsim), formată dintr-un ansamblu de omilii",
    "462": " Acestea sunt menite mai ales să atenueze accentele escatologice ale textului sacru și să elimine din acesta polemicile antiromane care, de altfel, în vremea lui Cezar din Arles, nu mai interesau pe nimeni \nb) Opere ascetice și epistole \nCezar s-a orientat apoi și spre problemele clerului scriind o Admonițiune sinodală adresată clerului (Admonitio synodalis ad clerum), probabil în urma deciziilor sinodului de la Adge din 506, și a formulat unele doctrine ascetice în Rânduiala călugărilor (Regula ad monachos), scrisă în tinerețe, în jurul anului 499, când episcopul Eonius de Arles i-a încredințat conducerea unei mănăstiri, cerută de el, lângă oraș; a mai scris o Rânduială pentru fecioare (Regula ad virgines), care este cea mai veche reglementare pentru femei din câte se cunosc Aceasta a fost compusă după întemeierea unei mănăstiri de maici pe care Cezar a înființat-o în 512 tot lângă Arles; regula a fost modificată de mai multe ori și conține, în redactarea finală, modificările impuse între timp de practica de zi cu zi",
    "463": " E vorba de reguli extraordinar de severe La problemele practice dintr-o mănăstire se referă și trei din scrisorile lui Cezar: două adresate surorii sale care era supraintendent în mănăstirea menționată, și o a treia cu sfaturi pentru o altă stareță Cunoaștem și o Scrisoare către călugări, despre umilință (Epistula de humilitate ad monachos), o scurtă epistolă adresată lui Ruricius din Limoges, din 506, și o alta, la fel de scurtă, trimisă papei Symmachus, din 513 Epistolarul lui Cezar e lipsit de orice însemnătate particulară \nc) Omiliile \nÎnsă operele sale cele mai vestite și mai importante sunt Omiliile (Sermones), printre cele autentice amestecându-se și multe false, cum se întâmpla de obicei cu predicatorii faimoși (de exemplu Augustin, Maxim din Torino și alții), până la un total de 238 O autoritate în studiul acestor mari cicluri de predici (collectiones) a fost, în prima jumătate a acestui secol, Dom G",
    "464": " Morin, care a descoperit foarte multe, din care unele inedite, în special în regiunea galică, unde, așa cum e logic, numele lui Cezar avusese o semnificație specială și fusese faimos Morin, așadar, a organizat predicile lui Cezar pe subiecte: optzeci de Omilii de mustrare a poporului (Admonitiones ad populum), o sută șase Omilii despre Sfânta Scriptură (De scriptura), douăzeci și șapte de Omilii despre sărbători (De tempore), nouăsprezece Omilii despre sfinți (De sanctis) și șaisprezece Omilii pentru călugări (Ad monachos) Ca predicator, Cezar se situează cu siguranță la un nivel de performanță notabil; cercetătorii apreciază vioiciunea și ușurința cu care comunică, atenția cu care se apleacă asupra nevoilor materiale și spirituale ale credincioșilor, cărora le vorbea renunțând în totalitate la orice ornament literar (și acest aspect dovedește diferența dintre spiritul secolului al cincilea, înclinat spre literatură, și cel al secolului al șaselea, mai realist); Cezar folosea limba populară, de zi cu zi, adaptându-se la capacitatea de înțelegere a ascultătorilor, și evita cu desăvârșire înfloriturile retorice",
    "465": " Aceste principii, conform cărora predicatorul trebuie să se exprime în modul cel mai natural și mai simplu pentru a putea fi înțeles și de către cei fără carte, sunt subliniate în mod repetat de către Cezar și constituie esența omileticii sale care se deosebește de alte opere similare tocmai prin această caracteristică De aici și pregnanța lingvistică accentuată a omiliilor lui Cezar Subiectele sunt cele întâlnite de obicei în omiletica populară, adică au un caracter moral sau didactic (așa cum am spus mai sus, explicarea semnificației Scripturii, a sărbătorilor și a altor ocazii liturgice); în acest sens, Cezar nu se teme să insereze în opera sa pagini întregi din predicatorii precedenți, mai cu seamă din Augustin, Sfântul Părinte care, în secolul al cincilea fusese atât de frecvent criticat în Galia Și biografia care a fost scrisă după moartea sa și pe care am amintit-o mai sus atestă importanța pe care Cezar o acorda predicii și frecvența cu care rostea omilii",
    "466": " Într-adevăr, el își dăduse seama (și o spune de mai multe ori în omiliile sale) de deplorabila ignoranță în care se găsea poporul creștin și, lucru și mai grav, chiar clerul, și de aceea el insistă în mai multe rânduri asupra necesității, atât pentru unii cât și pentru alții, de a cunoaște Scriptura și asupra necesității ca preoții să aibă mare grijă de formarea credincioșilor În rest, Cezar vehiculează motivele tradiționale ale exegezei, ale eticii creștine și ale spiritualității monastice; nu face deloc referiri la evenimentele politice din țara sa, în care a fost implicat în atâtea feluri, ci se oprește doar asupra realității sociale a creștinilor; de aceea, predicile sale alcătuiesc fără doar și poate un tablou negativ însă interesant pentru cunoașterea creștinismului popular în lumea antică (adesea covârșit de cele mai negre superstiții și, în esență, rămas la același nivel ca și păgânismul); o astfel de caracterizare a creștinismului umil nu reiese aproape niciodată din textele literare, însă tocmai de aceea, recent, a atras atenția multor cercetători interesați de o nouă problematică istorică, mai puțin tradițională, și de reconstrucția realității sociale și umane din orice epocă",
    "467": " \n\nBIBLIOGRAFIE Ediții: PL 67, care trebuie completată cu diversele descoperiri ale lui Morin publicate în Anecdota Maredsolana, Maredsous 1937; totul a fost apoi retipărit în CChr Lat 103-105, 1953; SChr 175, 1971; 243, 1978; 330, 1986 (MJ Delage); 345, 1988; 398, 1994 (Oeuvres monastiques: J Courreau, A de Vogüé); volumul PL 39, 1735-2354, conține Sermones suppositicii (adică false) ale lui Augustin, între care se găsesc multe din omiliile lui Cezar Studiile lui Morin se pot citi în Revue Bénédictine 13 (1986), 16 (1899), 23 (1906); 27 (1910) etc Totodată: P Riché, Césaire d’Arles, Ed Ouvrières, Paris 1958; A Salvatore, Uso delle similitudini e pedagogia pastorale nei Sermones di Cesario d’Arles, Rivista di Cultura Classica e Medievale nr 9 (1967), 177-225 \n3 Venantius Fortunatus \nPoezia a fost cultivată și de Venantius Fortunatus care poate fi socotit fără îndoială cel mai mare poet creștin din secolul al șaselea, nu numai sub aspect formal, ci și prin varietatea preocupărilor și a motivelor spirituale prezente în opera sa",
    "468": " Chiar dacă era originar din Italia (se născuse la Valdobbiadene, lângă Treviso, prin 530) și dacă își făcuse studiile la Ravenna, este în mod obișnuit considerat un poet din mediul cultural galic pentru că, după ce a făcut la vârsta de treizeci și cinci de ani un pelerinaj la Tours ca să-i mulțumească Sfântului Martin care îl vindecase în mod miraculos, nu s-a mai întors de atunci niciodată în Italia În orice caz, la Ravenna a dobândit probabil o educație retorică serioasă; dintre modelele sale, el îi amintește mai ales pe poeții creștini: Iuvencus, Prudențiu, Sedulius Totuși, în acei ani, Italia era devastată de războaie și de invazia longobarzilor, în timp ce regatul francilor era printre cele mai puternice și mai înfloritoare din acea vreme, chiar dacă se înregistra o tot mai accentuată degradare a culturii Astfel, Venantius s-a stabilit întâi la Metz și apoi la Paris, dedicându-se activității poetice, foarte prețuită la curtea regelui francilor, iar în activitatea sa a îmbinat poezia profană cu poezia religioasă",
    "469": " Dar din acele cercuri făcea parte Radegonda, văduva regelui Clotar I, care merită o atenție particulară: era o femeie cultivată și pioasă care întemeiase și o mănăstire Venantius Fortunatus a fost învățăcelul ei și, la rândul său, i-a adus laude în poemele sale Totuși, poetul n-a rămas la curtea regelui francilor, ci s-a stabilit la Poitiers; a devenit prietenul celor mai importanți literați din epocă, precum Grigorie din Tours, și a dat din nou forță idealului ascetic; a devenit apoi preot și, în 597, episcop de Poitiers; a murit câțiva ani mai târziu \na) Poezia lui Venantius Fortunatus \nVenantius a fost un poet foarte productiv și a experimentat diverse genuri poetice: textele sunt adunate într-un ansamblu de unsprezece cărți, sub titlul Opere diverse (Miscellanea); unele poeme din prima carte datează chiar din perioada când trăia la Ravenna E vorba de poezii de tot felul și de versuri ocazionale",
    "470": " De aceea, putem să amintim subiecte cu caracter religios (precum sărbătorirea martirului și a episcopului Saturnin din Toulouse sau a lui Germanus din Paris; explicarea în versuri a Crezului; poeme pentru sărbătoarea Paștelui); poeme encomiastice pentru regi și regine (cartea a șasea); închinate unor episcopi din regatul francilor (a cincea) dedicate unor nobili (cartea a șaptea); versuri închinate unor orașe și biserici; epitalamuri, epitafuri (întreaga carte a patra), poeme de consolare: totul e scris cu egală ușurință, în versuri fluente și plăcute și de aceea e greu să surprinzi o direcție omogenă și precisă în producția poetică a lui Venantius Văzute în ansamblu, Miscellanea sunt utile și pentru cunoașterea ambianței istorice, nu numai a celei intelectuale, din Franța secolului al șaselea, chiar dacă ar fi simplist să considerăm poezia lui Venantius doar ca o reflectare a istoriei francilor Să spunem mai degrabă că, la el, versificarea fluentă și îngrijită, disponibilă în orice ocazie, este predominantă în raport cu profunzimea sentimentelor și cu angajamentul poetic deplin; printre calitățile sale se numără capacitatea descriptivă grație căreia Venantius depășește o monotonie difuză care caracterizează majoritatea poeziilor sale",
    "471": " În afară de compozițiile ocazionale din Miscellanea, Venantius și-a încercat puterile și cu un scurt poem epic intitulat Distrugerea Turingiei (De excidio Thuringiae) în care el dă glas suferinței reginei Radegonda pe care o și pune să povestească Și unele vieți de sfinți au fost versificate de acest poet extrem de productiv: Viața Sfântului Martin, scrisă de Sulpicius Severus, este parafrazată într-un poem compus înainte de 576; acesta e compus din patru cărți în hexametri, e dedicat reginei Radegonda și e precedat de o epistolă adresată lui Grigorie din Tours; oricum, amintim că, înaintea lui Venantius, Paulin din Périgueux încercase să facă același lucru (cf p ???) și ar fi putut să-i servească drept model poetului nostru Apoi, așa cum am spus deja, Martin era un sfânt foarte cunoscut în Occident în secolele V și VI și cultul său era prezent și la Ravenna unde studiase Venantius așa că nu trebuie să ne mire locul important pe care îl ocupă în spiritualitatea poetului",
    "472": " Faimoase sunt, în schimb, două Imnuri cu caracter liturgic, compuse atunci când împăratul Bizanțului, Justin al II-lea, i-a trimis reginei Radegonda o relicvă din crucea lui Cristos, întâmpinată la Paris cu mare pompă: primul este (intitulat după primul vers) Pange, lingua, gloriosi proelium certaminis (Cântă, o, limbă a mea, lupta din glorioasa bătălie) și e inspirat din al nouălea imn din Imnurile zilei compuse de Prudențiu; „bătălia” la care se referă Venantius este înfruntarea dintre Adam și Cristos, dintre păcat și mântuire, dintre lemnul arborelui din Paradis și lemnul crucii Cel de-al doilea începe cu versul Vexilla regis prodeunt (Iată că se arată însemnele Regelui) și este compus după schema imnului ambrozian: sunt imnuri care au fost apoi folosite în mod curent în slujbele bisericești Pellegrino judecă poezia lui Venantius destul de sever, subliniind abilitatea și ușurința cu care poetul compune, care îl îndepărtează însă de adevărata sinceritate poetică; gustul pentru descriere sufocă prin masa detaliilor exagerate în mod deliberat și prin prolixitate capacitatea narativă: „puținele lucruri inspirate din poemele sale se pierd aproape cu totul într-o masă de compoziții frivole, găunoase și convenționale”",
    "473": " Totuși, Venantius reușește uneori să înnoiască prin modificări profunde unele genuri literare cum este, de exemplu, epitaful De altfel, servituțile vieții de curtean cu care Venantius trebuise să se obișnuiască în aspra și semibarbara societate francă l-au constrâns să producă o serie aproape neîntreruptă de celebrări encomiastice ale regilor și ale potentaților \nb) Operele în proză \nVenantius a mai scris, în proză, șapte scurte Vieți de sfinți locali, cum sunt Ilarie de Poitiers, Marcellus, Germanus și alții; cea mai importantă dintre ele este biografia protectoarei sale, Sfânta Radegonda, unde, oricum, lipsește orice motivație personală, orice accent de gratitudine sau de afecțiune, pentru că preocuparea hagiografică este preponderentă și sunt puse în lumină doar virtuțile sfintei și miracolele săvârșite de ea Opera datează din ultimii ani ai activității poetului, pentru că Radegonda a murit în 587 Printre operele în proză mai pot fi amintite și o Explicație a rugăciunii Domnului (Expositio orationis dominicae), o Explicație a Crezului (Expositio Symboli) și o Explicație a credinței catolice (Expositio fidei catholicae), opere lipsite cu siguranță de orice originalitate la nivelul conținutului",
    "474": " \n\nBIBLIOGRAFIE Ediții: MGH, Auctores Antiquissimi 4, 1-2, 1881-1885 (F Leo și Br Krusch); Venanzio Fortunato, Epitaphium Vilithutae (IV, 26) Introd, trad și comentariu de P Santorelli, Liguori, Napoli 1994 Traduceri: BTP 52, 1985 (Vita di San Martino di Tours: G Palermo) Studii: vol col, Venanzio Fortunato tra Italia e Francia, Atti del Convegno Internazionale di Studi, Valdobbiadene – Treviso 1990, Provincia di Treviso, Treviso 1993 (dintre care: M Pavan, Venanzio Fortunato tra Venetia, Danubio e Gallia Merovingica; U Pizzani, La cultura in Italia e in Gallia nel sesto secolo; AV Nazzaro, Intertestualità biblico-patristica e classica in testi poetici di Venanzio Fortunato; S Pricoco, Gli scritti agiografici in prosa di Venanzio Fortunato); L Navarra, A proposito del „De navigio suo” di Venanzio Fortunato, în Studi storico-religiosi nr3 (1979), 79-131; F",
    "475": "E Consolino, Ascesi e mondanità nella Gallia tardoantica, D’Auria, Napoli 1979; MI Campanale, Il „De virginitate” di Venanzio Fortunato: un epitalamio mistico, Invigilata Lucernis nr2 (1980), 75-128; A Quacquarelli, Poesia e retorica in Venanzio Fortunato, în vol col La poesia tardoantica: tra retorica, teologia e politica, Atti Erice (6-12 decembrie 1981), Centro di studi umanistici, Messina 1984, pp 431-465 \n4 Grigorie de Tours \nContemporan cu Venantius Fortunatus a fost Grigorie, episcop de Tours, care ne prezintă în opera sa celălalt aspect al realității din epoca sa, adică mizerele condiții de viață ale plebei și ignoranța claselor de mijloc din Galia secolului al șaselea: cu Grigorie nu mai surprindem atmosfera rafinată, chiar dacă abstractă, din poezia manieristă, din compozițiile pentru ocazii importante sau considerate ca atare, pe care ne-o oferise Venantius, ci examenul atent al lucrurilor și al evenimentelor ce nu pot fi înlăturate nicicum din istorie",
    "476": " Născut în 538 la Arverna (actualul Clermont-Ferrand) cu numele de Georgius Florentius, și-a schimbat numele în cel de Grigorie în semn de omagiu față de un strămoș al său care fusese episcop de Langres După moartea tatălui a fost educat de episcopul Gallus din Arverna și a rămas puternic marcat de un pelerinaj pe care l-a făcut la Tours în 563 unde se dusese din cauza unei maladii; rămâne atașat de figura Sfântului Martin și mai târziu, în 573, este ales episcop de Tours; alegerea sa a fost celebrată de Venantius Fortunatus Grigorie a fost un episcop energic care și-a condus dioceza cu evlavie creștină într-o perioadă de grave tulburări, obișnuite în regatele romano-barbare A trebuit să se opună samavolniciilor comise de regii francilor față de credincioși, și a trebuit să conteste și anumite doctrine absurde privitoare la Trinitate pe care se hazardase să le enunțe regele Chilperic I",
    "477": " Așadar, el trebuie să fi înțeles foarte bine că sălbăticia barbarilor era elementul predominant în vremea sa cu tot ceea ce presupunea acest lucru chiar și în privința doctrinei Bisericii (de exemplu, o revenire în forță la superstiție și la idolatrie): toate acestea au trezit în el reacția creștinului care vrea să se opună violenței A murit în 594 Grigorie a fost unul din reprezentanții aristocrației galo-romane care, în Galia intrată cu totul sub stăpânirea francilor, continua totuși să reziste pentru că își păstrase încă o parte importantă din vechile posesiuni; în acest mod putea să contribuie la supraviețuirea culturii antice și să furnizeze Bisericii candidați pentru gradele cele mai înalte ale ierarhiei Așa cum spune el însuși, educația sa a fost destul de serioasă însă unilaterală: a studiat Scriptura, dar nu cunoștea mare lucru din operele patristice; Horosius, Sulpicius Severus și Prudențiu îi erau mai familiari decât Ieronim sau Augustin",
    "478": " Mai târziu, a încercat să umple lacunele din cultura sa recurgând și la cultura clasică, însă cunoștințele sale sunt mai ales de mâna a doua și se limitează la scriitorii mai cunoscuți cum sunt Horațiu, Virgiliu sau Sallustius \na) Opera istorică a lui Grigorie \nOpera sa cea mai importantă este Istoria francilor (Historia Francorum), în zece cărți, în care autorul pornește chiar de la Adam și parcurge foarte rapid epocile dinaintea lui până la moartea Sfântului Martin, eroul său, care a avut loc în 397: evenimentele sunt culese din Vechiul Testament și, eventual, din Cronica lui Ieronim De fapt, scriitorul vrea să prezinte propria epocă și, de aceea, abia începând cu cartea a cincea oferă narațiuni mai detaliate, în timp ce primele patru pot servi drept introducere Așadar, fără să aibă o viziune organică asupra istoriei francilor, trece doar în revistă regii acestui popor începând cu momentul morții Sfântului Martin și ajunge până în vremea sa; apoi menționează invaziile barbare (în cartea a doua) și se limitează la o serie de povestiri, rupte una de alta",
    "479": " Toate acestea se prelungesc până la cartea a patra inclusiv: cele patru cărți au fost scrise probabil prin 575, chiar dacă au fost revizuite ulterior Cu cartea a cincea începe istoria care trezește în mai mare măsură atenția lui Grigorie care nu e interesat de realitatea profană ci de întâmplările cu caracter religios și vrea să scrie istoria contemporană: ajunge astfel până în 591, încheindu-și cronica puțin înainte de moartea sa Aceasta nu înseamnă că o astfel de istorie e lipsită de interes; dimpotrivă, scrierea s-a bucurat din nou de atenție în acești ultimi douăzeci de ani ca urmare a înnoirii teoriilor istoriografice: în timp ce, în trecut, cercetătorii vorbeau despre „naivitatea” și „simplitatea” lui Grigorie, conferind termenilor o semnificație negativă, astăzi, istoricii sunt mai interesați de faptele din istoria locală, de viața celor umili, de mentalități, mai mult, chiar de superstițiile celor ignoranți Ei sunt interesați de „cultura” populară, de invențiile și de fructele iraționale ale imaginației care, în aceeași măsură ca și realitatea efectivă, dominau (și domină și acum) viața oamenilor",
    "480": " De aceea, istoria lui Grigorie nu mai e o cronică ce trebuie înțeleasă în mod clasic: în aceasta constă noutatea și, în același timp, limita sa, în funcție de felul cum o privim Poate el nu-i citise nici măcar pe istoricii latini și cu siguranță nu-i citise pe cei greci pentru a lua de la ei modelul după care să-și construiască propria narațiune Cultura lui se dovedește a fi, așadar, foarte limitată Și nu avem nici măcar de-a face cu o „istorie a Bisericii”, asemănătoare cu a istoricilor dinainte, ci cu o istorie a poporului în care predomină iraționalul și miraculosul, iar politica sau impactul problemelor economice și militare rămân în planul secund Grigorie nu e nici teolog și nici exeget; puțin înclinat spre speculație, el se mulțumește să accepte simplu și fără complicații Revelația și învățătura Bisericii; în mod logic, e adept al Crezului de la Niceea pe care îl plasează intenționat la începutul scrierii sale",
    "481": " Însă nu pentru că ar fi înclinat spre erudiție sau pentru a se pune pe sine în valoare ori talentul său literar consacră Grigorie douăzeci de ani de viață pentru a-și scrie opera istorică El descifrează în succesiunea secolelor realizarea unui proiect divin pe care se sprijină credința sa și care îi furnizează argumente pentru o apologie a religiei: pentru a-i cârmui pe oamenii încăpățânați și trufași, Dumnezeu aduce pe lume persoane cu calități neobișnuite precum Constantin sau Clovis, îi avertizează prin vise și minuni pe regii care sunt ispitiți să se îndepărteze de El și pedepsește în mod exemplar pe cei care păcătuiesc Intenția sa declarată este aceea de a compara succesele pe care le-au avut creștinii care credeau în Sfânta Treime cu nenorocirile care s-au abătut asupra ereticilor care o contestau Grigorie pune accent pe teologia istoriei și crede într-o justiție divină imanentă în raport cu faptele oamenilor, concepție pe care o împrumută de la Horosius, autor menționat de mai multe ori; potrivit lui Grigorie, manifestarea cea mai semnificativă a intervenției lui Dumnezeu în lume este miracolul",
    "482": " Așadar, se poate spune că istoria aceasta este constituită dintr-o serie de povestiri hagiografice în care scriitorul s-a străduit, uneori chiar în mod naiv, să adune minunile la un loc Astfel, Grigorie, pe lângă proclamata și repetata profesiune de credință, dă dovadă și de o particulară devoțiune față de Sfânta Fecioară și Sfântul Martin, cel mai vestit sfânt din Galia Martirii sunt adevărații eroi ai acestei istorii creștine și un accentuat interes pentru asceză străbate opera, ca și pentru încercarea la care sunt supuși călugării prin pocăința lor Această atitudine, de altfel, e mai potrivită cu „cultura” din epoca lui Grigorie decât speculația dezinteresată și teoretică Aceleași caracteristici, accentuate tocmai de subiectul tratat, le găsim și în cele opt Cărți de miracole (Miraculorum libri), unde sunt povestite, cu o credulitate ce atinge limitele neverosimilului și ale naivității, minunile înfăptuite de diverși sfinți sau datorate chiar relicvelor acestora",
    "483": " În orice caz, și această operă, în ciuda atitudinii iraționale a scriitorului (sau poate tocmai din acest motiv) e un izvor de informații prețioase referitoare la cultura religioasă de nivel superior și inferior din Franța secolului al șaselea care poate servi ca exemplu și paradigmă pentru toată creștinătatea din epoca barbară Opera e constituită dintr-o carte, ultima în ordinea compoziției, ce datează din 590 și e scrisă “întru slava martirilor”: aceasta începe chiar cu miracolele lui Cristos și continuă cu cele ale apostolilor și ale martirilor de mai târziu A doua carte (scrisă între 581 și 587) cuprinde minunile Sfântului Iulian, iar în cele patru succesive a căror compunere se întinde între 576 și 587 sunt povestite minunile Sfântului Martin, sfântul prin excelență Urmează un fel de sinteză „despre viața Sfinților Părinți” care nu mai e o culegere de miracole, ci o culegere de biografii ale sfinților locali: acestea fuseseră deja scrise și răspândite în anii precedenți, pentru că erau în mod evident foarte cerute de public, însă Grigorie le-a adunat apoi și le-a inclus în 592 în opera mai cuprinzătoare",
    "484": " Scrierea se încheie cu cartea a opta, redactată în 587, “întru slava confesorilor” care se deosebește de cea dinainte pentru că vorbește despre confesori, firește, și ei tot de origine galică \nb) Operele minore \nLa sfârșitul Isoriei francilor, Grigorie vorbește și despre sine și despre operele sale În afară de cele pe care le-am văzut deja, mai există o scriere Despre slujbele nocturne (De cursibus ecclesiasticis), al cărei titlu complet este Mișcările astrelor, sau ce normă trebuie respectată pentru a ține slujbele de noapte În esență, opera are ca scop indicarea orei la care trebuie să înceapă slujba de noapte în funcție de mișcarea stelelor: Grigorie folosește prilejul pentru a descrie cele șapte minuni ale lumii create de Dumnezeu (între care Etna și anumite izvoare calde de lângă Grenoble) și cele șapte minuni făcute de mâna omului (Arca lui Noe, zidurile Babilonului, Templul lui Solomon etc",
    "485": ") Ne-au rămas doar fragmente dintr-un Comentariu la Psalmi Ar fi tradus în latină, spune el, Patimile celor șapte adormiți din Efes Dar acum această povestire hagiografică există în greacă și în siriană, această „traducere” trebuie să fi fost fie transpunerea unei povestiri orale a unui pelerin care fusese în Orient, fie a unui text sirian care fusese tradus în latină pentru a fi folosit chiar de Grigorie Ca scriitor, Grigorie de Tours se situează la sfârșitul epocii clasice; el nu e conștient precum Grigorie cel Mare, Cassiodor sau Isidor de Sevilia de faptul că trebuie să salveze ce se mai putea salva din cultura antică, într-o epocă în care violența și barbaria covârșeau totul De aceea, operele sale conțin numeroase greșeli chiar la nivel gramatical, și chiar autorul însuși declara (fără îndoială, exagerând) că nu cunoaște gramatica; și citatele din autorii clasici pe care Grigorie le memorase în timpul studiilor din tinerețe sunt mai degrabă mecanice decât izvorâte dintr-o adevărată și gândită elaborare literară",
    "486": " \n\nBIBLIOGRAFIE \nEdiții: PL 71; MGH, Script rer Merov 1, 1884-1885; 1937-1942-1951 (W Arndt, B Krusch); La storia dei Franchi, ed M Oldoni, Fondazione Valla, Mondadori Milano 1981 Studii: M Bonnet, Le latin de Grégoire de Tours, Paris 1890; M Oldoni, Gregorio di Tours e i „Libri historiarum” Letture e fonti, metodi e ragioni, Studi Medievali nr13, 2 (1972), 563-701; M Simonetti, Qualche osservazione sul rapporto tra politica e religione in Gregorio di Tours, în La storiografia ecclesiastica nella tarda antichità, cit, pp 27-43; vol col, Gregorio di Tours e il suo tempo, Atti del XII Convegno sulla spritualità Medievale, Todi 1971; B Vetere, Strutture e modelli culturali nella società merovingia Gegorio di Tours: una testimonianza, Congedo, Galatina 1979 \n\nIV SCRIITORI DIN REGATUL VIZIGOT \nÎn raport cu celelalte regiuni ale Occidentului roman, peninsula iberică s-a bucurat de o relativă prosperitate în secolul al șaselea; invazia goților, în secolul al cincilea, fusese fără îndoială opresivă și devastatoare, dar nu se asociase și cu o persecuție propriu-zisă, așa cum se întâmplase în Africa unde creștinii înduraseră prigoana vandalilor",
    "487": " Ca atare, treptat, consecințele ei fuseseră depășite și, dacă în secolul al cincilea și în prima jumătate a secolului următor în regatul vizigoților n-au apărut scriitori importanți, tocmai din cauza devastărilor provocate de invazie, începând cu a doua jumătate a secolului al șaselea, cultura vizigotă produce personalități cu o anume greutate, ale căror scrieri conțin motive și idei autonome și originale; producția literară a regatului vizigot începe mai târziu, după cea din regatul franc, însă va continua cu energie și vivacitate pe toată durata secolului al șaptelea, în timp ce în Galia și Italia se va lăsa tăcerea, și va constitui unul din elementele fundamentale ale culturii medievale Literații din regatul romano-vizigot sunt preocupați în secolul al șaselea mai ales de religie și morală spre deosebire de ceea ce s-a putut constata în Africa sau Italia În cercurile hispano-creștine era resimțită ca o urgență de prim ordin convertirea la catolicism atât a vizigoților înșiși cât și a populațiilor păgâne care mai trăiau încă în acea regiune, ori, în fine, a iudeilor, foarte numeroși, care constituiau o comunitate bogată, activă și influentă",
    "488": " Convertirea vizigoților a avut și momente dramatice, cum s-a întâmplat când regele Leovigild, arian, a trebuit să-l înfrunte pe fiul său, Ermenegild, convertit la catolicism, care se revoltase împotriva lui Momentul era foarte periculos pentru regatul vizigot, având în vedere și vecinătatea cu bizantinii care cuceriseră o mică parte din Spania de sud-est; era ușor de presupus că revolta lui Ermenegild fusese organizată în înțelegere cu dușmanii Leovigild l-a asediat și l-a învins pe fiul său care se refugiase în cetatea Seviliei, însă, câțiva ani mai târziu, după moartea regelui arian, succesorul său, Reccared, s-a convertit în 589, iar Biserica Catolică din Spania s-a dezvoltat rapid și, în urma hotărârilor celui de-al patrulea conciliu de la Toledo din 633, și-a extins autoritatea și asupra regilor vizigoți și a stabilit o serie de canoane destinate societății spaniole În același timp, s-a înregistrat o intensificare a activității literare a Bisericii în care au fost implicați chiar și regii: regele Sesebut, de pildă, a fost un scriitor și un poet destul de cultivat",
    "489": " Așadar, convertirea vizigoților a fost un succes deplin al comunităților creștine din Spania, a fost rezultatul activității lor energice \n1 Martin din Braga \nÎnainte de Isidor de Sevilia, cea mai însemnată personalitate din Spania a fost Martin de Bracara (astăzi, Braga) care s-a născut în Panonia prin 515, a dus viață de călugăr în Palestina de unde a plecat apoi în Galicia și a devenit stareț al mănăstirii din Dumio în jurul anului 550; este episcop de Bracara între 556 și 580 Grigorie de Tours și Venantius Fortunatus îl prețuiau pentru cultura lui, ilustrată și de numeroasele sale opere care sunt dovada unor preocupări diverse, fără să fie însă îndeajuns de originale Aceste scrieri, fără mare valoare literară, sunt centrate în special pe probleme de asceză și morală În ce privește morala, e interesant faptul că Martin împrumută multe lucruri din scrierile lui Seneca, un scriitor prețuit, fără îndoială, de cultura creștină, dar nu atât de mult încât operele sale să ajungă să fie reluate sub forma unor extrase, modificate până la obținerea unui cursus ritmic",
    "490": " Așa a procedat Martin în Rânduiala vieții morale (Formula vitae honestae) și în opusculul Despre mânie (De ira); acesta reia chiar titlul unei faimoase opere a lui Seneca Aceste tratate puteau să fie destinate și laicilor; mai specifice vieții religioase creștine sunt unele opuscule în care el preia multe idei din Ioan Cassian cum sunt considerațiile din Pentru respingerea mândriei deșarte (Pro repellenda iactantia), din Despre trufie (De superbia) sau Îndemnul la umilință (Exhortatio humilitatis): aceste scrieri, deși nu sunt foarte elaborate, încearcă totuși să se mențină la un nivel acceptabil de corectitudine O altă scriere, tot cu finalitate practică și morală, e mai interesantă nu atât pentru reflecțiile personale ale lui Martin, cât pentru grupul social căruia îi este destinată și care este reconstruit chiar prin opera lui Martin E vorba de Educarea celor neștiutori (De correctione rusticorum) care e o predică sub formă de epistolă, destinată educării creștine a celor umili și a țăranilor din Spania, încă păgâni, în esență, și înclinați spre superstiție; aici, scriitorul, care se inspiră din tratatul Despre felul cum trebuie catehizați cei simpli întru credință (De catehizandis rubidus) al lui Augustin (cf",
    "491": " p ???), folosește un limbaj simplu presărat cu barbarisme, conform cu auditoriul căruia i se adresa Aceasta era o modalitate pe care am văzut deja că o practica Cezar de Arles În 572, conciliul de la Braga scosese în evidență necesitatea de a combate superstițiile care dominau încă satele din regiune (Galicia); mai mult chiar, așa cum au observat cercetătorii, era vorba de o superstiție deosebit de complexă, pentru că, o dată cu invazia suevilor din 420, păgânismul barbar se suprapusese peste păgânismul local, refractar deja la încercările precedente de propovăduire a creștinismului Așadar, în cazul Galiciei, putem vorbi de un fel de păgânism autohton, iar mica scriere a lui Martin e interesantă pentru că reflectă acest aspect al societății de-atunci O altă epistolă e dedicată Triplei cufundări din timpul botezului (Epistola ad Bonifacium episcopum de trina mersione): textul e interesant pentru că aflăm de-aici că ritul catolic al triplei imersiuni de la botez, în numele celor trei persoane ale Sfintei Treimi era perceput de catolici ca o cedare față de ritul vizigoților arieni căruia ei voiau să i se opună prin păstrarea ceremoniei tradiționale cu o unică imersiune; ne-a mai parvenit apoi un mic tratat Despre Paște (De Pascha) ce conține lucruri elementare privitoare la modalitatea de calcul a Paștelui",
    "492": " Folosind culegerile răspândite în secolul al cincilea, Martin a tradus în latină Maximele Părinților din Egipt (Aegyptiorum Patrum sententiae) și o sarcină analoagă a încredințat discipolului său Pascasius care a tradus Întrebările și răspunsurile Părinților din Egipt (Interrogationes et responsiones Aegyptiorum Patrum) A tradus și Canoanele sinoadelor Sfinților Părinți din Orient și a compus, mai mult ca sigur, protocoalele primului și celui de-al doilea conciliu de la Braga (561 și 572) care circulă sub titlul de Capitula Martini \n\nMartin a scris și poezii (sigur, fără mare valoare) cum ar fi Pentru biserică (In basilica), compusă cu ocazia sfințirii unei biserici închinate Sfântului Martin din Tours, Pentru refectoriu (In refectorio) și un Epitaf (Epitaphium), adică șase versuri pentru propriul mormânt din amintita bazilică a Sfântului Martin de la Bracara \n\nBIBLIOGRAFIE Ediții: PL 72; Martino di Braga, Contro le superstizioni Catechesi al popolo (De correctione rusticorum), ed",
    "493": " M Naldini BPat 19, Firenze 1991 \n2 Leandru din Sevilia \nPrintre scriitorii minori (sau mărunți) din Spania vizigotă îl putem aminti pe Leandru, originar din Cartagena, fratele mai mare al faimosului Isidor, episcop de Sevilia; Leandru a fost călugăr și a desfășurat o intensă activitate de convertire a vizigoților Într-adevăr, el a fost sufletul conciliului din Toledo care a consfințit trecerea lor la catolicism ca urmare a convertirii regelui Reccared, în 589 Leandru fusese și la Constantinopol în 582 unde îl cunoscuse pe Grigorie care apoi avea să devină papă; printre epistolele lui Grigorie cel Mare găsim și unele adresate lui Leandru căruia acesta i-a dedicat și tratatul Despre morală în Iov Leandru a scris și câteva opere împotriva arienilor, însă s-a păstrat doar un tratat, cel Despre educația fecioarelor și despre disprețuirea celor lumești (De institutione virginum et contemptu mundi), redactat în 589 la sfârșitul conciliului din Toledo: tratatul e dedicat surorii sale, Florentina",
    "494": " Aici, scriitorul reia îndemnurile adresate de Ambrozie surorii sale, Marcelina, ca și alte considerații ale lui Ieronim, Augustin și Cassian referitoare la educația călugărițelor A murit în 600 sau 601 \n\nBIBLIOGRAFIE Ediții: PL 72 Traduceri: BTP 66, 1987 (Lettera alla sorella Fiorentina: O Giordani) Studii: L Navarra, Leandro di Sevilia, Japadre, L’Aquila 1987 \n3 Exegeți \nÎn Spania vizigotă a fost cultivată și exegeza biblică, într-un mod nu foarte original, bineînțeles (dar aceasta înseamnă oricum că în această țară începuse renașterea unei culturi atente la aceste probleme „științifice”): avem, așadar un Comentariu mistic (deci cu un conținut tradițional) al Cântării Cântărilor (Explicatio mystica in Cantica Canticorum Salomonis), scris de Iustus din Urgel, participant la sinoadele de la Lerida și Valencia din 546; un Comentariu la Apocalipsă, datorat lui Apringius, episcop de Pace (Beia, în Portugalia), contemporan cu Iustus; Apringius folosește metoda alegorizantă și e înclinat să reducă anvergura escatologică a textului",
    "495": " \n\nBIBLIOGRAFIE Ediții: PL 67 \n4 Cronicari \nAu existat și autori de cronici: de exemplu, Ioan din Biclarus, episcop de Gerona din 592 până în 621 Era un got de religie catolică, educat la Constantinopol; întors în Spania, a asistat la luptele care au dus la convertirea goților la catolicism A scris o Cronică prin care continuă opera lui Victor din Tunnuna ajungând până în al patrulea an al domniei lui Reccared, adică se întinde din 567 până în 590; această Cronică este foarte interesantă pentru că prezintă întâmplările din Spania din perioada când era disputată între vizigoți și bizantini, între arieni și catolici: narațiunea lui Ioan se focalizează asupra evenimentelor din regiunea sa, asupra războaielor purtate de regele Leovigild pentru a recuceri Spania de la bizantini și asupra conflictelor dintre Leovigild și fiul său, Ermenegild, care, convertit la catolicism, se răsculase contra regelui După aceea, urmează povestirea convertirii lui Reccared la catolicism, fără ca lucrul acesta să implice și condamnarea lui Leovigild care, totuși, tocmai pentru acel motiv se luptase cu fiul său rebel și îl întemnițase",
    "496": " Așadar, Cronica prezintă evenimentele din Spania, dar povestitorul rămâne întotdeauna loial față de dinastia domnitoare Amintim și Istoria scurtă (Historiola) scrisă de Maxim, episcop de Saragoza între 599 și 614 O mare parte din informațiile privitoare la acești autori minori ne sunt furnizate de studiile erudite ale lui Isidor de Sevilia, mai precis de opera sa despre Bărbații vestiți \n\nBIBLIOGRAFIE Ediția: MGH, Auct Antiquiss, 11, 1: Chronica Minora 2, 1, 1893 (Th Mommsen) \n5 Isidor de Sevilia \nFără îndoială, dintre toți scriitorii aceștia, cel mai important este Isidor de Sevilia, a cărui personalitate, încadrată în contextul culturii Spaniei vizigote, este emblema acesteia și constituie, în același timp, punctul de sosire al culturii precedente și momentul crucial al civilizației epocii sale; grație lui Isidor, grație autorității sale, respectate chiar și de regii vizigoți, cultura creștină din Spania s-a dezvoltat continuu pe toată durata secolului al șaptelea",
    "497": " Isidor s-a născut în jurul anului 560 într-o familie hispano-romană așa cum dovedește numele tatălui său, Severianus; locul nașterii pare să fi fost Cartagena sau o localitate din acea provincie spaniolă Familia sa ar fi fost exilată de vizigoți în jurul anului 559, probabil din cauza opoziției față de monarhie care era de credință ariană: totodată, nobilimea hispanică privea cu simpatie Orientul bizantin și acesta a fost un alt motiv pentru care a fost dispersată de puterea dominantă Într-adevăr, în acei ani, în 552, începuse invazia bizantinilor în Spania care a fost însă de scurtă durată Familia lui Severianus s-a refugiat la Sevilia, în preajma rebelului Atanagild De aceea, încă de tânăr, Isidor a trăit experiențele sângeroase din timpul războiului dintre vizigoți și bizantini, între 568 și 586, și din timpul conflictului dintre regele arian Leovigild și fiul său Ermenegild care, convertit la catolicism, se răsculase împotriva tatălui care l-a asediat apoi și l-a învins la Sevilia în 583; doi ani mai târziu, Ermenegild, redus la condiția de simplu cetățean, este asasinat de regele Sisbert la Tarracona",
    "498": " De altfel, Leandru, a fost consilierul lui Ermenegild și apoi al fratelui acestuia, regele Reccared Între timp, Isidor își începuse formația culturală sub îndrumarea lui Leandru, fratele său mai mare, și a fost impresionat probabil de acel episod crucial din istoria Spaniei marcat de renunțarea lui Reccared la arianism și de proclamarea convertirii goților la catolicism în 587-589 în cadrul conciliului de la Toledo În 599, Isidor ocupă scaunul episcopal al Seviliei, ca succesor al fratelui său Leandru, și rămâne aici până la sfârșitul vieții (anul 636), bucurându-se de prietenia și de stima regilor vizigoți Sigur de autoritatea sa, organizează al doilea conciliu provincial de la Sevilia în 619 și conduce marele conciliu de la Toledo din 633 Convertirea goților la catolicism a fost, nu încape nici o îndoială, un eveniment cu o semnificație majoră pentru istoria Spaniei, a catolicilor din acea țară și a lui Isidor însuși: era nevoie, așadar, de eforturi pentru reeducarea culturală (în sensul cel mai amplu al termenilor) a unui întreg popor, cel romano-vizigot",
    "499": " De aici, extrem de intensa activitate a lui Isidor care, prin scrierile sale, vrea să facă o sinteză a înțelepciunii antice pe care s-o adapteze pentru un popor „nou”; aceste opere vor fi valorificate apoi în întreg Evul Mediu, nu numai în cel spaniol Bineînțeles, acest devotament pentru instruirea propriului popor și pentru istoria acestuia duce la o restrângere a orizontului cultural Pentru Isidor nu există decât Spania; însă, în interiorul granițelor acesteia, cu sprijinul clerului local, el a reușit să creștineze în întregime țara, eliminând păgânismul și ereziile „Nici Italia lui Ambrozie, sau, cu atât mai mult, cea a lui Grigorie cel Mare”, observă cu îndreptățire Cazier, „nici Africa lui Augustin și nici Galia lui Clovis n-au ajuns la un asemenea grad de integrare politică, socială și culturală Așadar, din acest punct de vedere, Spania este laboratorul noii societăți creștine așa cum o cunoaștem în Evul Mediu timpuriu și apoi în lumea modernă occidentală condusă de regii însuflețiți de catolicism",
    "500": " o societate pământească din care fuseseră eliminați, pe cât era posibil, dușmanii cetății cerești către care această societate, prin vocație, trebuie să-i conducă pe toți membrii săi” \na) Activitatea literară \nAșa cum am spus, Isidor a fost mai ales un erudit, însă erudiția sa nu are doar ținte gramaticale și științifice, ci și religioase pentru că el este un slujbaș neobosit al Bisericii și al propriei țări Chiar în acest sumar examen al producției sale, trebuie să evităm distincția între opere sacre și opere profane care nu este justificată nici de atitudinea autorului: într-adevăr, Isidor, în Etimologii, în Despre diferențele dintre cuvinte, în cartea despre Natura lucrurilor, trece cu ușurință de la un domeniu la altul și de aceea trebuie să ne gândim că ideea sa de a construi o enciclopedie creștină constă în combinarea tradiției antice cu gândirea creștină În fond, așa era formația sa, în care intervenise cu autoritate fratele său Leandru, ca și regula monahală, însă un rol a avut și bogata bibliotecă a episcopatului Seviliei unde, așa cum ne spune chiar Isidor în Versurile despre bibliotecă se găseau opere sacre și opere profane",
    "501": " Din ele trebuie culese rozele, cum spune el reluând un vechi motiv al pedagogiei creștine, iar spinii trebuie aruncați și, din moment ce în Etimologii, ultima sa operă publicată postum, apare aceeași preocupare, e limpede că această preocupare a caracterizat până la sfârșitul vieții atitudinea lui Isidor \nb) Operele lui Isidor \nAceastă strânsă corelație între cultura sacră și cultura profană apare în Despre diferențele dintre cuvinte (De differentiis verborum), un fel de lexicon al sinonimelor și în Despre diferențele dintre lucruri (De differentiis rerum) unde sunt analizate concepte, mai cu seamă teologice, mistice și filosofice: aici, Isidor reia și reorganizează un material tradițional, creștin și profan O altă operă interesantă care a fost foarte cunoscută în Evul Mediu este cea intitulată Cele două cărți cu sinonime (Synonimorum libri duo) care e construită sub forma unui dialog între omul păcătos și rațiunea lui, asemănător cu Solilocviile lui Augustin; în această operă a lui Isidor, gramatica devine instrument de educare morală, fără să-și piardă însă funcția sa retorică",
    "502": " Și aici, cultura clasică filtrată prin Ciprian și Lactanțiu, se îmbină cu meditația asupra unor cărți din Sfânta Scriptură în care își găsește cel mai bine expresia această spiritualitate a penitenței (Ieremia și Iov) Urmează studiile dedicate științelor astronomice, meteorologice și fizice din lucrarea Despre natura lucrurilor (De natura rerum), al cărei titlu îl repetă pe acela al unor opere analoage din perioada clasică (de exemplu, a lui Lucrețiu) și tratatul Despre rânduiala celor create (De ordine creatorarum) Isidor dedică istoriei universale Cronica mare (Chronica maiora) care ajunge până în 515, căreia i se adaugă istoriile unor popoare cum sunt Istoria goților, Istoria vandalilor, Istoria suevilor (Historia Gothorum, Vandalorum, Sueborum) Istoria goților este fundamentală pentru reconstituirea istoriei Spaniei și a ultimelor evenimente care au dus la convertirea barbarilor la catolicism Cartea a fost scrisă în două versiuni, una mai scurtă în 619 și alta, mai lungă, în 625",
    "503": " Însă opera sa profană cea mai importantă care i-a adus și cea mai mare faimă este o vastă enciclopedie, Originile (Origines), intitulată și Etimologii (Etymologiae): Isidor n-a putut să le termine și acestea au fost împărțite în douăzeci de cărți de către discipolul său Braulion din Saragoza Bineînțeles, nu trebuie să căutăm în Origini etimologii în sensul științific al termenului, așa cum ne-a învățat lingvistica modernă, pentru că nu vom găsi altceva aici decât metoda aproape întotdeauna arbitrară a anticilor: în cultura latină cel mai mare învățat, vestit pentru folosirea metodei etimologice, fusese Varro, iar Isidor face legătura cu acesta, reprezentând ultima verigă dintr-o tradiție care numără mulți intermediari între scriitorul păgân și eruditul din Sevilia Însă, lăsând la o parte metoda, pentru că nu-i putem cere în mod anacronic lui Isidor să folosească o metodă diferită de cea practicată în lumea antică, această operă e prețioasă și în zilele noastre pentru marea masă de informații gramaticale și lexicale pe care ni le-a transmis",
    "504": " În afară de etimologie și de limbă, Isidor se consacră și explicării celor șapte arte liberale devenind, în această privință, împreună cu Boetius și Cassiodor, una din principalele surse de cunoștințe din Evul Mediu; erudiția sa e însă mult mai vastă și depășește aceste domenii, atingând sfere precum medicina, dreptul, cronologia sau științele naturale și practice Firește, Isidor nu putea să adune această masă uriașă de informații altfel decât din cărți, însă cunoștințele lui vor constitui pentru Evul Mediu un tezaur foarte prețios După istoria evenimentelor, avem istoria literaturii Isidor a compus, în continuarea celei a lui Ghenadie din Marsilia, o scriere Despre bărbații vestiți (De viris illustribus) care nu are totuși amploarea operei predecesorului său și cu atât mai puțin a operei lui Ieronim, pentru că de-acum, prin forța lucrurilor, din cauza izolării reciproce în care se găseau regatele romano-barbare, se știau puține lucruri despre ceea ce se întâmpla în afara granițelor fiecărei țări",
    "505": " Așadar, Isidor se limitează în esență să înregistreze scriitorii hispanici din secolul al șaselea, iar continuatorii săi vor strânge ulterior domeniul istoriografiei literare Impresionanta erudiție care caracterizează operele profane se întâlnește și în cele cu conținut religios unde sunt reluate în număr mare motivele tradiționale ale exegezei biblice, ale polemicii antiiudaice, ale ortodoxiei niceene; în operele exegetice ale lui Isidor nu sunt dezbateri unde să fie aduse noi argumente sau care să ajungă la noi rezultate, însă izvoarele antice, Ieronim și Augustin în primul rând, sunt foarte mult exploatate de scriitor care vrea să obțină compendii redactate cu spirit enciclopedic, adică vrea să concentreze cât mai multe informații și reflecții într-un spațiu cât mai redus Oricum, Isidor vrea să reia învățătura lui Origen, chiar dacă îl cunoaște doar din traduceri, pentru că îl consideră cel mai mare dintre exegeții credinței creștine Astfel, Isidor a devenit o cale importantă de răspândire a exegezei lui Origen în Evul Mediu: pentru el, cea mai interesantă parte a acesteia este tipologia cu valorile pe care le atribuie Bisericii și lui Cristos",
    "506": " De aceea, trebuie să ne limităm la o înșiruire de titluri, cum este Cartea precuvântărilor (Proemiorum liber unus), care este o introducere la diversele cărți din Scriptură; sau Despre nașterea și despre moartea Sfinților Părinți (De ortu et obitu Patrum) unde sunt prezentate personajele cele mai importante din Vechiul și Noul Testament; apoi, Numerele care se găsesc în Sfânta Scriptură (De numeris liber unus), unde este explicată semnificația lor mistică; tipologiile sunt adunate în Alegorii din Sfânta Scriptură (Allegoriae quaedam sacrae Scripturae) și în Întrebări privind Vechiul Testament (Quaestiones in Vetus Testamentum) \nc) Doctrina creștină \nÎn sfera dogmaticii și a moralei creștine, partea cea mai semnificativă este reluarea doctrinei augustiniene a harului și a liberului arbitru și a temelor ascetice axate pe convertire și pocăință, derivate din tezele lui Cassian Doctrinele etice ale lui Isidor sunt adunate în cele trei cărți de Maxime (Sententiarum libri tres) care, potrivit unor studii recente, trebuie plasate în ultimii ani de viață ai scriitorului, adică în perioada conciliului din Toledo",
    "507": " În schimb, într-un mod mai tradițional se articulează polemica antiiudaică în cele două cărți Contra iudeilor (Contra Iudaeos): însă, dincolo de acest lucru, trebuie să observăm că atât Isidor cât și sinodul din Toledo adoptă o atitudine tolerantă față de iudei, afirmând că nu se poate impune credința cu forța (Maxime II, 2, 4) În fine, Isidor se ocupă și de practica ecleziastică și compune o operă Despre datoriile privitoare la Biserică (De ecclesiasticis officiis): titulul Despre datorii ne trimite la Ambrozie și poate chiar la Cicero; e prezent în această scriere și Tertulian ce pare să fi fost relativ citit în Spania vizigotă Isidor e și autorul unei Rânduieli monastice (Regula monachorum) al cărei conținut e legat de cel al cărții a treia din Despre datorii: avem de-a face aici, cum observă Fontaine, cu un respect exagerat pentru reguli care devine aproape represiv În sfârșit, ne-au mai rămas de la Isidor unsprezece scrisori și douăzeci și șapte de tituli, adică scurte inscripții versificate, aproape toate în distihuri elegiace, destinate, așa cum se obișnuia în poezia creștină încă din vremea lui Prudențiu, descrierii unor locuri care aveau o semnificație religioasă particulară; așa cum se întâmpla deja de două secole, cunoștințele prozodice ale lui Isidor sunt destul de reduse, iar producția sa în versuri prezintă numeroase abateri de la regulă",
    "508": " \nc) Personalitatea lui Isidor \nDupă o prezentare în mod necesar succintă a enormei producții literare a episcopului de Sevilia, apar și dificultățile pe care le întâmpină oricine dorește să aibă o percepție globală a gândirii sale În afară de faptul că lipsa unor ediții serioase ale scrierilor sale îngreunează teribil munca de interpretare, în plus, preocupările sale se dispersează în sfera gramaticii și a retoricii (etimologii, diferențe, analogii, glose) și acest lucru conferă întregii sale producții un caracter aproape impersonal; aceasta pare a fi exclusiv fructul unor compilații unde sunt juxtapuse adesea izvoare sacre și izvoare profane; pe deasupra, s-au pierdut corespondența și omiletica sa Toate acestea fac dificilă cunoașterea unui autor ca Isidor Astfel, acum câteva decenii, cercetătorii se mulțumeau să-l considere un simplu compilator și din analiza operei sale rezulta aproape exclusiv o simplă listă de titluri Abia în perioada mai recentă, grație eforturilor cercetătorilor de limbă spaniolă și datorită lui Jacques Fontaine și școlii sale, s-a ajuns la o evaluare, chiar dacă parțială încă, a figurii lui Isidor în ce are aceasta specific, pentru că trebuie să descoperim ce se află sub lista operelor episcopului de Sevilia și cum interpretează el materialul erudit pe care ni l-a transmis într-o cantitate atât de mare",
    "509": " De aceea, erudiția lui Isidor nu trebuie înțeleasă ca un simplu conglomerat de informații, ci trebuie văzută în raport cu viața și personalitatea autorului care, catolic dintotdeauna, asistă în vremea sa la convertirea unui întreg popor la dreapta credință și vrea, de aceea, să ofere societății sale recent convertite un sistem cultural valabil atât în plan profesional cât și în plan religios Isidor era perfect conștient că aceasta era sarcina sa permanentă, atât ca învățat cât și ca episcop În fond, episcopul de Sevilia se găsea într-o situație analoagă cu aceea a lui Grigore cel Mare, sfâșiat între dorința de asceză și necesitățile vieții practice, și a avut și el foarte limpede în minte sarcina pe care și-o asuma Așa cum observă Fontaine, această imagine a unui om pe care urgențele crescânde ale imenselor responsabilități pastorale îl îndepărtează de înclinațiile sale și de vocația sa contemplativă ne ajută evident să ne eliberăm de clișeele triumfaliste aplicate lui Isidor chiar de către contemporanii săi",
    "510": " A fost un om măcinat de instanțe contradictorii: liberalism cultural și reprimare a ereticilor și a iudeilor, optimism naționalist și dureroasă pocăință în fața experienței păcatului și a slăbiciunilor omenești De aici, neliniștea amestecată cu amărăciune, proprie unui om frământat și nefericit, pe care o putem surprinde în mod clar în două din epistolele sale adresate discipolului Braulion Pe plan literar, calitățile și limitele lui Isidor sunt evidente Limitele, în esență, sunt cele ale epocii sale, epoca unui regat romano-barbar din secolele șase-șapte, care refuză de-acum orice contact cu alte centre culturale, în special cu Orientul De aici, ariditatea care marchează în mod clar, în ciuda unor tentative recente de reevaluare, geniul organizatoric și taxonomic al lui Isidor Însă, pe de altă parte, capacitatea sa de a ordona și de a clasifica anticipează deja acele summae medievale, iar cultura sa e mult mai vastă și mai rafinată în comparație cu modestele dovezi lăsate de cei care l-au precedat, inclusiv de acel Martin de Braga care trebuise să-și adapteze omiletica pentru un public ignorant și care se mulțumise să alcătuiască o compilație din maximele lui Seneca",
    "511": " Aceste opere ale lui Isidor nu izvorăsc din nevoia de a face paradă de erudiție și nici din dorința de clasificare și organizare – și tocmai acest lucru fusese considerat deja de noi un merit notabil Cu fiecare din operele sale, episcopul de Sevilia a încercat să vină în întâmpinarea necesităților Bisericii sale, având în vedere că aproape toate au fost comandate de persoane determinate cărora le-au fost și dedicate Într-o evaluare a lui Isidor, este necesar, prin urmare, să ținem cont nu numai de perspectiva erudită ci și de cea pastorală \n\nBIBLIOGRAFIE \nEdiții: PL 81-84; PLS 4, 1801-1976; Diferencias, Libro I, Les Belles Lettres, Paris 1992 (C Codoñer); CChrLat 113, 1989 (De ecclesiasiticis officiis: Ch M Lawson); Synonimorum de lamentatione animae peccatricis libri duo, ed J Fontaine; De natura rerum, ed J Fontaine, Feret, Bordeaux 1960; Chronica mundi, Historia Gothorum Wandalorum Sueborum, MGH 11, Auctores antiquissimi (Chronica minora 2), 1894 (Th",
    "512": " Mommsen); Las Historias de los Gottos, Vandalos y Suevos, Centro San Isidoro, León 1975 (C Rodriguez Alonso); De ortu et obitu Patrum, Les Belles Lettres, Paris 1984 (C Chaparro Gómes); Epistulae, MGH 3, 1892 (W Gundlach); Regula Monachorum, ed M Diaz y Diaz; Etymologiarum sive originum libri viginti, Clarendon Press, Oxford 1911 (WM Lindsay); A Ortega, Los versus Isidori, Helmantica 12 (1961), 261-299; Biblioteca de Autores Cristianos 321, Madrid 1971 (Sententiae: J Campos Ruiz y I Roca Meria); 433, Madrid 1982 (Etymologiae: J Oroz Reta y MA Marcos Casquero Introduccion general por MC Diaz y Diaz); Etymologiae livre IX, Les Belles Lettres, Paris 1984 (M Reydellet); livre XII, ibidem, 1986 (J André); livre XVII, ibidem, 1981 (J André); livre II, ibidem, 1983 (PK Marshall); El de viris illustribus de Isidoro de Sevilla, Estudio y Edición critica, Studia philol",
    "513": " Salmanticensia, Salamanca 1964 Studii: vol col Miscellanea Isidoriana, Univ Gregoriana, Roma 1936; vol col Visigothic Spain, new Approaches, edited by E James, Oxford 1980; vol col, Isidoriana Estudios sobre san Isidoro de Sevilla en el XIV centenario de su nacimiento, Centro de Estudios San Isidoro, León 1961; J Fontaine, Isidore de Séville et la culture classique dans l’Espagne wisigothique, Et Augustiniennes, Paris 1959; Ph Delhaye, Les idées morales d’Isidore de Séville, „Rech de Théol anc et médiév” nr 26 (1959), 17-49; J Madoz, San Isidoro de Sevilla semblanza de su personalidad literaria, Cons Sup de Invest Cientif, León 1960; M Reydellet, Les intentions idéologiques et politiques dans la Chronique d’Isidore de Seville, „Mélanges d’archéologie et d’histoire” nr 82 (1970), 363-400; idem, La royauté dans la littérature latine de Šidoine Apollinaire à Isidore de Séville, École Française, Roma 1981; H",
    "514": " De Lubac, Exégèse Médiévale, Aubier, Paris 1959-1964; J Fontaine, Théorie et practique du style chez Isidore, VigChr 14 (1960), 65-101; idem, Isidore de Séville auteur „ascétique”, „Studi Medievali” nr 6 (1965), 163-195; HJ Diesner, Isidor von Sevilla und seine Zeit, Calwer, Stuttgart 1973; P Cazier, Isidore de Séville et la naissance de l’Espagne catholique, Beauchesne, Paris 1994 (cu trimitere la studiile precedente ale aceluiași autor) Alte studii: B Blumenkranz, Juifs et chrétiens dans le monde occidentale (430-1096), Moutar, Paris 1960; B Saitta, I Giudei nella Spagna Vizigota da Reccaredo a Sisebuto, în Studi Visigotici, „Quaderni Catanesi” nr 2 (1980), 221-263 și nr 5 (1983), 79-146; JN Hillgarth, La conversion de los Visigodos, „Analecta sacra Tarraconensia”, nr 34 (1961), 21-46 \n\nDacă Grigorie cel Mare, așa cum am văzut mai sus, reprezintă sfârșitul culturii antice în Italia și, după el, până la renașterea carolingiană, puține lucruri sunt de semnalat în creștinismul italic; dacă Grigorie din Tours este de-acum expresia unei mentalități și a unei culturi populare de tip medieval, în aceeași măsură Isidor de Sevilia poate fi considerat încheierea creștinismului antic, organizat de el pe plan cultural în vederea unor dezvoltări viitoare",
    "515": " Cultura creștină, puternic sărăcită de crizele care au lovit zona Mediteranei occidentale în ultimele decenii ale secolului al șaselea, așteaptă o transformare care se va produce datorită germenilor sădiți cu clarviziune de Grigore cel Mare, grație a ceea ce s-a păstrat cu grijă în mănăstiri ori prin strădania celor câțiva reprezentanți ai culturii laice din regatele barbare Odată cu Beda – nu întâmplător un creștin din neamul anglilor – și cu civilizația carolingiană se va realiza această renaștere \n\nCAPITOLUL XVI \nPERIOADA CONCILIULUI DIN EFES TEOFIL ȘI CHIRIL DIN ALEXANDRIA – NESTORIOS 1 Teofil din Alexandria a) Viața \nȘtim foarte puține lucruri despre tinerețea lui Teofil (născut probabil prin 345) pentru care izvoarele disponibile sunt foarte târzii; potrivit cronicii lui Ioan din Nikiu (circa 700), s-ar fi născut la Memfis din părinți creștini și, rămas orfan la o vârstă fragedă, s-ar fi mutat la Alexandria Ieronim relatează că Rufin se lăuda că asistase la lecțiile lui, afirmație respinsă de Ieronim însuși conform căruia Teofil n-ar fi ținut lecții niciodată (Apologia contra lui Rufin III, 18)",
    "516": " În rest, cea mai mare parte a informațiilor despre viața sa provin din istoriile ecleziastice scrise de Socrate, Sozomenos, Teodoret și Nichifor Calist ca și din Dialogul despre viața Sfântului Ioan Hrisostomul al lui Palladius Teofil trebuie să fi fost ales patriarh al Alexandriei de către episcopii reuniți pentru funeraliile predecesorului său Timotei între iulie 384 și iulie 387 A condus Biserica egipteană ca un principe lipsit de scrupule, atent mai cu seamă la consolidarea puterii sale A făcut eforturi constante pentru a obține controlul asupra Patriarhiei de la Constantinopol care fusese proclamată de către conciliul ținut aici în 381 a doua autoritate creștină după Roma, în timp ce Alexandria fusese retrogradată pe locul al treilea La moartea patriarhului Nectarie în 397, Teofil s-a străduit să-l impună ca succesor pe preotul Isidor, omul său de încredere, însă influentul Eutropius, ministru al împăratului Arcadius, l-a numit pe preotul antiohian Ioan Hrisostomul obligându-l chiar pe Teofil să-l hirotonisească așa cum cerea practica",
    "517": " Teofil a avut ocazia să se răzbune în timpul contrioverselor origeniste Până în 399, Teofil fusese un admirator fervent al lui Origen În epistola sa festivă consacrată Paștelui din acel an, el se declară partizan al tezei imaterialității Domnului și îi condamnă pe antropomorfiți care, interpretând ad litteram expresiile privind crearea ființei umane după chipul și asemănarea lui Dumnezeu, îi atribuiau acestuia un corp cu formă umană Atunci, cei mai mulți călugări egipteni – în afară de o minoritate origenistă – erau adepți ai pozițiilor antropomorfite: ei s-au dus la Alexandria și au protestat violent în fața casei episcopului Acesta, preocupat tot timpul de păstrarea unor bune raporturi cu puternicii călugări, i-a liniștit cu promisiunea că îl va condamna pe Origen și origenismul În biserica monahilor din deșertul Nitria, Teofil a organizat un sinod unde s-a consfințit condamnarea lui Origen cu aprobarea papei Anastasius",
    "518": " În același timp, a început să-l persecute pe Isidor, vechiul său candidat la scaunul din Constantinopol, pentru că i se părea că devenise prea independent, și mai ales pe cei patru frați (porecliți și „frații cei lungi” din cauza staturii lor), Ammonios, Dioscoros, Eutimie și Eusebiu, reprezentanți de seamă ai monahismului origenist Alungați din Egipt, respinși de episcopii din Siria și din Asia Mică care nu voiau să intre în conflict cu Teofil, ei au fost primiți de Ioan Hrisostomul la Constantinopol Teofil profită de împrejurări pentru a se descotorosi de Ioan pe care împărăteasa Eudoxia îl dușmănea din cauza criticilor pe care acesta i le adresa În timp ce Ioan, din respect pentru normele canonice, refuza să-l judece pe Teofil așa cum îi ceruse împăratul la sesizarea celor patru frați, Teofil s-a împăcat cu aceștia și a organizat în septembrie 403 sinodul de la Quercia (după numele orașului de lângă Calcedonia unde s-a desfășurat) unde Hrisostomul a fost condamnat, fiind imediat exilat de către împărat",
    "519": " Rechemat o dată în urma unei revolte populare, peste puțin timp Ioan a fost exilat definitiv; papa a intervenit în favoarea lui, însă fără succes, ceea ce a provocat o ruptură de mai mulți ani între Roma, pe de o parte, și Alexandria și Constantinopol pe de altă parte În interior, Teofil a combătut fără milă cultele elenistice și a distrus numeroase sanctuare, între care faimosul Serapeum, în locul cărora a pus să fie construite noi biserici A murit în 412, iar succesor i-a fost nepotul său, Chiril, pe care el însuși îl crescuse și îl educase în vederea acestui scop \nb) Opere \nEpiscopatul Alexandriei emitea în fiecare an o epistolă prin care erau comunicate data la care începea postul de patruzeci de zile și data Paștelui (pentru alte detalii privitoare la aceste scrisori, cf aici pp ?? și ???) Avem informații despre existența a 24 de epistole de acest gen promulgate de Teofil între 386 și 409; din cele mai multe s-au păstrat doar fragmente în greacă sau în versiuni siriene sau armene (mai ales în scrieri ale lui Sever din Antiohia și ale lui Timotei Eluros)",
    "520": " Însă trei dintre ele au fost traduse în latină de Ieronim și au supraviețuit în epistolarul acestuia sub forma epistolelor cu numerele 96 (scrisoarea festivă din 401), 98 (din 402) și 100 (din 404) Teofil combate aici unele opinii pe care i le atribuie lui Origen: astfel, potrivit epistolei 96, Origen ar fi afirmat, bazându-se pe 1 Cor 15, 24 (sfârșitul, când Fiul va încredința împărăția lui Dumnezeu Tatălui), că Fiul și-ar fi pierdut împărăția (96, 5-9); apoi, că Isus Cristos a fost crucificat și pentru demoni și pentru păcatele comise de ființele cerești (96, 10-12) Origen ar fi susținut și magia și astrologia (96, 16) Teofil atacă și doctrina origeniană a preexistenței sufletelor (96, 17-19; 100, 12) În epistola 98 este atacat Apolinarie din Laodiceea pentru că a refuzat să admită că Isus Cristos avea suflet omenesc; Teofil se apleacă îndelung și aici asupra lui Origen, condamnat fie pentru exegeza sa alegorică (98, 10), fie pentru doctrina originii lumii, fie pentru că ar fi afirmat că ființele angelice au devenit îngeri pentru că s-au comportat bine după ce au fost create (98, 10-12), sau că Duhul Sfânt nu pogoară asupra ființelor fără suflet și rațiune (98, 13)",
    "521": " Scriitorul atacă și doctrina preexistenței sufletului lui Cristos (98, 14 sq) pentru că a afirma, cum face Origen, că acel suflet era unit cu Logosul înainte de venirea în trup ar echivala cu a susține că orice suflet uman preexistent e de natură divină (98, 16) De fapt, tezele condamnate de Teofil ori n-au fost susținute niciodată de Origen, ori reprezintă deformări absurde ale teologiei acestuia și e greu de spus că au fost făcute cu bună credință În epistolarul lui Ieronim s-au păstrat în latină și alte scrisori ale lui Teofil referitoare tot la controversa origenistă; e vorba de epistolele 87, 89, trimise lui Ieronim în 400; 90 (adresată lui Epifanie în același an); Teofil îi informează despre măsurile pe care le-a luat contra călugărilor origeniști din pustia Nitriei Scrisoarea 92 din epistolarul lui Ieronim este o versiune a epistolei sinodale emise în 400 și trimise episopilor din Palestina și din Cipru: aici, sunt condamnați Origen și susținătorii săi din mănăstiri și apar multe din temele la care ne-am referit când am vorbit de epistolele emise de sărbători",
    "522": " Dintr-o primă scrisoare a aceluiași sinod s-au păstrat doar fragmente, publicate în mare parte abia de curând pe baza unui manuscris găsit la Athos Alte epistole sau fragmente de epistole nu se referă la controversele origeniste: în special o scrisoare completă în limba coptă, adresată călugărilor din Pboo, referitoare la exigențele vieții monahale Avem multe fragmente din omiliile lui Teofil, dar numai trei dintre ele s-au păstrat în întregime: una în greacă, despre euharistie, transmisă în mod eronat între operele lui Chiril din Alexandria, și două în limba coptă, despre pocăință și cumpătare și, respectiv, despre cruce și tâlhar Sunt bogate în citate biblice dar și în înflorituri retorice Printre apoftegmele pe care i le atribuia tradiția Părinților din deșert există o scurtă omilie despre moarte și judecată din care avem și o versiune siriană Alte omilii sunt de o autenticitate îndoielnică sau cu siguranță false",
    "523": " Totodată, Teofil a compus un canon pascal pentru anii 380-479 pe care l-a trimis împăratului Teodosius în încercarea, de altfel, nereușită, de a impune numărătoarea pascală alexandrină în locul celei romane Nu ne-au rămas decât prologul, în plus, complet doar într-o versiune latină, și scrisoarea de dedicație adresată lui Teodosius S-a pierdut și un pamflet contra lui Ioan Hrisostomul a cărui versiune latină realizată de Ieronim a fost utilizată de Facundus din Hermiane (În apărarea celor Trei capitole 6, 5) care spunea că era plin de injurii insuportabile, și de diaconul Pelagius (În apărarea celor Trei capitole); unii au propus să fie căutate urme ale acestui text în scrisoarea 113 a lui Ieronim Ghenadie (Bărbații vestiți 33) amintește o scriere contra lui Origen care nu era probabil decât o antologie de fragmente antiorigeniste din operele lui Teofil În sfârșit, excelenta reputație de care se bucura Teofil în cercurile monastice egiptene este atestată și de apoftegmele care îi sunt atribuite în colecția greacă și în cea latină (cf",
    "524": " aici, p ???) Putem aminti aici și o Viziune a lui Teofil, care s-a păstrat în mai multe versiuni, în arabă, în siriană, în etiopiană, din text rezultând că ar fi scris de Chiril din Alexandria pe baza unei povestiri a unchiului său; e vorba, în realitate, de o omilie despre șederea Fecioarei Maria în Egipt \n\nBIBLIOGRAFIE PG 65 conține canoanele atribuite lui Teofil în colecțiile canonice bizantine (33-45), prologul la canonul pascal (48-52); însă e mai bună ediția B Krusch, Studien zur christlich-mittelalterlichen Chronologie, Leipzig 1880, (220-226), fragmente de epistole emise de sărbători și din alte scrisori (53-64), fragmente de omilii (65-68); ibidem, 197-200 – apoftegmele care îi sunt atribuite de tradiția greacă (pentru apoftegmele în latină, de altfel nu întotdeauna similare, cf PL 73, 771 801 858 – 61 872 957 961) Scrisorile traduse de Ieronim pot fi găsite în epistolarul acestuia (cf",
    "525": " aici, p ???) Însă pentru indicații mai precise privind edițiile de texte și fragmente trebuie consultat CPG II, nr 2580-2684, adus la zi la rândul său de H Crouzel în Théophile d’Alexandrie, DSp XV, 1990, 524-530 Alte studii: G Lazzati, Teofilo di Alessandria, Milano 1935; A Favale, Teofilo di Alessandria, Torino 1958; R Delobel – M Richard, Théophile d’Alexandrie, DTC XV/1, 1946, 523-530 Despre formele și edițiile omiliei sau ale viziunii lui Teofil cf G Graf, Geschichte de christlichen arabischen Literatur I Die Übersetzungen (Studi e testi 118), Biblioteca Apostolica Vaticana, Città del Vaticano 1944, 229-232 \n2 Chiril din Alexandria a) Viața \nÎn 412, atunci când a devenit episcop al Alexandriei, Chiril trebuie să fi avut cel puțin treizeci de ani și probabil că nu era foarte tânăr în 403 când a participat la sinodul de la Quercia care l-a destituit pe Ioan Hrisostomul",
    "526": " Așadar, trebuie să se fi născut prin 370-380 E probabil, dar nu absolut sigur, că a avut parte de o formație monastică, fără să fie totuși călugăr; cu siguranță, unchiul său din partea mamei, Teofil, episcop de Alexandria, trebuie să fi avut o influență asupra formării sale (el l-a luat cu sine la sinodul de la Quercia) În orice caz, trebuie să se fi bucurat de o educație serioasă atât profană cât și teologică, deși multe din trimiterile care se găsesc în operele sale (în special în scrierea contra lui Iulian) provin mai degrabă din florilegii decât din lectura directă a autorilor La moartea lui Teofil, la 15 octombrie 412, Chiril i-a luat locul în câteva zile, după confruntările dintre facțiunea sa și aceea a arhidiaconului Timotei Voința de a-și consolida puterea l-a făcut să aibă adesea un comportament samavolnic și violent, descris (nu fără părtinire, e adevărat) de istoricul Socrate (Istoria Bisericii VII, 13-16); în acest sens, cele mai relevante episoade sunt sechestrarea bisericilor novațienilor, conflictele cu prefectul Oreste, expulzarea multor iudei din Alexandria urmată de transformarea sinagogilor acestora în biserici; el are cu siguranță o responsabilitate cel puțin indirectă – pentru climatul pe care l-a creat – în privința inițiativei mulțimii fanatice care a linșat-o pe celebra gânditoare platonică Hypathia în 415",
    "527": " O consecință a acestor abuzuri trebuie să fi fost edictele imperiale din anii 416-418 menite să limiteze activitatea grupurilor de paralabani, un fel de infirmieri care, în realitate, erau gărzile înarmate ale episcopului Probabil pentru a menține bunele raporturi ci Biserica din Roma, Chiril a acceptat totuși, începând cu anul 417, să reabiliteze treptat figura lui Ioan Hrisostomul Însă, în activitatea sa, faza care avea să producă cele mai însemnate consecințe a început odată cu numirea presbiterului antiohian Nestorios ca arhiepiscop de Constantinopol la 10 aprilie 428 Faptul că episcop al capitalei devenise un reprezentant al unei autorități bisericești care era la mare concurență cu Alexandria l-a alarmat evident pe Chiril care a profitat de greșelile lui Nestorios Într-adevăr, acesta nu s-a mulțumit doar să provoace ostilitatea creștinilor de tendință ariană incendiindu-le biserica, ci, dezvoltând tezele cristologice ale antiohienilor – care, pentru a apăra integritatea naturii umane în Cristos, subliniau distincția dintre Fiul lui Dumnezeu și omul Isus – a negat Fecioarei Maria titlul de Theotokos, „mamă a lui Dumnezeu”, foarte prețuit de credincioșii din Constantinopol și, de altfel, solid atestat deja în tradiția teologică",
    "528": " Chiril l-a atacat întâi într-o scrisoare trimisă călugărilor din Egipt, apoi în epistola sărbătorească din 429 (pentru aceste scrieri cf mai jos), pentru a se adresa apoi chiar patriarhului de Constantinopol Dacă într-o primă scrisoare adresată lui Nestorios (Epist 2) se limita să-l invite să accepte termenul Theotokos, în cea de-a doua (Epist 4: scrisă între 26 ianuarie și 24 februarie 430), pornind de la primirea făcută de Nestorios unor călugări din Alexandria care se duseseră la Constantinopol ca să se plângă de Chiril, dezvolta o reflecție cristologică opusă perspectivei antiohiene Potrivit acesteia, crede el, Cristos era divizat în două, iar omul era separat de Fiul lui Dumnezeu; Chiril vorbește însă de o uniune kath’hypostasin, conform căreia „nu a existat întâi un om obișnuit născut din Sfânta Fecioară și apoi Logosul a coborât să sălășluiască în el, ci, unit încă din pântecele matern, acesta a fost supus unei nașteri carnale, făcând din nașterea cărnii sale propria naștere” (Epist",
    "529": " 4, 4) Totodată, Chiril i-a trimis împăratului un tratat Despre adevărata credință și, în același timp, alte două au ajuns în mâinile surorilor mai mici ale lui Teodosius al II-lea, Arcadia și Marina, și, respectiv sub ochii surorii sale mai mari, Pulcheria, și ai soției sale, Eudocia Această strategie n-a obținut efectul sperat; împăratul s-a înfuriat, acuzându-l că vrea să provoace disensiuni în familia imperială prin scrisori trimise separat diferiților membri ai acesteia În schimb, Chiril a găsit înțelegere la episcopul Romei, Celestinus, căruia îi trimisese deja extrase tendențioase din predicile lui Nestorios (și de a cărui reacție se folosise pentru a-și ataca direct adversarul), și la care făcuse apoi să ajungă a doua epistolă către Nestorios cu o traducere latină Patriarhul din Constantinopol i-a scris și el lui Celestinus care, însă, deja indignat de calda primire făcută de Nestorios unor pelagieni, l-a condamnat în cadrul unui sinod roman din august 430, scriindu-i apoi lui Chiril pentru a-l numi reprezentant al papalității în controversa cu Nestorios; acesta trebuia să-și retracteze public erorile în cel mult zece zile, altfel urma să fie excomunicat",
    "530": " La 19 noiembrie 430, împăratul s-a decis să convoace un conciliu la Efes în ziua de Rusalii (7 iunie) din 431 cu scopul de a restabili pacea Chiril, pentru a grăbi lucrurile, i-a comunicat adversarului său deciziile luate la Roma printr-o a treia scrisoare, contrasemnată de un sinod de episcopi din Egipt și înmânată pe 30 noiembrie; în apendice, scrisoarea conținea douăsprezece anatematisme, adică tot atâtea condamnări ale unor propoziții doctrinale pentru care i se cerea aprobarea lui Nestorios Acesta, ca orice alt reprezentant al cristologiei antiohiene nu le-ar fi putut accepta niciodată; însă, în acest mod, mișcarea abilă a lui Chiril îl punea automat în postura de acuzat Antiohienii au deschis în sfârșit ochii și i-au luat apărarea lui Nestorios, dar era prea târziu Atât delegația orientală, condusă de Ioan de Antiohia, cât și legații papei întârziau să ajungă la Efes; când Chiril a fost sigur că prima delegație era pe cale să sosească, folosindu-se de un pretext, a deschis lucrările conciliului la 22 iunie, în ciuda protestelor contelui Candidianos, reprezentantul împăratului, care ar fi trebuit să conducă sinodul și să-i asigure buna desfășurare",
    "531": " Chiril a obținut repede hotărârea de depunere a lui Nestorios și de condamnare a doctrinelor sale La 26 iunie au ajuns antiohienii care au contestat decizia și l-au depus la rândul lor pe Chiril împreună cu Memnon din Efes, susținătorul său; sosiți și ei la 10 iulie, legații romani s-au aliat cu Chiril Teodosius, care nu avea o perspectivă clară asupra situației, a răspuns prin depunerea și arestarea lui Chiril, a lui Memnon și a lui Nestorios și prin condamnarea tuturor hotărârilor conciliului Nestorios a acceptat destituirea și s-a întors în Antiohia, în timp ce Chiril bombarda curtea imperială cu scrisori; împăratul a sprijinit alegerea lui Maximian ca patriarh de Constantinopol la Antiohia, care era controlată de susținătorii lui Chiril (25 octombrie), și nimeni nu l-a mai putut opri pe acesta când, înainte de revocarea arestului la domiciliu, a vrut să plece la Alexandria unde, la 30 octombrie, i s-a făcut o primire triumfală",
    "532": " În anii care au urmat, Chiril s-a străduit să restabilească pacea, adică să-i determine pe antiohieni să-l abandoneze pe Nestorios; distribuind cu larghețe daruri nenumărate, el a reușit să manipuleze curtea imperială în această direcție S-a ajuns astfel la formula de unificare promulgată la 23 aprilie 433; pe lângă reafirmata fidelitate față de Crezul de la Niceea, se adăuga o declarație cristologică prin care Cristos era recunoscut ca Dumnezeu perfect și om perfect, constituit dintr-un suflet rațional și un corp, generat veșnic de Dumnezeu potrivit cu natura divină și, în ultimele zile, de către Fecioara Maria potrivit cu natura umană, consubstanțial cu Tatăl potrivit naturii divine și cu noi potrivit celei umane Această uniune distinctă (asynchytos) a două naturi permite atribuirea titlului de Theotokos Fecioarei Maria În privința modului cum vorbesc Scripturile despre Cristos, era admis faptul că expresiile de-acolo i se aplicau în parte lui Isus în general, și în parte doar uneia sau alteia dintre naturile sale, ceea ce, practic, anula al patrulea anatematism al lui Chiril (Epist",
    "533": " 39) Odată lichidat Nestorios, polemica lui Chiril i-a vizat pe cei doi mari reprezentanți ai școlii din Antiohia, Diodor din Tars și Teodor din Mopsuestia (cf în acest volum pp ???-??? și respectiv ???-???), pe care a încercat să-i prezinte ca precursori ai lui Nestorios Lui Proclus, urmaș din 434 al lui Maximian la tronul episcopal al Constantinopolului, o delegație de armeni i-a cerut să condamne o culegere de extrase din operele lui Teodor, iar el a făcut acest lucru, fără să menționeze numele acestuia, în Tomul închinat armenilor, din 437, în care a făcut o sinteză a cristologiei lui Chiril (cf aici, pag ???) Chiril a primit întreg dosarul în timp ce se găsea la Ierusalim și i-a trimis lui Ioan de Antiohia și episcopilor care îl sprijineau o epistolă foarte dură (67) în care îl condamnă pe Teodor, reluând ulterior această atitudine critică într-o scrisoare despre Crezul de la Niceea (Epist",
    "534": " 55) și mai ales, prin 438, în cele trei cărți ale tratatului Contra lui Teodor și a lui Diodor Însă, în același timp, sugera ca Teodor să fie lăsat în seama judecății divine Chiril a murit la 27 iunie 444 \n\nBIBLIOGRAFIE Pentru viața lui Chiril dinainte de polemica nestoriană este indispensabilă acum introducerea lui P Évieux la Cyrille D’Alexandrie Lettres festales I-VI Introduction générale par P Évieux; introduction critique, texte grec par WH Burns; traduction et annotation par L Arragon (și alții), SChr 372, Cerf, Paris 1991 (partea biografică la pp 11-72) Totodată: Kyrilliana Spicilegia edita sancti Cyrilli Alexandrini XV recurrente saeculo, Le scribe égyptien, Le Caire 1947 Despre Chiril în general: J Mahé, Cyrille (Saint), patriarche d’Alexandrie, DThC III, 1911, col 2476-2527 \nb) Opere exegetice \nVechiul Testament \nActivitatea exegetică a lui Chiril se desfășoară în cea mai mare parte înainte de izbucnirea controversei nestoriene",
    "535": " Din rațiuni pe care le vom discuta mai târziu, despre Vechiul Testament a scris nu doar comentarii întinse, organizate pe cărți sau grupuri de cărți, ci și tratate de exegeză a unor fragmente alese, fie aranjate în mod sistematic, fie potrivit ordinii biblice Închinarea și cultul întru duh și adevăr se prezintă sub forma unui dialog între autor și un anume Palladius Acesta a citit în Mat 5,17 că Isus afirmă că nu a venit ca să strice Legea, ci ca s-o împlinească, iar în Ioan 4,24 că adevărații închinători trebuie să i se închine Tatălui în duh și adevăr; al doilea pasaj i se pare în contradicție cu primul pentru că implică renunțarea la cultul prescris de Lege Același lucru rezultă și din textele apostolului Pavel potrivit cărora Legea nu a putut niciodată să facă nimic perfect și vechiul precept a fost abrogat prin cel nou, al reconcilierii cu Dumnezeu",
    "536": " În răspunsul pe care Chiril îl dă imediat, el afirmă că noua Scriptură este „sora și apropiata” Legii lui Moise și viața în Cristos nu e deloc străină de comportamentul prescris de Lege, cu condiția ca poruncile destinate oamenilor din vechime să fie interpretate în sens spiritual (pros theôrian pneumatikên); într-adevăr, Legea este simbol și umbră care ascunde în sine frumusețea adevărului Așadar, la problema clasică a raportului dintre Vechiul Testament și revelația creștină, Chiril oferă un răspuns lipsit de originalitate ce respectă tradiția exegetică alexandrină El se străduiește să interpreteze alegoric și tipologic o serie de pasaje din Pentateuh, sprijinindu-se pe textele profeților și pe Noul Testament Nu e vorba de un dialog ci mai degrabă de o expunere făcută de Chiril, presărată cu fraze aprobatoare ale interlocutorului său \n\nAnaliza se întinde pe șaptesprezece cărți și pornește de la păcatul originar care l-a făcut pe om să cadă în sclavia diavolului, fiind astfel nevoie de o lege care să-l ajute să-și facă viața mai bună (cartea I)",
    "537": " Totuși, legea nu-l putea elibera de sub stăpânirea diavolului și nici de moarte; acest lucru nu poate fi decât efectul sanctificării operate de Cristos (cărțile II și III) Cine e mântuit trebuie să ducă însă o viață conformă cu voința divină, luptând, grație puterii pe care i-o dă Cristos, împotriva înclinației spre păcat (cărțile IV și V) Cărțile VI și VII-VIII tratează tema iubirii față de Dumnezeu și, respectiv, față de aproapele nostru În sfârșit, în cartea a IX-a, Chiril ajunge să vorbească despre instituțiile veterotestamentare văzute în lumina principiului închinării în duh și adevăr: simboluri ale lui Cristos sunt altarul de pământ pe care Moise trebuie să-l ridice la porunca lui Dumnezeu (Ieș 20, 24-25), ca și chivotul înțelegerii, jertfelnicul, sfeșnicul cu șapte brațe, altarul tămâierii, Aaron însuși; cortul unde e ținut chivotul este simbolul Bisericii; toate odoarele sfinte sunt interpretate astfel (IX-X) Și sacerdoțiul din Vechiul Testament este un simbol al lui Cristos care face sacrificiul absolut (XI-XIII)",
    "538": " Preceptele privind puritatea trebuie legate de absența păcatului care trebuie să fie marca distinctivă a credincioșilor, purificați de Cristos (XIV-XVI) Cartea XVII e consacrată semnificației sărbătorilor, în special Paștelui Opera, din care lipsește orice aluzie la polemica antinestoriană, a fost scrisă cu siguranță înainte de 429 E cunoscută și o traducere siriană din secolul al șaselea, inedită Ca o continuare și o completare a operei precedente, Chiril a compus, cu siguranță, la puțin timp, Glaphyra (aproximativ „Expuneri cizelate” sau „elegante”); împărțirea în 13 cărți, diferită de cea a scrierii precedente, pare posterioară În introducere, autorul declară că analizează acele pasaje din Pentateuh pe care nu le luase în considerare sau pe care nu le comentase suficient în Închinarea De această dată a renunțat la forma dialogică (însă lui Palladius îi este dedicată partea referitoare la Ieșirea) și a dispus materialul după ordinea din Biblie, consacrând diferitelor cărți ale Pentateuhului un spațiu redus progresiv: după repartizarea de-aici, șapte cărți pentru Facere, trei pentru Ieșire (Exod) și câte una pentru celelalte trei",
    "539": " Chiril însuși afirmă că a dezvoltat, în opera precedentă, tot ceea ce putea servi interpretării morale; în schimb, în aceasta, se ocupă de tipologia propriu-zisă, ceea ce nu pare să corespundă întru totul situației de fapt, chiar dacă planul Închinării, cel puțin în prima sa parte, se structurează efectiv conform itinerariului căderii și mântuirii ființelor umane și al funcției Legii în raport cu cele două momente Și această operă a fost tradusă în siriană în secolul al șaselea, dar s-au păstrat doar fragmente ale acestei versiuni Comentarii continue sunt în schimb consacrate Lui Isaia, în cinci cărți (și acesta scris în mod sigur înainte de 429) și Celor doisprezece profeți minori În prefețele celor două scrieri, Chiril recunoaște că alții au făcut acest lucru înaintea lui, însă speră să poată spune ceva nou și (așa afirmă în comentariul la cei 12 profeți) să contribuie la clarificarea pasajelor obscure ale discursului profetic",
    "540": " \n\nEfrem din Antiohia (în Fotie, Biblioteca, cod 229) și florilegiul intitulat Doctrina Sfinților Părinți despre întruparea Logosului atestă că Chiril a comentat și Psalmii, iar în unele manuscrise ce conțin serii de pasaje biblice s-au găsit și comentarii fragmentare la diverși Psalmi, până la 119, ce apar sub numele lui În primul fragment ce servește ca introducere, autorul declară că intenționează să comenteze întreaga carte E greu de evaluat autenticitatea fiecărui fragment în parte Același lucru e valabil și în cazul fragmentelor de acest gen dedicate cântărilor din Ieșirea 15 și Deuteronom 32, celor patru cărți ale Regilor, Pildelor, Cântării Cântărilor, cărților lui Iov, Ieremia, Baruh, Iezechiel și Daniel pentru care nu e atestată existența niciunui comentariu al lui Chiril; cele despre Iezechiel par să aibă corespondent în unele pasaje consacrate aceluiași profet, atribuite lui Chiril într-un manuscris armean din Biblioteca Bodleian din Oxford, însă această atribuire e falsă",
    "541": " \n\nNoul Testament \nDintr-un vast Comentariu la Evanghelia după Ioan, în douăsprezece cărți, s-au păstrat cărțile I-VI (despre Ioan 1, 1-10, 17) și IX-XII (Ioan 12, 19-21, 25); pentru celelalte dispunem doar de serii de fragmente a căror autenticitate trebuie verificată Așa cum declară încă din prefață, Evanghelia după Ioan i se pare lui Chiril foarte potrivită pentru a reuni în același comentariu expunerea doctrinală și polemica antieretică El îi atacă în special pe arieni și eunomieni: exegeza asupra Ioan 1, 1 îi oferă ocazia de a face lungi digresiuni pentru a demonstra că Tatăl și Fiul au fiecare în sine o existență personală proprie și că Fiul este Dumnezeu cu aceeași îndreptățire ca și Tatăl Deși Chiril ia în mod clar distanță față de cristologia antiohiană, nu apar aici nici numele lui Nestorios, nici terminologia referitoare la unirea dintre divin și uman în Cristos, teză pe care Chiril o adoptă în timpul controversei; considerăm deci că opera a fost compusă înainte de 429",
    "542": " Diverși autori antici, între care Leonțiu din Bizanț (Contra lui Nestorios și Eutihie 2) și Efrem din Antiohia (în Fotie, Biblioteca, cod 229) spun că ar exista și un Comentariu la Evanghelia după Matei scris de Chiril (sunt menționate o primă și o a doua carte) Nu au rămas decât serii de fragmente referitoare la toate cele 28 de capitole ale evangheliei; ca și câteva fragmente în siriană (în operele lui Sever din Antiohia), în arabă și în etiopiană În schimb, Chiril a compus un ciclu de Omilii despre Luca, fruct al unei concepții mai degrabă practice decât dogmatice, care nu erau însă gândite ca un comentariu complet și continuu al evangheliei (prima se referă la Luca 2, 1) Din textul grec au rămas numai serii de fragmente și trei omilii complete care au o tradiție manuscrisă proprie (omiliile 3, 4, 51) S-a păstrat, în schimb (cu lacune limitate) o traducere siriană cuprinzând 156 de omilii, destul de servilă, efectuată în secolul al șaselea sau al șaptelea",
    "543": " Polemica explicită cu Nestorios impune anul 429 ca terminus post quem; poate chiar 430 dacă, așa cum a propus A Rücker, omilia 63 conține o aluzie la cele 12 anatematisme ale lui Chiril \n\nTotodată, în manuscrisele ce conțin serii de fragmente, se pot găsi secvențe de comentariu la Epistola către Romani, la prima și a doua către Corinteni, la Epistola către Evrei Referitoare la ultima epistolă, avem și fragmente latine, armene și siriene, din care ultimele, parțial, par extrase din omilii; ar putea fi vorba și despre un comentariu adevărat, împărțit în cărți (este menționată cartea a șasea) și în parte elaborat, în versiunea siriană, sub forma unor omilii Alte fragmente ce se referă la Faptele apostolilor și la epistolele catolice, publicate în PG 74, provin în schimb (așa cum a demonstrat Pusey) din alte opere ale lui Chiril și nu din comentarii propriu-zise \n\nDespre exegeza lui Chiril \nAșa cum am văzut, Chiril consideră Legea veterotestamentară „model și umbră” a realității care se manifestă în vremea lui Cristos și a Bisericii: acest principiu tradițional, enunțat la începutul scrierii Despre închinare și cult și al Glaphyra, își găsește expresia în special în ultima operă unde autorul și-a luat libertatea de a alege pasajele cele mai susceptibile de interpretare cristologică",
    "544": " Totuși, tocmai caracterul selectiv al Glaphyra pune în lumină o trăsătură ce îl deosebește pe Chiril de Origen: Chiril renunță la alegorizarea sistematică a textului biblic Pentru tradiția alexandrină, nu toate pasajele din Scripturi erau pasibile de interpretare literală din cauza defectus litterae, adică a unor reale sau presupuse incongruențe care împiedicau înțelegerea literală a textului și justificau așadar prin însăși existența lor recurgerea la alegorie ca unic procedeu de interpretare; la Chiril acest criteriu nu există și exegeza alegorică se dezvoltă întotdeauna din cea literală Mai mult, situația e chiar inversă: așa cum explică Chiril la începutul comentariului la Iona, chiar acolo unde tipologia e clară, nu toate trăsăturile unui typos trebuie să trimită în mod necesar la tot atâtea elemente ale realității prefigurate Astfel, Moise, mediator între Dumnezeu și Israel pe muntele Sinai, este simbolul lui Isus ca mediator, dar asta nu înseamnă că i se aplică lui Isus toate trăsăturile lui Moise, pentru că riscăm să spunem lucruri absurde; de exemplu, Moise avea dificultăți de vorbire, iar Isus nu, dimpotrivă, era „marea trâmbiță” a lui Dumnezeu, conform Isaia 27, 13",
    "545": " În mod analog, Iona e trimis de Dumnezeu la locuitorii cetății Ninive, așa cum Fiul este trimis de Tatăl său să anunțe omenirii evanghelia; însă Iona a încercat să nu-și îndeplinească mandatul, în timp ce Cristos s-a jertfit din propria voință pentru a-l aduce la îndeplinire Chiril conchide că exegetul trebuie să procedeze ca albina, adică să aleagă și să pună la un loc acele lucruri din Sfintele Scripturi care pot ilustra misterele referitoare la Cristos (Comentariu la Iona, ed Pusey, vol I, pp 562-565) Spre deosebire de elementele narative, discursul profetic nu are nevoie, crede Chiril, de interpretarea alegorică pentru a dezvălui un sens cristologic, caracteristica sa fiind tocmai faptul că este o profeție despre Cristos În acest sens, deși se bizuie oarecum pe alegorie, comentariul lui Isaia pune în evidență conținutul cristologic al profeției ca semnificație literală, respectând o tradiție exegetică deja existentă (căreia îi aparține de exemplu Teodoret) care raportează profețiile mai degrabă la realități din epoca romană decât din epoca asiriană sau babiloniană",
    "546": " Se poate întâmpla ca semnificația literală a unei profeții să se refere în parte la evenimente dinaintea lui Cristos și în parte la viața lui Cristos și a Bisericii; iar prima categorie de fapte poate fi pusă și în legătură cu Cristos printr-o exegeză tipologică Acest lucru se întâmplă, de exemplu, în comentariul la Agheu În Agheu 1, 5-6 avem tabloul tristei condiții a poporului lui Israel în exil, așa cum e descrisă de Dumnezeu în momentul în care acesta îl lasă să plece cu ordinul de a reconstrui Templul; Chiril ne dă întâi o interpretare literală (historia), adăugând-o apoi pe cea alegorică (pneumatika theôrêmata), bazată pe asemănarea structurală dintre condiția evreilor oprimați de babilonieni și apoi eliberați prin voința milostivă a Domnului și aceea a lumii întregi, supuse tiraniei Satanei și apoi eliberate grație intervenției divine prin intermediul lui Cristos Agheu 1, 7-9 aduce un mesaj de speranță cu porunca de a construi Casa Domnului: Chiril îl consideră ca o profeție a construirii Bisericii; această decodificare e completată de o interpretare morală pentru că fiecare din noi poate fi definit drept Templu și Casă a lui Dumnezeu deoarece sălășluiește în noi Cristos prin Duhul Sfânt (ed",
    "547": " Pusey, vol II, pp 247-255) Și când comentează evangheliile Chiril admite întotdeauna un sens literal pe care îl completează – tot nesistematic – cu cel alegoric Firește, tipologia nu se referă aici la trecerea de la realitatea din vremea precreștină la realitatea din vremea lui Cristos și a Bisericii; de altfel, Chiril folosește typos și typikos în sens generic (și nu ca în tipologia cristologică) și în comentariile sale la Vechiul Testament El nu face altceva decât să se înscrie organic în tradiția teologică alexandrină atunci când – vorbind despre vindecarea fiicei lui Iair din Evanghelia după Luca – face distincție între cei simpli, care trag foloase din historia miracolului pentru a admira marile opere ale lui Dumnezeu, și cei evoluați („noi”), capabili să „treacă dincolo” de acest nivel pentru a surprinde semnificația „tipică” a miracolului Copila adusă la viață – fiica mai-marelui sinagogii – este simbolul sinagogii iudeilor la care vine Isus și o găsește moartă din cauza păcatelor israeliților; vârsta ei de doisprezece ani permite o apropiere cu femeia care de doisprezece ani suferea de o scurgere de sânge și care îi reprezintă pe cei ce nu sunt nici israeliți și nici creștini: după doisprezece ani, prima se îmbolnăvește și moare, iar cea de-a doua se vindecă, ceea ce înseamnă că moartea sinagogii coincide cronologic cu mântuirea celorlalți necreștini",
    "548": " Însă și prima va învia, o dată ce acești necreștini vor intra sub aripa izbăvirii (Comentariu la Luca 8: PG 72, 637B-640A) O interpretare analoagă a destinului iudeilor și a convertirii lor finale – o temă preferată a lui Chiril care se sprijină firește pe Romani 11, 25-26 – găsim în Comentariul la Ioan (ed Pusey, vol I, pp 304-305) în episodul vindecării paraliticului (Ioan 5, 1 sq) Așa cum am spus, Evanghelia după Ioan îi oferă lui Chiril material pentru ample expuneri doctrinale, ceea ce nu înseamnă însă că el nu-i aplică propriile principii exegetice care duc la interpretări alegorice legate fie de motive referitoare la istoria și viața Bisericii, fie de tematici morale și spirituale În ansamblu, Chiril nu iese din făgașul tradiției alegorice alexandrine, însă el extinde în mod semnificativ exegeza literală asupra întregului text biblic și, dimpotrivă, limitează exegeza spirituală care, în orice caz, trebuie să fie corelată cu precedenta",
    "549": " Astfel, el abandonează unele din cele mai vulnerabile aspecte ale exegezei alexandrine și se apropie de exigențele impuse de antiohieni Trebuie spus totuși că articularea dintre diversele niveluri pare adesea arbitrară și întâmplătoare și Chiril nu atinge nici profunzimea și nici coerența metodologică a unui Origen sau a unui Didim (a cărui influență, de altfel, nu se manifestă în opera lui Chiril) \n\nBIBLIOGRAFIE \nIndicăm edițiile curente ale textelor grecești, însă, în ce privește editarea ulterioară a unor fragmente – mai ales în versiuni antice – aceste date trebuie completate cu CPG III, nr 5200-5210 (reproducerea întregului detaliu ar fi prea lungă) Închinarea și cultul în duh și adevăr: PG 68, 133-1125 Glaphyra: PG 69, 9-678 Comentariu la Isaia: PG 70, 9-1449 Comentariu la cei doisprezece profeți: PE Pusey, Sancti Patris Nostri Cyrilli archiepiscopi Alexandrini in XII prophetas, 2 vol, Oxonii 1868 (retipărită – Culture et civilisation, Bruxelles 1965); trad",
    "550": " it: Cirillo di Alessandria Commento ai profeti minori: Zaccaria e Malachia, a c di A Cataldo (Collana di testi patristici 60), Città Nuova, Roma 1986 Fragmente: Salmi: PG 69, 717-1273; alte fragmente despre Vechiul Testament: PG 69, 641; 680-697; 1277-1293; 70, 1452-1461 Comm a Giovanni: PE Pusey, SPN Cyrilli archiepiscopi Alexandrini in D Joannis evangelium Accedunt fragmenta varia necnon Tractatus ad Tiberium diaconum duo, 3 vol, Oxonii 1872 (retip Culture et civilisation, Bruxelles 1965); trad it: Cirillo di Alessandria Commento al vangelo di Giovanni, a c di L Leone, 3 vol (Collana di testi patristici 111-112), CittàNuova, Roma 1994 Omelie su Luca: PG 77 1009-1016; 1040-1049; fragmente: J Reuss, Lukas-Kommentare aus der griechischen Kirche, aus Katenenhandschriften gesammelt (TU 130), Akademie-Verlag, Berlin 1984, pp XXV-XXIX; 54-297; trad",
    "551": " siriană: R Payne Smith, S Cyrilli Alexandriae archiepiscopi commentarii in Lucae Evangelium quae supersunt Syriace e manuscriptis apud Museum Brittanicum, Oxonii 1858 (ed); idem, A Commentary Upon the Gospel According to St Luke, by St Cyril Patriarch of Alexandria now first translated into English from an Ancient Syriac Version, 2 vol, Oxford 1859 (trad); pt omiliile 1-80: JB Chabot, S Cyrilli Alexandrini Commentarii in Lucam Pars prior (text) ed I-B Chabot (CSCO 70), Parisiis; Lipsiae 1912 (retip Louvain 1961); (trad lat) RM Tonneau (CSCO 140), Louvain 1953 Com la Matei, fragmente: J Reuss, Matthaeus-Kommentare aus der griechischen Kirche (TU 61), Akademie-Verlag, Berlin 1957, pp XXXIV-XXXIX; 153-269; fragmente despre apost Pavel: PE Pusey, SPN Cyrilli archiepiscopi Alexandrini in D Joannis evangelium, citată, III, pp",
    "552": " 173-440; Cirillo di Alessandria Commento alla Lettera ai Romani, a c di V Ugenti (Collana di testi patr 95), Città Nuova, Roma 1991 Despre exegeza lui Chiril: A Kerrigan, St Cyril of Alexandria, Interpreter of the Old Testament (Analecta Biblica 2), Pont Universitas Gregoriana, Roma 1952; M Simonetti, Lettera e/o allegoria, cit, pp 216-226 \nc) Opere dogmatice \nÎnainte de controversa nestoriană \nDeși Alexandria fusese leagănul arianismului, Atanasie îi redusese mult influența și, la începutul episcopatului lui Chiril, importanța arienilor la Alexandria trebuie să fi fost foarte scăzută (spre deosebire de Constantinopol unde aceștia au reacționat energic la provocările lui Nestorios din 429) Diversele scrieri ale lui Chiril în care îi combate pe arieni nu par așadar să se înscrie într-un context creat de conflicte curente, ci într-o tradiție a polemicii teologice tradiționale în episcopatul alexandrin Epistola sărbătorească numărul 12 din 424 conține argumentări cristologice privitoare la consubstanțialitatea Fiului cu Tatăl",
    "553": " Comentariul la Ioan, bogat, așa cum am spus, în dezvoltări doctrinale în bună parte polemice, atacă, pe lângă dualismul cristologic, și arianismul, reproducând chiar citate din texte ariene (cf I, 4, PG 73, 56-57: respingerea unor opinii eunomiene; IX, 1, PG 74, 217-221; X, 1, ibidem 316; X, 2, ibidem 337: citate din texte neprecizate mai bine, dar evident ariene), sau condamnă în mod explicit, însă în mod generic, arianismul (de ex II, 4, PG 73, 293A) Însă Chiril a dezvoltat polemica sa antiariană, susținând deplina divinitate a Fiului (și a Sfântului Duh), în două opere anume (cărora li se adaugă epistola despre Crez, pentru care cf aici, mai jos, p ???) Există în Comentariul la Ioan (I, 1, PG 73, 93) o trimitere la Tezaurul sfintei și consubstanțialei Trinități care este și datat înainte de 429 Unii cercetători îl situează la începutul episcopatului său, iar G",
    "554": "M de Durand sugerează că ar putea să dateze chiar dinainte de 412; G Jouassard se gândește în schimb la anii 423-425 În prolog, unde se adresează unui frate întru credință pe nume Nemesinos, autorul declară că vrea să facă să înceteze mulțimea erorilor generate de pozițiile lui Arie și Eunomios și ne oferă indicele operei, precizând că aceasta se intitulează Thesauros pentru că „adună în sine ca într-un tezaur o mare cantitate de contemplații divine”, adică de știință teologică Cele 35 de capitole încep cu chestiunile legate de născut și nenăscut pentru a trece apoi la respingerea tezei ariene care neagă eternitatea Fiului Autorul abordează apoi homousia, oprindu-se asupra interpretării din textele biblice clasice privitoare la relația dintre Tată și Fiu, fie că e vorba de cele (precum Ioan 14, 11; 10, 30; 5, 26) care sunt temelia caracterului pe deplin al Fiului, fie de texte care (ca Pild",
    "555": " 8, 22; Evr 12, 2; Filip 2, 9; Col 1, 15) par să indice inferioritatea Fiului și caracterul său de creatură Numai capitolele 33 și 34 se ocupă de natura divină a Duhului Sfânt În general, Chiril prezintă întâi obiecția adversarului, apoi o desființează prin metode logice: silogismul, reducerea la absurd și așa mai departe Într-adevăr, Fotie (Biblioteca, cod 136) considera că Tezaurul ar fi opera cea mai clară a lui Chiril, mai ales pentru cei ce înțeleg metoda silogistică De fapt, s-a demonstrat că Chiril depinde în mare măsură de Atanasie; circa o treime din această operă nu face decât să reproducă texte din cartea a treia din Contra arienilor a lui Atanasie În prima sa scrisoare trimisă lui Nestorios (Epist 2), Chiril afirmă că a compus când mai era încă în viață Atticus, patriarhul de Constantinopol (mort la 10 octombrie 425), „un mic tratat despre Sfânta și consubstanțiala Treime, ce conține și o expunere despre întruparea Unicnăscutului, în consonanță cu ceea ce am scris acum”, și că i l-a citit lui Atticus, episcopilor și clerului, dar l-a publicat abia mai târziu",
    "556": " Cum e greu de imaginat lectura publică a unui text extrem de lung cum e Tezaurul, obișnuim să identificăm această operă cu o altă scriere, adresată tot lui Nemesinos, care se ocupă de „sfânta și consubstanțiala Treime” (I, prol) și e împărțită în șapte dialoguri (logidia) Cum Chiril declară că abordează „din nou” tema, opera e posterioară Tezaurului \n\nInterlocutorul lui Chiril în aceste dialoguri este Hermias, același ca și în tratatul Despre întruparea Unicnăscutului (care în ediția lui Aubert figurează ca al optulea dialog despre Trinitate, inexactitate corectată deja de Migne; despre acesta cf mai departe), prezentat aici ca un bărbat în vârstă și friguros Totuși, încă din prolog, apare precizarea că, în text, interlocutorii vor fi indicați schematic cu A și B Tot în prolog este motivată și alegerea genului dialogic: „din cauza subtilității extreme a chestiunilor, pentru ca prin întrebări și răspunsuri propoziția în discuție să fie permanent construită și distrusă într-o manieră concisă”",
    "557": " Primul dialog pornește de la Crezul niceean pentru a explica și a apăra termenul de homousios, respingând în schimb homoiusios; este exclusă apoi teza că apelativul de „mediator” ar permite situarea Fiului printre creaturi Al doilea dialog explică faptul că proprietatea Tatălui este aceea de a fi agennêtos, în timp ce Fiul este gennêtos, și examinează această relație, diferențiind-o cu grijă de generarea creaturilor Al treilea dialog combate soluția găsită de cei care acceptă să-l numească pe Fiu și Dumnezeu, însă păstrează pentru Tată apelativul de „Dumnezeu adevărat”; este atacată și ideea de a atribui Fiului o filiație nenaturală, însă produsă prin voința Tatălui, ca în cazul ființelor umane Tema e dezvoltată în al patrulea dialog, menit să demonstreze că Fiul nu este o creatură Al cincilea respinge obiecția celor care afirmă că Fiul, primind de la Tată propriile prerogative, trebuie să-i fie inferior Al șaselea răspunde unei serii de obiecții bazate pe texte din Scripturi unde pare să existe un temei pentru inferioritatea Fiului: soluția rezidă în faptul că toate enunțurile care, în sine, nu sunt potrivite cu divinitatea, sunt aplicabile Fiului din cauza economiei întrupării (e vorba de communicatio idiomatum)",
    "558": " În sfârșit, al șaptelea dialog demonstrează deplina divinitate a Sfântului Duh \n\nBIBLIOGRAFIE \nAici și în continuare ne mulțumim să indicăm pentru fiecare operă ediția de referință, lăsând la o parte PG când există Pusey și chiar Pusey când avem ACO; pentru indicații complete a se vedea CPG III Tezaurul sfintei și consubstanțialei Trinități: PG 75, 9-956; 1479-1484 Dialoguri despre sfânta și consubstanțiala Trinitate: GM Durand, Cyrille d’Alexandrie Dialogues sur la Trinité, 3 vol (SChr 231; 235; 246), Cerf, Paris 1976-1978; trad it Dialoghi sulla Trinitá, a c di A Cataldo (Coll di testi patristici 98), Città Nuova, Roma 1992 Studii: G Jouassard, L’activité littéraire de S Cyrille d’Alexandrie jusqu’à 428 Essai de chronologie et di synthèse: Mélanges É Podechard, Faculté catholique, Lyon 1945, pp 159-174; J Liébaert, La doctrine christologique de S",
    "559": " Cyrille d’Alexandrie avant la querelle nestorienne (Mémoires et travaux publiés par de professeurs des Facultés catholiques de Lille 58), Facultés catholiques, Lille 1951; N Charlier, Le „Thesaurus de Trinitate” de saint Cyrille d’Alexandrie Questions de critique littéraire, RHE 45 (1950), 25-81 \n\nOpere din timpul controversei nestoriene \nCele cinci cărți ale scrierii Contra blestemelor lui Nestorios, din 430, sunt o confutațiune a discursurilor pronunțate de patriarhul din Constantinopol din care reproduc și extrase Chiril aduce în discuție numeroase pasaje cristologice din Noul Testament, interpretându-le în sensul uniunii ipostatice dintre Logos și carne: Logosul, existent dintotdeauna împreună cu Tatăl, „a decis să aibă, împreună cu trupul, și nașterea trupului, ca propria sa naștere” (1, 1) Așadar spun blasfemii cei care resping apelativul de Theotokos pentru Fecioară, împărțindu-l în doi Fii pe unicul Isus Cristos Ei vor astfel să nu mai atribuie Dumnezeului Cuvânt pătimirile trupului; bineînțeles, nu trebuie să spunem că El a suferit în raport cu propria sa natură, pentru că e considerat Dumnezeu, ci doar că, împreună cu trupul, trebuie legate de El și pătimirile cărnii",
    "560": " Într-adevăr, nu s-a unit cu un trup născut de o femeie și separat de El, ci, așa cum fiecare din noi are un corp propriu, tot așa Unicnăscutul avea un corp propriu și acesta nu era al altcuiva; astfel trebuie înțeles faptul că a fost născut potrivit cu carnea Orice alt mod de interpretare a raportului dintre Cuvânt și carne (diferit de raportul dintre suflet și trup așa cum apare în tradiția aristotelică) ne-ar împiedica să-l înțelegem pe Cristos ca pe un nou Adam și ar zădărnici actul mântuirii Însă, din moment ce așa stau lucrurile, e necesar să recunoaștem că Maria este mama lui Dumnezeu și nu trebuie să acceptăm teza (lui Nestorios) potrivit căreia e în spiritul Scripturilor să afirmi că Dumnezeu a trecut (parerchomai) prin Fecioară, însă n-a fost născut din aceasta În cartea a treia, Chiril combate îndelung ideea lui Nestorios conform căreia trebuie aplicate doar naturii umane a lui Cristos atribute biblice precum apostol, pontif, sămânța lui Avraam, sau enunțurile referitoare la miruire, la Patimi ori ispită",
    "561": " De altfel, încă din introducerea la cartea a doua, această opinie era înfierată și respinsă, între altele prin formula favorită a lui Chiril potrivit căreia „după unire, trebuie să vedem de-acum o singură natură, ce întrupată a Logosului însuși” (2, introd); formula vine de la Apolinarie, dar Chiril credea că-i aparține lui Atanasie Chiril înțelege termenul physis în sens de individ, potrivit cu tradiția teologică alexandrină și nu – așa cum făceau antiohienii – ca pe un ansamblu de caractere care definesc condiția umană sau divină; deși, la nevoie, îl poate utiliza și în această ultimă accepțiune E adevărat că, aici și în alte locuri, Chiril, deși afirmă că trupul unit cu Logosul primea viață de la un suflet rațional, nu reușește să atribuie acestui suflet o funcție autonomă în cadrul propriei cristologii În cartea a patra este atacată teza lui Nestorios potrivit căreia fiecare din persoanele ce compun Sfânta Treime a efectuat anumite operațiuni (energeiai) asupra omului Isus: de exemplu, Fiul a venit în trup, Tatăl l-a proclamat prin botez, iar Sfântul Duh i-a dat formă în pântecele Fecioarei",
    "562": " Pentru Chiril, Sfântul Duh vine de la Fiu care îl are în sine, îl împarte ca Tatăl și nu îl primește ca orice ființă umană Nestorios mai afirma apoi că prin euharistie mâncăm carnea Fiului omului și nu divinitatea sa; Chiril consacră a doua parte a cărții a patra respingerii acestei separări artificiale între umanitate și divinitate în Cristos care – așa cum subliniază el cu sarcasm – ajunge să pună semnul egal între euharistie și antropofagie Ținta celei de-a cincea cărți este modul cum interpretează Nestorios enunțurile din Noul Testament referitoare la patimile și la moartea lui Cristos pe care el le raportează la om și nu la divinitate; pentru Chiril, cum trupul născut din Fecioară este chiar al Logosului, în virtutea acestei reale unități, suferința cărnii trebuie atribuită Logosului, deși, în același timp, acesta, fiind Dumnezeu prin natura sa, rămâne în afara patimilor (5, 7)",
    "563": " Tratatul se încheie cu mărturisirea credinței într-un „unic Fiu, Cristos Isus și Domn, adică Logos al lui Dumnezeu devenit om și întrupat, și tot el crucificat și înviat din morți, care va veni la vremea sa întru slava Dumnezeului Tată și a sfinților îngeri” (ibid) \n\nNevoia de a câștiga, în competiția cu Nestorios, curtea imperială de partea sa, l-a făcut pe Chiril să compună, în 430, trei scrieri dedicate împăratului Teodosius al II-lea și, respectiv, femeilor din familia imperială Prima, Prosphônêtikos, desemnată în mod curent sub titlul Despre dreapta credință, către Teodosius, se deschidea cu un amplu elogiu adus împăratului (la plural, desigur, pentru că, teoretic, era dedicată și împăratului din Occident, Valentinianus al III-lea; însă restul scrierii este la a doua persoană singular) Temelia puterii imperiale, afirmă Chiril, este Cristos; de aceea, împărații nu trebuie să admită nici o blasfemie contra divinității De aceea, autorul își propune să redacteze pentru ei un compendiu al „tradiției credinței ortodoxe și apostolice”, și, în special, al întrupării Unului-născut (1-4)",
    "564": " Intenția e realizată în restul operei (5-45) sub forma unei confutațiuni a opiniilor cristologice eronate După ce enumeră câteva dintre ele (6), Chiril respinge concepțiile docetiștilor (7-9), ale celor care neagă nașterea din Fecioară și afirmă că divinitatea s-a transformat în carne omenească (10-13), ale celor care spun că Logosul divin nu are existență în sine, proprie, și îl consideră un simplu cuvânt pronunțat de Dumnezeu care apoi și-a găsit sălaș într-un om (14-15) Un spațiu generos acordă Chiril condamnării celor ce refuză un suflet omenesc Cuvântului unit cu carnea (16-45): ei îl împart în două pe Cristos în loc să recunoască faptul că un om întreg s-a unit într-un mod inexplicabil cu Unicnăscutul Logos al lui Dumnezeu Doctrina lui Nestorios sau, mai precis, interpretarea pe care i-o dă Chiril, este astfel atacată de-a lungul întregii scrieri, fără ca numele adversarului să fie menționat \n\nExistă patru manuscrise ce conțin, sub numele lui Chiril, un tratat Despre întruparea Unului-născut, care nu e altceva decât o versiune ușor diferită a scrierii dedicate lui Teodosius și intitulate Despre dreapta credință, redactată însă sub forma unui dialog între aceiași doi interlocutori ca și în dialogurile despre Trinitate: A, adică Chiril însuși, și B, adică Hermias",
    "565": " Editând cele două scrieri în paralel, Pusey avansa ideea că autorul ar fi reelaborat Despre dreapta credință sub formă de dialog și l-ar fi adăugat celor șapte dialoguri despre Sfânta Treime Mai recent, GM de Durand a adus argumente serioase în favoarea priorității dialogului Despre întrupare: diferențele se explică mai bine ca modificări aduse tratatului Despre dreapta credință în noul context al polemicii antinestoriene (în special o distanțare mai netă de Apolinarie) și, în plus, în dialog – spre deosebire de opera dedicată lui Teodosius – lipsește termenul theotokos Această absență ca și anumite elemente comune de terminologie ar situa Despre întrupare mai aproape de epistola sărbătorească 17 (sfârșitul lui 428 – începutul lui 429); mai greu de susținut e propunerea lui GM de Durand de a considera dialogul ca un apendice al dialogurilor despre Trinitate, compus prin 426 Odată izbucnită criza nestoriană, Chiril ar fi reutilizat, așadar, pentru a se adresa împăratului, un dialog compus cu câțiva ani înainte și, evident, nepus în circulație, revizuindu-l în grabă sub forma unui tratat",
    "566": " Totodată el a compus alte două texte pe care le-a trimis unor femei influente din familia imperială \n\nAcestea două poartă împreună titlul de Discurs închinat reginelor (Prosphônêtikos) Într-unul din ele, Chiril declară (cap 2) că vrea să alcătuiască și să comenteze pe scurt o culegere de citate din Scripturi referitoare la Cristos La începutul celuilalt, el spune că a discutat în cel dinainte, dedicat „sfintelor fecioare”, textele cele mai simple și că vrea acum să le explice pe cele mai puțin clare, dedicându-le „majestății voastre de Dumnezeu iubită” Cele două grupuri de destinatare sunt deci perfect distincte: așa cum afirmă Ioan din Cezareea la începuturile secolului al VI-lea, trebuie să fie vorba în primul caz de surorile mai mici ale lui Teodosius al II-lea, Arcadia și Marina; în cel de-al doilea de sora mai mare, Pulcheria și de Eudocia, soția împăratului După apariția studiilor lui E",
    "567": " Schwartz, a intrat în uz modalitatea de a desemna aceste două scrieri, la fel ca opera dedicată lui Teodosius, sub titlul De recta fede cu precizările respective: ad Theodosium; ad Dominas (adică Arcadia și Marina); ad Augustas (Pulcheria și Eudocia, cărora li se acordase tocmai acest titlu) Ultimele două corespund exact intenției din introducere: e vorba de florilegii de texte biblice, cele mai multe neotestamentare, însoțite de scurte comentarii La începutul Ad Dominas, Chiril a adăugat, așa cum face de obicei, o antologie de fragmente extrase din scrierile „sfinților părinți care au trăit înaintea noastră”, începând cu Atanasie, unde apare sau care pot justifica termenul Theotokos Într-adevăr, tot acest tratat e o încercare de a dovedi că Maria poate foarte bine să fie numită astfel pentru că nu-l putem concepe pe Cristos ca pe o ființă umană distinctă de Logos În aceeași scriere se vorbește în mai multe rânduri de unire ipostatică, temă ce revine o singură dată în tratatul Ad Augustas",
    "568": " În amândouă, Chiril discută și respinge synapheia ca termen pentru desemnarea unirii divinului cu umanul în Cristos, considerându-l insuficient în raport cu henôsis În ansamblu, limbajul teologic al scrierilor dedicate basilissai e mai apropiat de cel din Contra Nestorios decât limbajul din scrierea ad Theodosium, ceea ce constituie pentru GM de Durand un argument în favoarea tezei că acest text este reluarea unei scrieri mai vechi a lui Chiril și nu o operă compusă în focul polemicii cu Nestorios Așa cum am spus, reacția lui Teodosius a fost dură: el l-a acuzat pe Chiril că a trimis scrisori separate pentru a produce disensiuni în sânul familiei imperiale; de altfel, violența replicii ne face să ne gândim că existau realmente niște divergențe acolo pentru că Pulcheria, cel puțin, ar fi trecut deja de partea lui Chiril Oricum, acesta, întors la Alexandria după conciliul din Efes, s-a grăbit să redacteze o Apologie a împăratului în care respingea acuzația că a vrut să producă dezbinări la curte, afirmând, în schimb, că a acționat astfel pentru că, în calitate de preot, considera că e de datoria lui să arate credincioșilor temeiurile dreptei credințe și să se opună atacurilor împotriva lui Cristos",
    "569": " În același mod justifica și comportamentul său la Efes; îl prezenta pe Ioan de Antiohia ca pe un calomniator și pe sine însuși ca pe o persoană persecutată la fel ca profeții din Vechiul Testament și ca predecesorul său, Atanasie, în timpul controversei ariene; în sfârșit, scotea în evidență sprijinul pe care îl primise de la Roma Însă chiar înainte de a pleca la Efes, Chiril fusese deja nevoit în mai multe rânduri să răspundă la atacurile teologilor de tendință antiohiană, foarte nemulțumiți de cele douăsprezece anatematisme din noiembrie 430 La cererea lui Nestorios, Ioan de Antiohia îi rugase pe Andrei din Samosata și pe Teodoret din Cyr să combată anatematismele Chiril polemizează cu primul într-o Apologie contra episcopilor orientali (în numele cărora se exprimase Andrei, care trăia în Antiohia); pe cel de-al doilea îl combate într-o Epistolă către Evoptsios în care dezaprobă confutațiunea celor douăsprezece teze de către Teodoret (Evoptsios, episcop de Ptolemaida în Pentapolis, îi trimisese lui Chiril scrierea lui Teodoret)",
    "570": " În nici unul din texte (ce s-au păstrat și în traducere latină și siriană) nu este menționat Efes, așa că trebuie să fi fost redactate în prima parte a lui 431 În fiecare din ele, Chiril procedează sistematic: reproduce de fiecare dată un anatematism, urmat de obiecțiile adversarilor și apoi de propriul răspuns În scrierea contra orientalilor, apărarea se sprijină în mai multe cazuri pe citate extrase din „sfinții părinți”, Chiril voind să demonstreze că respectă tradiția ortodoxiei catolice De altfel, în scrierea lui Andrei, nu atât greșelile lui Chiril erau vizate, cât, mai degrabă, contradicțiile dintre anatematisme și precedentele sale scrieri, ca și folosirea unei terminologii ambigue și imprudente Mai dur e tonul folosit contra lui Teodoret care îl criticase cu asprime pe Chiril pentru că folosea o terminologie eretică și plină de blasfemii și pentru că aducea înnoiri nelegiuitei doctrine a lui Apolinarie",
    "571": " În schimb, în timp ce era arestat la Efes, a compus, în august sau septembrie 431, la cererea episcopilor ce participau la sinod, o scurtă Explicație a celor douăsprezece capitole Chiril justifică aici recurgerea la anatemă contra lui Nestorios, un adversar al adevărului, care, la fel ca fariseii, l-a considerat pe Cristos om și nu Dumnezeu; apără apoi fiecare anatematism făcând referiri la pasaje din Sfânta Scriptură \n\nNe-au rămas foarte multe fragmente în greacă și siriană dintr-o operă împărțită în trei cărți, intitulată Contra lui Diodor (din Tars) și Teodor (din Mopsuestia), prezentați ca precursori ai lui Nestorios din cauza cristologiei lor de tip antiohian Din epistola 69 a lui Chiril înțelegem că în aceste scrieri erau analizate critic pasaje alese din operele celor doi autori în discuție Se pare că în prima carte era atacat Diodor, iar în celelalte două Teodor În trei din cele patru manuscrise care conțin Despre întrupare există și un dialog intitulat Cristos e unul care ne-a parvenit și în traducere siriană și armeană dar și prin tradiție indirectă, destul de bogată, de altfel",
    "572": " Deși numele lui Nestorios apare încă de la început, polemica pare să fie orientată mai ales către Diodor din Tars și Teodor din Mopsuestia: Chiril citează pasaje extrase din operele lor (sau pe care el le consideră scrise de ei), însă nu-i numește Din acest motiv, cel mai recent editor, GM de Durand, crede că acest dialog este anterior tratatelor contra lui Diodor și Teodor, compuse în jurul anului 438; scrierea pare să dateze dintr-o epocă de ostilitate mocnită, adică din anii 434-437 De Durand propune anul 437, în măsura în care putem identifica această operă într-o scurtă carte despre întruparea Unului-născut, în trei părți, despre care Chiril afirmă că tocmai a terminat-o în epistola 67, scrisă probabil în 437; însă identificarea rămâne conjecturală \n\nProtagonistul dialogului (interlocutori: A și B) explică faptul că Logosul s-a supus operațiunii de naștere după trup de către o femeie, rămânând în același timp ceea ce era, adică o entitate de origine celestă, superior întru totul, pentru că e Dumnezeu, chiar și prin trup",
    "573": " Cine nu acordă Mariei titlul de Theotokos neagă, în realitate, calitatea de Dumnezeu și Fiu a lui Cristos După ce a devenit om, asupra Logosului acționează limitările specifice condiției umane; nici nu exista alt mijloc de a răscumpăra pe cei ce erau în sclavie în afară de apropierea a ceea ce aparține sclavului pentru a-l face să strălucească în slava provenită de la Logos Așadar, nu trebuie să vorbim de amestec, ci trebuie să recunoaștem că există o singură natură a Fiului devenit carne și om; de altfel, e o blasfemie să afirmi că Logosul este numit om pentru că a locuit într-un om Tocmai pentru că a devenit om, putem să-i aplicăm lui – și nu unui om unit cu Logosul – enunțuri care n-ar putea să se refere la Logos în afara situației determinate de economia întrupării, cum sunt suferința, slăbiciunea, strigătul pe cruce",
    "574": " El a suferit cu carnea sa, natura divină rămânând neatinsă, într-un fel pe care rațiunea umană nu-l poate pricepe; ca să ofere o vagă analogie, Chiril recurge la imaginea fierului înroșit în foc: dacă acesta primește o lovitură, fierul e cel afectat nu și focul care l-a pătruns Problema kenozei și a implicațiilor sale este dezbătută îndelung în ultima parte a dialogului care se încheie cu mărturisirea credinței în Domnul Isus Cristos, generat în mod divin ca Logos de către Dumnezeu înaintea vremurilor și născut de o femeie după trup la sfârșitul vremurilor Scrierea e dovada unei doctrine mature și sigure și a unei expresii pe măsură \n\nScoliile privitoare la întruparea Unului-născut există doar fragmentar în grecește, însă avem vechea traducere în latină a lui Marius Mercator, o versiune armeană și una siriană E vorba de o serie de chestiuni cristologice a căror examinare începe cu o explicație a numelor Cristos, Emanuel și Isus, după care se trece la discutarea termenilor ce pot fi folosiți pentru a vorbi despre umanitatea Logosului divin",
    "575": " Autorul insistă asupra uniunii (henôsis) Logosului cu natura umană, superioară oricărei posibilități omenești de a concepe unirea dintre două entități (ca o analogie imperfectă este acceptată doar cea exprimată prin raportul dintre cărbune și focul care îl face să ardă), cele două naturi rămânând totuși distincte (asynchyta) Ca de obicei, Chiril respinge în mod explicit opinia celor care concep întruparea ca un act prin care omului Isus i se atribuie slava Logosului și nu ca o uniune a celor două naturi potrivit cu fiecare ipostază în parte Problematica și limbajul determină situarea textului după 431 \n\nAu rămas doar fragmente în greacă și în siriană (și un fragment în latină care conține probabil începutul operei) dintr-un tratat Contra sinuziaștilor, adică a apolinariștilor radicali care considerau trupul lui Isus Cristos alcătuit din substanță divină Tot fragmente s-au păstrat dintr-un tratat Contra celor care afirmă că nu trebuie aduse ofrande celor decedați întru credință: Chiril apără legitimitatea și eficacitatea sacrificiului liturgic și a rugăciunilor înălțate pentru odihna creștinilor defuncți",
    "576": " Pentru așa-zisul Contra antropomorfiților, în realitate o compilație alcătuită ulterior pe baza soluțiilor unor probleme doctrinale (numite și De dogmatum solutione) și a răspunsurilor date diaconului Tiberiu, a se vedea mai jos pp ???-??? Ne-a parvenit sub numele lui Chiril un tratat Contra celor care nu vor s-o recunoască pe Sfânta Fecioară ca Theotokos pe care Iustinian îl citează deja în scrierea sa Contra monofiziților din 542 și îl atribuie lui Chiril Absența termenilor tehnici specifici polemicii antinestoriene ne-ar obliga să-l plasăm în cadrul producției timpurii a lui Chiril; GM de Durand a adus însă argumente solide contra autenticității tratatului, bazate atât pe tradiția manuscrisă cât și pe analiza textului (în special: folosirea ousia în sens cristologic, necunoscut de Chiril; acceptarea titulaturii de Christotokos pe care Chiril o respinge) \n\nBIBLIOGRAFIE \nEdiții: Contra blasfemiilor lui Nestorios: ACO I, 1, 6, pp 13-106 Despre dreapta credință, lui Teodosius: ACO I, 1, 1, pp",
    "577": " 42-72 Despre întruparea Unului-născut: GM de Durand, Cyrille d’Alexandrie Deux dialogues christologiques (SChr 97), Cerf, Paris 1964, 188-301 (cu introd, note și bibliografie); utilă, pentru că reproduce la început Despre dreapta credință și Despre întrupare, este și PE Pusey, SPN Cyrilli arhiepiscopi Alexandrini De recta fide ad Imperatorem, De incarnatione Vnigenti dialogus, De recta fide ad principissas (etc), Oxonii 1877 (retip Culture et civilisation, Bruxelles 1965), 1-153 Despre dreapta credință ad Dominas: ACO I, 1, 5, pp 62-118 Despre dreapta credință, ad Augustas: ACO I, 1, 5, pp 26-61 Apologia Împăratului: ACO I, 1, 3, pp 75-90 Apologia contra episcopilor orientali: ACO I, 1, 7, pp 33-65 Apologia contra lui Teodoret (Epistola către Evoptsios): ACO I, 1, 6, pp 110-146 Explicarea celor douăsprezece capitole: ACO I, 1, 5, pp",
    "578": " 15-25 Contra lui Diodor și Teodor: PE Pusey, SPN Cyrilli arhiepiscopi Alexandrini in D Joannis evangelium, cit, III, 492-537 (și cf CPG III, n 5229) Studii: L Abramowski, Der Streit um Diodor und Theodor zwischen den beiden ephesinischen Konzilien: ZKG 67 (1955/1956), 252-287 Cristo è uno: GM de Durand, SChr 97, cit, 302-514; trad it: Perché Cristo è uno, a c di L Leone (Coll di testi patristici 37), Città Nuova, Roma 1983 Scolii sull’incarnazione dell’unigenito: ACO I, 5, 1, pp 219-231 (fragmentele grecești); ACO I, 5, 1, pp 184-215 (trad latina de Marius Mercator); FCConybeare, The Armenian Version of Revelation and Cyril of Alexandria’s Scholia on the Incarnation and Epistle on Easter, London 1907, 95-143 (în armeană), 168-214 (trad) Versiunea siriană a fost colaționată și citată în aparatul critic de Pusey, S",
    "579": " Cyrilli Alexandrini Epistolae tres oecumenicae, Libri quinque contra Nestorium, XII capitum explanatio (etc), Oxonii 1875 (retip Culture et civilisation, Bruxelles 1965), 498-579 Contra sinuziaștilor: fragmentele grecești în R Hespel, Le florilège cyrillien (Bibliothèque du Muséon 37), Louvain 1955, 138-150; trad lat a fragmentelor siriene PG 76, 1427-1435; framm latino ACO IV, 1 p 109 Contra celor care afirmă că nu trebuie aduse ofrande: PE Pusey, SPN Cyrilli arhiepiscopi Alexandrini in D Joannis evangelium, cit, III, 541-544 Contra celor care nu vor s-o recunoască pe Sf Fecioară ca Theotokos: ACO I, 1, 7, pp 19-32; ed text și trad ital: Trattato „Contro quelli che non voglioni riconoscere la Santa Vergine Madre di Dio”, a c di C Scanzillo (I luminari delle Chiese), Ed",
    "580": " Benedettine, Sorrento 1975; argumentele contra autenticității ac text în GM Durand, Schr 97, cit, 522-524 \nd) Contra lui Iulian \nÎn 362-363, iarna, în timp ce pregătea la Antiohia expediția contra parților care avea să-i fie fatală, împăratul Iulian Apostatul scrisese o carte în care îi combătea pe creștini Din aceasta, ca din toate scrierile polemice anticreștine, nu ne-au rămas decât fragmente transmise de autorii creștini care au răspuns la aceste atacuri Nu suntem siguri nici de titlu și nici de numărul de cărți, dar, în general, cercetătorii sunt de părere că s-ar intitula Contra galileenilor (apelativ disprețuitor folosit de obicei de Iulian pentru a-i desemna pe creștini) și că ar număra trei cărți (deși Ieronim vorbește de șapte; numărul de trei îl găsim la Chiril, dar nu e sigur că ar fi existat și în textul original) Grație confutațiunii lui Chiril, despre care vom vorbi imediat, cunoaștem destul de bine prima carte, ceva din a doua, însă nu știm nimic despre a treia care – dacă a fost scrisă vreodată – trebuie să fi fost combătută într-o secțiune a operei lui Chiril care s-a pierdut",
    "581": " În prima carte, Iulian afirmă că ideea de Dumnezeu este înnăscută în ființele onenești și că observarea cerului i-a făcut pe oameni să-l vadă în mod just în relație cu Dumnezeu Pe de altă parte, deși atât grecii cât și iudeii au compus basme despre divinitate, teologia grecilor e superioară prin doctrina privitoare la Dumnezeu, prin cea privitoare la zeii inferiori, prin morală și prin modul cum sunt prețuite darurile venite de la divinitate Grecii care au devenit galileeni au adoptat religia ebraică, trădând-o însă în același timp în multe privințe din moment ce, închinându-se lui Cristos, încalcă rigurosul monoteism iudaic pentru că au renunțat la cultul iudaic (și, de altfel, cu timpul, și la doctrinele lui Cristos și ale apostolilor) și pentru că au renunțat la legământul încheiat de Avraam A doua carte, pe cât ne putem da seama pe baza puținelor fragmente rămase, expunea și ataca sistematic tot ceea ce s-a transmis despre Isus prin Evanghelii",
    "582": " Nu ne vom opri aici asupra operei lui Iulian și asupra ideilor fundamentale pe care le conține Ne vom mulțumi să amintim că el nu neagă valoarea iudaismului, însă îl consideră inferior tradiției religioase și culturale elene, singura care, prin contemplarea universului, a putut să se înalțe până la ideea de Bine, suprema divinitate din care emană și zeii și în primul rând cel mai important dintre aceștia, Helios Prin speculația filosofică pe de o parte, prin interpretarea miturilor pe de altă parte, ființele umane pot descoperi Providența care guvernează universul și elementul divin care există în oamenii înșiși și care le permite să devină asemănători zeilor prin practicarea virtuții care este calea către apatheia Mult inferior supremului principiu divin al grecilor este Dumnezeul iudeilor care prin propria sa revelație își dovedește toate limitele; și cu mult inferioară eticii grecești este legea ebraică Însă religia creștinilor nu trebuie doar privită cu milă: trebuie condamnată ca o apostazie în raport cu iudaismul și cu elenismul",
    "583": " Creștinii se închină unui om mort afirmând că a înviat, adică își întemeiază religia lor pe o minciună; renunțând la normele legii iudaice, au renunțat la practicile prin care se puteau purifica; încurajând martiriul, își manifestă propriul fanatism; sunt atei care venerează lucruri moarte (relicvele martirilor); sub aparența iubirii frățești, sunt în realitate violenți și imorali De aceea, Iulian combate cu severitate influența creștinilor asupra vieții, culturii și religiei imperiului, considerând-o periculoasă și degradantă Religiozitatea lui Iulian este profund marcată de neoplatonism, însă atitudinea sa critică față de creștinism depinde, așa cum s-a demonstrat, de tradiția polemică antiiudaică și de precedenții polemiști anticreștini, în primul rând de Discursul adevărat al lui Celsus (despre care cf vol I din această lucrare, pp ???-???) și de Porfiriu din Tyr; însă Iulian, totodată, se poate referi la experiența precedentelor decenii în care s-au înregistrat instaurarea și consolidarea unor strânse raporturi între creștinism și politica imperială (astfel, de exemplu, referirea la intoleranța creștinilor față de religia tradițională, și chiar față de „ereticii” lor: VI, PG 76, 813 D)",
    "584": " \n\nDacă discursurile lui Grigorie de Nazianz în care îl combate pe Iulian, scrise în iarna din anii 363-364 (cf aici, p ???), nu se referă la Contra galileenilor, e sigur că unele confutațiuni ale acestei opere au fost compuse de Teodor din Mopsuestia prin anul 378 (cf aici, pp ???-???; au rămas puține fragmente) și de către Filip din Side (către 398-404; cf aici, p ???), în schimb, mai incerte sunt alte mărturii despre acțiuni analoage (în special cele datorate lui Ioan Hrisostomul și Teodoret din Cyr) Potrivit epistolei 83 a lui Teodoret din Cyr (din 448), Chiril i-ar fi trimis tratatul Contra lui Iulian patriarhului Ioan de Antiohia, în exercițiu între 428-429 și 441-442 Cum relațiile dintre cei doi au fost proaste până în 433-434 și până în jurul anului 438 (cf mai sus, datele despre viața lui Chiril), atunci rămân în discuție anii 434-437 și 439-441; de obicei, e preferată a doua perioadă pentru că prima pare prea scurtă pentru redactarea acestei opere și a cărților Contra lui Diodor și Teodor care datează din acei ani",
    "585": " Însă P Évieux, pe bună dreptate, preferă să vorbească despre o elaborare întinsă pe durata a mai mulți ani, care a început mult înainte de criza nestoriană despre care tratatul nu spune mare lucru Continuitatea culturii grecești, fără doar și poate, mai cu seamă la Alexandria (școlile unde se predau diversele discipline erau înfloritoare și e suficient să amintim prestigiul Hypathiei și al tatălui său Teon) și, fără îndoială, a celei elenistice l-au determinat pe Chiril să pună mâna pe condei și să combată o operă veche, de-acum, de peste șaptezeci de ani Chiril folosește aceeași metodă ca în cărțile în care îi combate pe Nestorios sau pe Diodor și Teodor: urmărește pas cu pas opera pe care o atacă, citând și examinând pasaj după pasaj El însuși expune această metodă la începutul cărții a doua, precizând totuși că va omite unele fragmente prea ofensatoare pentru creștini și că, având în vedere caracterul nesistematic al operei lui Iulian, el îi va expune temele în ordine (II, 2, 2-24)",
    "586": " Cum chiar pasajele reproduse de Chiril sunt foarte dure, se poate considera că, în realitate, el a lăsat de-o parte puține lucruri din scrierea lui Iulian Astfel, tratatul Contra lui Iulian al lui Chiril – al cărui titlu în manuscrise este În apărarea sfintei credințe a creștinilor, contra cărților lui Iulian ateul – ne permite să cunoaștem cu suficientă precizie o parte din opera pierdută a împăratului O parte, pentru că din scrierea lui Chiril nu s-au păstrat decât primele zece cărți, unde sunt respinse tezele din prima carte a operei lui Iulian; din cărțile 11-20, au rămas fragmente modeste în greacă și siriană, consacrate combaterii cărții a doua din Contra galileenilor, însă, așa cum am spus, nu se știe dacă au existat o a treia carte a operei lui Iulian și o a treia parte (10 cărți?) a scrierii lui Chiril După o dedicație adresată împăratului Teodosius al II-lea, prima carte începe cu negarea tezei lui Iulian potrivit căreia creștinii au creat un nou tip de viață intermediară, trădându-l atât pe Moise, cât și tradiția greacă; pe de o parte, afirmă Chiril, ei nu se opun cărților lui Moise și, pe de altă parte, s-au eliberat de șarlataneria grecilor, iar rațiunea (Logosul) îi călăuzește",
    "587": " Prima carte, ,ân întregime, dezvoltă teza, deja tradițională încă din vremea apologeticii creștine din secolul al II-lea, conform căreia Moise este anterior înțelepților greci, iar „grecii au furat” de la el multe lucruri; acolo unde grecii se eliberează în mod întâmplător de propriile superstiții și contradicții îi datorează lui Moise cunoașterea unor fragmente de adevăr despre Dumnezeu Când construiește această argumentație, Chiril se inspiră în mod flagrant din cărțile VII-XV ale Pregătirii evanghelice și din Cronica lui Eusebiu, ca și din Exortația către greci, în mod fals atribuită lui Iustin Cărțile II-V se ocupă de interpretarea pe care o dă Iulian Legii lui Moise În cărțile VI și VII este respinsă opoziția instituită de Iulian între istoria și cultura grecilor și cea a evreilor care, evident, îi dezavantajează pe cei din urmă Cărțile VIII și IX se ocupă de profețiile cristologice, de probleme de cristologie și de chestiunea abandonării Legii de către creștini",
    "588": " Cartea a zecea respinge afirmația lui Iulian potrivit căreia cei mai vechi autori neotestamentari nu-l socotiseră pe Isus Dumnezeu și doar Ioan, mai întâi, a îndrăznit s-o facă, determinat de succesul tot mai mare al noii religii \n\nIulian își bătea joc ca de niște mituri ridicole de poveștile despre creație și despre Adam și Eva și lua în derâdere ideea de a considera drept Dumnezeu unic și suprem un zeu inferior și limitat, așa cum se dovedește a fi cel din Vechiul Testament Firește, Chiril, în replică, aruncă acuzația de propensiune spre mitologie asupra religiei grecești și respinge lectura Pentateuhului ca ansamblu de mituri: “în Sfânta Scriptură inspirată de Dumezeu nu este nimic fabulos (mythikon), ci totul e pe deplin adevărat” (III: PG 76, 632B) Fie că rămâne la sensul literal, fie că recurge la alegorie, Chiril propune o lectură accentuat teologică a Pentateuhului în care este revelată natura Dumnezeului trinitar și a raportului său cu ființele umane",
    "589": " Chiril acordă mare atenție negării tezei lui Iulian privitoare la ruptura dintre creștinism și tradiția religioasă iudaică: Vechiul Testament îl prefigurează în mod constant pe cel Nou Chiril e în deplină concordanță cu operele sale exegetice „Nu ne îndepărtăm de preceptele Legii ca și cum ar fi lucruri necurate, ci, mai degrabă, pornim de la ele ca de la niște figuri (typoi) ce ne poartă spre adevăr Cum Legea ce ne-a fost transmisă prin Moise dă naștere formei adevărului și aceasta este sfântă; sfânt într-adevăr este adevărul, adică Cristos, sau taina sa Însă [Iulian] ne acuză că nu considerăm superioară și mai bună venerarea care are loc în umbre și figuri față de cea adevărată care are loc în spirit” (IX, 969 BC) Încă o dată, ca în cazul lui Celsus și Origen (cf aici în vol I, pp",
    "590": " ???-???), două modele de religie se confruntă și, cum e obiceiul în asemenea cazuri, fiecare din cele două revendică pentru sine capacitatea de a se apropia de divin, aruncând asupra celuilalt acuzația de superstiție și etichetându-i credințele drept basme (mythoi) Grecului care se mândrește cu o tradiție culturală și religioasă glorioasă și elevată, creștinul îi opune convingerea că aparenta „noutate” a propriei credințe l-ar ajuta doar pe el să aibă, în schimb, raport real cu divinul; iar acuzația că gândirea, spiritualitatea și morala sunt pervertite prin degradarea înregistrată până și în raport cu modesta calitate a iudaismului, este respinsă de creștin, conștient că religia sa poate servi ca temei pentru o societate bazată pe cele mai înalte idealuri Desigur, această tematică culturală e mai explicită și mai profundă la Origen decât la Chiril; acest lucru poate să aibă drept cauză – dincolo de anvergura diferită a celor doi autori – concepția mai accentuat religioasă și mai elevată a operei lui Iulian în raport cu aceea a predecesorului său",
    "591": " \n\nBibliografie O nouă ediție critică, cu introducere, trad în franceză și note este în curs de apariție în colecția Sources chrétiennes: a apărut P Bourguière – P Évieux, Cyrille d’Alexandrie Contre Julien Tome I: Livres I & II (SChr 322), Cerf, Paris 1985 (cu o introd generală de P Évieux) Pentru celelalte opere, trebuie folosită tot ed Aubert, retipărită în PG 76, 503-1064, cu fragmentele din cărțile XI-XIX editate de A Mai în 1844; variantele stabilite de Aubert sunt tot aici, pp 1453-1464 Fragmente ulterioare în CJ Neumann, Iuliani imperatoris librorum contra Christianos quae supersunt Insunt Cyrilli Alexandrini fragmenta Syriaca ab E Nestle edita, Lipsiae 1880; pt alte fragmente, cf indicațiile din CPG III, 5233; totodată: E Masaracchia, Giuliano imperatore Contra Galileos Introduzione, testo critico e traduzione (Testi e commenti 9), Ediz",
    "592": " dell’Ateneo, Roma 1990 Studii: CJ Neumann, op cit; P Canivet, Histoire d’une entreprise apologétique au Ve siècle, Bloud et Gay, Paris 1958; WJ Malley, The Conflict Between the Notion of Hellenic Wisdom in the Contra Galilaeos of Julian the Apostate and the Notion of Christian Wisdom in the Contra Iulianum of St Cyril of Alexandria (teză), Pontif Universitas Gregoriana, Roma 1975 \ne) Epistole sărbătorești Calculul pascal \nCalculul datei Paștelui creștin era complex și complicat de uzanțele diferite din fiecare Biserică ce duseseră uneori la conflicte, mai ales după ce Roma făcuse eforturi pentru a impune, începând cu a doua jumătate a secolului al II-lea, propria numărătoare Ciclul pascal (adică numărul de ani după care data Paștelui ajunge să fie aceeași ca la început) constituise obiectul multor discuții și opere menite să-l definească în mod convingător Din cauza deosebirilor dintre Biserici, comunității trebuia să i se comunice în fiecare an data Paștelui",
    "593": " Prima tentativă cunoscută de unificare a datei pascale în zona aflată sub influența unei curți episcopale importante este înregistrată la Alexandria, începând cu episcopul Demetrios (188-230) Și cel puțin începând cu Dionisie (247/8-264/5) este atestat, la Alexandria, obiceiul de a comunica această dată episcopilor și călugărilor din dioceza Egiptului, la începutul anului, printr-un document definit drept epistolă sărbătorească Sunt cunoscute în special numeroasele epistole sărbătorești ale lui Atanasie (v aici, pp ???-???) și cele trei (în afară de fragmente) ale lui Teofil (cf aici, p ???), predecesorul lui Chiril Prin treisprezece manuscrise grecești (al paisprezecelea o conține doar pe prima) și trei versiuni latine ni s-au transmis 29 de epistole sărbătorești ale lui Chiril, impropriu definite omilii în unele manuscrise și în edițiile vechi Epistolele sunt numerotate 1-2 și 4-30, iar manuscrisele semnalează în diverse moduri absența celei de-a treia omilii; s-a dovedit încă din secolul al XVII-lea însă că nu există nici o lacună chiar dacă, din rațiuni practice, e păstrată în continuare numerotarea tradițională",
    "594": " Epistolele se referă la anii 414-442 Chiril devine patriarh la 17 octombrie 412; cum epistolele acestea erau citite în general de Bobotează, și, ca atare, erau pregătite și trimise cu mult înainte, epistola pentru anul 413 fusese probabil redactată deja de Teofil, ceea ce explică absența acesteia din dosarul lui Chiril Mai greu de explicat este însă absența ultimelor două (Chiril a murit în anul 444, la 27 iunie) În general, uneori după un scurt preambul cu expresii de circumstanță, epistolele vorbesc despre sărbătoarea Paștelui care trebuie pregătită prin post trupesc și spiritual (abținere de la păcate) și prin practicarea virtuții; apoi, sunt dezvoltate una sau mai multe teme doctrinale pe baza unor texte biblice Ultima parte a epistolelor conține Kerygma morții și a învierii și anunțul privitor la data Paștelui \n\nTemele dezvoltate în epistole sunt adesea morale, precum postul (de ex 1, 4), sacrificiul adevărat, adică spiritual (2), lupta împotriva poftelor trupești și a duhurilor răului (4, 7, 15, 16, 18, 29), operele de caritate (11), milostenia ca pomană (19, 27) și așa mai departe",
    "595": " Înnoirea naturii în timpul primăverii oferă prilejul pentru un îndemn la înnoirea sufletului (2, 9) Un subiect care se potrivea cu Paștele era polemica antiiudaică, fie pentru a califica drept ipocrit postul ținut de ei și pentru a recomanda o atitudine neîndurătoare față de aceștia (1, 21), fie pentru a stigmatiza vinovata lor lipsă de credință (4) sau incapacitatea de a înțelege sensul spiritual al preceptelor Legii (6), fie pentru a insista asupra faptului că ei i-au respins continuu pe trimișii lui Dumnezeu până la uciderea lui Cristos (10, 20, 21, 29) Uneori (1, 4), tema iudeilor este introdusă prin opoziție cu cei ce nu sunt nici iudei și nici creștini; uneori, acestora le sunt rezervate considerații separate unde sunt condamnate cultul aștrilor, idolatria și fatalismul (6), sau politeismul (9) Așa cum am spus, exegeza textelor biblice însoțește dezvolatrea diferitelor tematici; însă, în anumite cazuri, atenția se concentrează asupra interpretării Scripturii: de exemplu, când e vorba despre nașterea și sacrificiul lui Isac, simbol al lui Cristos (5), sau, în general, despre raportul dintre Legea antică și revelația creștină (30)",
    "596": " Unele epistole tratează teme cristologice, mai cu seamă întruparea: epistola 17 (din 429) este în întregime dedicată acestui subiect, autorul insistând asupra unității dintre naturile lui Cristos (există și o veche traducere latină a acestei epistole, atribuită în mod greșit lui Arnobiu cel Tânăr) În sfârșit, nu trebuie să uităm că în aceste epistole sunt multe informații despre istoria Egiptului: o dovedesc epistolele 7 și 8 (din anii 419 și 420), care au ca punct de pornire foametea și grindina care devastează câmpurile, provoacă mizerie și duc la apariția banditismului căruia patriarhul încearcă să-i pună stavilă \n\nÎn 1907, F Conybeare a publicat versiunea armeană a unei scrisori a lui Chiril, adresate lui Teodosius al II-lea, care avea anexat și un calcul pascal pentru anii 403-512, stabilit de Chiril însuși la cererea împăratului; calculul s-a pierdut însă Acest lucru confirmă informația furnizată de Dionisie cel Mic (Epistola către Petronius) privind existența unui calcul pascal întocmit de Chiril (informație pe care E",
    "597": " Schwartz o pusese la îndoială), chiar dacă Dionisie a văzut și o elaborare ulterioară a acestuia care conținea anii 437-531 Falsificări ulterioare sunt în schimb un Prolog la calculul Paștelui și o Epistolă către papa Leon dedicată aceluiași subiect, amândouă în latină (scrisorile 86 și 87 ale lui Chiril) \n\nBibliografie O ediție critică a epistolelor sărbătorești în curs de apariție sub direcția lui P Évieux, cu o importantă introd generală, trad franceză, introduceri și note la fiecare epistolă: Cyrille d’Alexandrie Lettres festales Introduction générale par P Évieux; introduction critique, texte grec par WH Burns; traduction et annotation par L Arragon (și alții), Cerf, Paris; au apărut: I-VI (SChr 372), 1991; VII-XI (SChr 392), 1993 Pentru celelalte epistole trebuie folosită în continuare PG 77, 401-981 (ed A Saumaise, 1618) Studii: E Cattaneo, Formule di fede nelle Lettere Pasquali di Cirillo d’Alessandria: în KOINWNIA, nr",
    "598": " 7 (1983), 31-55 Epistola către Teodosius al II-lea: FC Conybeare, The Armenian Version of Revelation and Cyril of Alexandria’s Scholia on the Incarnation and Epistle on Easter, London 1907, pp 143-149 (trad 215-221) Prologul și Epistola către Leon, în afară de ed PG 77, mai sunt editate B Krusch, Studien zur christlichmittelalterlichen Chronologie, Leipzig 1880, care a demosntrat că nu sunt autentice \nf) Omilii De obicei, editorii definesc drept Omilii diverse (pentru a nu fi confundate cu „Omiliile Pascale”) omiliile lui Chiril În Antichitate circulau nenumărate și erau admirate foarte mult și învățate pe dinafară de către episcopi, însă s-au păstrat doar câteva, în parte în culegerile de documente privitoare la conciliul din Efes; Angelo Mai și, într-o măsură mai mică, Philip Edward Pusey au adăugat și multe alte piese la dosar care s-a îmbogățit cu texte și fragmente diverse în coptă, arabă și etiopiană, în general de autenticitate îndoielnică sau pur și simplu neautentice",
    "599": " Dintre cele 22 de omilii editate de Migne (care a utilizat rezultatele cercetărilor lui Mai) se disting unele pronunțate la Efes și axate pe teologia întrupării și pe mariologie: e vorba de numerele 1, 2, 4 (pronunțată între 23 și 27 iunie 431 cu ocazia aderării la conciliul chirilian a șapte episcopi care anterior fuseseră partizanii lui Nestorios, a devenit una din cele mai vestite omilii din Antichitate dedicate Fecioarei Maria; autenticitatea acesteia a fost însă contestată de E Schwartz), 5, 6 (contra lui Ioan de Antiohia), 7 (pronunțată înaintea arestării lui Chiril), 8 (fragment, păstrat în latină în documentele de la Efes) Omilia numărul 3 dedicată întrupării a fost rostită la Alexandria după o predică a episcopului Pavel de Emesa; tot întruparea e și tema omiliei nr 15 Omiliile 8 și 12 fac parte din ciclul consacrat Evangheliei după Luca (cf aici, p",
    "600": " ???) Tocmai din cauza faimei omiliilor lui Chiril a apărut tendința de a-i atribui și multe altele Numărul 14, unde se vorbește despre ieșirea sufletului din corp, despre întoarcerea Domnului și judecata de apoi, e rezultatul combinării a două omilii, din care una e atribuită lui Chiril, iar cealaltă predecesorului său, Teofil Printre cele cu siguranță false sunt numărul 10, despre euharistie (a lui Teofil din Alexandria) și 11, dedicată Mariei Theotokos (o refacere a omiliei 4) \n\nBibliografie PG 77, 981-1116 conține 17 omilii și fragmente din alte 5 Dintre omiliile referitoare la Efes (1-24-7) ed crit în ACO I, 1, 2, pp 99-104; nr 3 în ACO I, 1, 4, pp 14-15; textele latine în ACO I, 1, 7 și I, 3 Fragmente noi în raport cu Migne a publicat PE Pusey în vol",
    "601": " III al ed Comentariului la Ioan, cit, Oxonii 1872, 452-475 Pentru indicații precise referitoare la edițiile ce cuprind toate omiliile lui Chiril sau pe cele ce i-au fost atribuite cf CPG III, n 5245-5295 \ng) Scrisori \nDintre scrisorile lui Chiril, s-au păstrat mai ales acelea care se refereau la controversa nestoriană De fapt, sursa cea mai importantă e constituită din culegerile de documente referitoare la conciliul din Efes; iar cea mai bună ediție a acestor scrisori este inclusă tocmai în primul tom al magistralei ediții a Acta Conciliorum Oecumenicorum, realizată de Eduard Schwartz Aceasta o depășește pe cea a lui Aubert (1638) reprodusă în vol 77 al PG și cuprinde 88 de epistole (din care 17 sunt însă adresate lui Chiril) Printre documentele referitoare la același conciliu cuprinse în culegerile latine se găsesc și traduceri ale unor scrisori, uneori într-o formă mai completă decât cea păstrată în greacă",
    "602": " Doar puține epistole ne-au parvenit din surse independente de documentele sinodale Versiuni ale unor scrisori s-au păstrat în siriană, armeană, etiopiană, coptă (în documentele conciliului de la Efes; autenticitatea lor e foarte îndoielnică) \n\nAmintim aici doar unele dintre ele, cu o semnificație particulară Scrisoarea adresată călugărilor din Egipt (Epist 1, în PG; ACO I, 1, 1, pp 1023), de la începutul lui 429, îl atacă în mod implicit pe Nestorios și apără termenul de Theotokos învocându-l ca autoritate pe Atanasie; apoi, pornind de la Crezul de la Niceea, autorul discută felul în care se unește divinul cu umanul în Cristos Apoi, într-o primă epistolă adresată lui Nestorios (Epist 2; ACO I, 1, 1, pp 23-25), cu prefăcută cordialitate și blândețe, Chiril spune că a primit din partea papei Celestinus sarcina de a verifica temeiul informațiilor privitoare la ceea ce propovăduiește Nestorios care (trimise firește chiar de Chiril) provocaseră un mare scandal la Roma",
    "603": " Reacției hotărâte a lui Nestorios (Epist 3; ACO I, 1, 1, p 25), Chiril îi răspunde între sfârșitul lui ianuarie și începutul lui februarie 430 printr-o a doua scrisoare adresată acestuia (Epist 4; ACO I, 1, 1, pp 25-28), devenită celebră ca „epistolă dogmatică”: am vorbit despre ea mai sus (p ???) După ce conciliul este convocat de împărat, Chiril îi trimite lui Nestorios la sfârșitul lui noiembrie 430 o a treia scrisoare (Epist 17; ACO I, 1, 1, pp 33-42) în care, prevalându-se din nou de sprijinul Romei și invocând ortodoxia de sorginte niceeană, îl soma pe interlocutorul său să ia distanță față de cristologia (de tip antiohian) conform căreia Logosul divin locuise într-un om obișnuit, născut din Fecioara Maria La această epistolă erau anexate și cele douăsprezece teze supuse anatemei pe care Nestorios ar fi trebuit să le accepte (v",
    "604": " aici mai sus, p 745) Tratativele purtate cu antiohienii după conciliul din Efes și exilarea lui Nestorios au ca rezultat o formulă de uniune pe care Chiril o laudă în scrisoarea trimisă lui Ioan de Antiohia (martie 433), care începe cu un citat din Psalmi 95, 11: „Să se veselească cerurile și să se bucure pământul” (Epist 39; ACO I, 1, 4, pp 15-20; cf mai sus, p ???) Epistolele 4, 17 și 39 au fost citite și confirmate la Calcedonia în 451, iar primele două și la Constantinopol în 553 Prima scrisoare adresată episcopului Acacius din Melitene (Epist 40; ACO I, 1, 4, pp 20-31) prezintă tratativele care au dus la formula amintită și o apără de acuzațiile de cedare în fața nestorianismului Tot cu scopul de a determina și alte personaje din gruparea sa să accepte formula de uniune sunt scrise și epistola către Eulogios, preot alexandrin și agent al lui Chiril la Constantinopol (Epist",
    "605": " 44; ACO I, 1, 4, pp 35-37), ori cele două trimise lui Succensus, episcop de Diocezareea în Isauria (Epist 45 și 46; ACO I, 1, 6, pp 151-162) Am menționat deja (p ???) epistola despre Crez (Epist 55; ACO I, 1, 4, pp 49-61) unde este combătut Tomus ad Armenios al lui Proclus din Constantinopol Aceasta e o explicație a Crezului de la Niceea menită să precizeze că sancționarea lui Nestorios este valabilă pentru toți cei care, înainte sau după el, au susținut aceleași idei oral sau în scris; trimiterea implicită îl vizează în special pe Teodor din Mopsuestia Alte scrisori expun chestiuni doctrinale legate de evenimente locale; așa se întâmplă cu unele răspunsuri – ce datează probabil din anii 431-434 – trimise diaconului palestinian Tiberiu și colegilor săi care i se adresaseră lui Chiril ca să-i ceară să ia poziție împotriva tezelor susținute de unii membri din comunitatea lor potrivit cărora, dacă Biblia spune că omul e făcut după chipul lui Dumnezeu, atunci putem să-i atribuim lui Dumnezeu o formă umană („antropomorfiți”)",
    "606": " Aceeași tematică se regăsește și într-o serie de răspunsuri referitoare la probleme doctrinale, solicitate mai târziu de același grup (numite în mod curent De dogmatum solutione) și într-o epistolă trimisă episcopului egiptean Calosirios; acest ansamblu, într-o alcătuire incompletă, cu o ordine diferită și cu o parte finală ce cuprindea în realitate o secțiune a unei omilii a lui Grigorie de Nyssa, fusese editat, înainte de Pusey, ca un tratat Contra antropomorfiților \n\nBibliografie Ediție a scrisorilor: PG 77, 9-390 este, așa cum am spus, depășită Informații precise despre toate scrisorile și edițiile lor în CPG III, n 5301-5411 Epistolele păstrate în colecțiile sinodale sunt publicate în ediții critice în ACO I Unele din cele mai importante ca și o ediție a scrisorilor referitoare la antropomorfiți alcătuită pe o bază manuscrisă mai amplă decât aceea a lui PE Pusey (SPN Cyrilli archiepiscopi Alexandrini in D",
    "607": " Joannis evangelium, cit, III, pp 545-607), se găsesc cu o trad în engleză, o consistentă introducere și note, în LR Wickham, Cyril of Alexandria Select Letters (Oxford Early Christian Texts), Clarendon Press, Oxford 1983 \nh) Principalele scrieri neautentice \nPrintre scrierile atribuite în mod fals lui Chiril de tradiția manuscrisă pot fi amintite două tratate: Despre Sfânta și însuflețitoarea Treime și Despre întruparea Domnului, publicate în 1833 de către Angelo Mai pe baza unui manuscris din secolul al XV-lea care le atribuia lui Chiril (atribuire deja atestată de Eutimios Zigabenos în secolul al XII-lea) Nu sunt autentice și provin din școala antiohiană, însă au fost incluse între operele lui Chiril în PG 75, 1147-1190; 1419-1478 Un tratat editat sub titlul Sfânta Treime, legat de opera lui Ioan Damaschinul despre Credința ortodoxă, constituie în realitate ultima parte a acestuia („Despre religie”) care se termină cu un fel de enciclopedie a științelor, o compilație alcătuită de monahul isihast Iosif Filosoful, care a activat la Constantinopol și a murit la Tesalonic către 1330",
    "608": " Tradiția îi atribuie lui Chiril și liturghii în coptă, siriană și armeană, de altfel destul de diferite între ele Liturghia coptă era celebrată fără îndoială în Egipt în epoca lui Chiril, însă nimic nu dovedește că el ar fi introdus-o În ce privește tratatul Contra pneumatomahilor, atribuit lui Chiril în PG 76, 1451-1454, e vorba de un echivoc apărut din cauza sumarelor de la începutul unor citate extrase însă din alte opere binecunoscute ale lui Chiril \n\nBibliografie: Textul Sfintei Treimi cu alte opere neautentice ale lui Chiril în PG 77, 1120-1173; cf D Stiernon, Joseph le Philosophe, DS VIII, 1388-1392 Versiunea latină a liturghiei copte atribuite lui Chiril, publicată de A Renaudot în 1847, este reprodusă în PG 77, 1291-1308; pentru liturghii cf totodată CPG III, n 5437 \ni) Chiril și opera sa Nu e acesta locul pentru a schița, fie și în fugă, trăsăturile generale ale teologiei lui Chiril; vom aduce în discuție numai unele elemente care să ne permită să evaluăm însemnătatea activității sale literare",
    "609": " Pentru antiohieni, principala preocupare era aceea de a proteja integritatea ființei umane în care se întrupează Logosul divin, ei făcând o distincție netă între prima și cel de-al doilea, pentru că mântuirea ființei umane presupune asumarea în întregime a acesteia de către Logos, cu suflet și trup Soteriologia lui Chiril pune în schimb accentul pe transformarea ființei umane care, renunțând la păcat, devine Fiu al lui Dumnezeu; pentru el, acest proces presupune o foarte strictă asumare a dimensiunii umane – pe care Chiril o denumește de obicei în mod biblic „carne”, înțelegând prin aceasta întregul ansamblu format din suflet și trup – de către Logos Din această perspectivă, synapheia, unirea prin iubire, la care apelau antiohienii pentru a defini relația dintre divin și uman în Cristos, i se părea inacceptabilă pentru că nu avea forța de a asigura unitatea lui Cristos E adevărat că, după ce Teodor din Mopsuestia subliniase conjugarea celor două naturi în unicul prosôpon al lui Cristos, Nestorios ajunsese să accepte două prosôpa distincte, adunate într-un prosôpon unificat, și contra acestei noțiuni e orientată polemica lui Chiril atunci când exclude (prin al patrulea anatematism) existența a două „prosôpa sau naturi” în Cristos",
    "610": " Începând cu 428, el se arată neîncrezător în privința termenului de „nelocuire” (enoikêsis) și vorbește în mod constant de henôsis kath’hypostasin, sau kata physin, sau kat’ousian, trei expresii echivalente care, așa cum explică Chiril însuși când o amintește pe prima pentru a apăra anatematismele de atacurile lui Teodoret, nu înseamnă nimic altceva decât că „natura sau substanța (physis egoun hypostasis) Logosului, adică Logosul însuși, s-a unit în mod real cu natura umană, fără să se schimbe sau să se confunde cu aceasta (synchysis)” Dacă Cristos e doar unul, în același timp Dumnezeu și ființă umană, e absolut firesc să o numim pe Maria Theotokos; respingerea acestui termen este pentru Chiril un semn de erezie pentru că duce la conceperea unui Isus ca o ființă diferită alături de Logos, astfel încât opera de mântuire a lui Cristos nu se mai naște din Logosul divin însuși Această preocupare fundamentală și soluția găsită respectă linia tradiției alexandrine și, mai mult chiar, sunt în spiritul teologiei lui Apolinarie din Laodiceea (cf",
    "611": " aici, pp ???-???) a cărui formulă „o singură natură a Logosului întrupată” este adoptată de Chiril fără rezerve pentru că el crede că vine de la Atanasie Pentru soteriologia lui Chiril este esențial ca Logosul să devină ființă umană (și nu să se pogoare într-o ființă umană), dar fără a înceta să fie Logos; concepția sa ontologică despre mântuire presupune o identitate de natură între Cristos, Dumnezeu și ființele umane Doar această condiție permite Logosului să-și exercite funcția sa sacerdotală atât de prețuită de Chiril; în timp ce, din perspectivă antiohiană, sacerdoțiul cade în seama ființei umane asumate de către Logos Sigur, în raport cu forma pe care cristologia logos/sarx o avea la Apolinarie unde Logosul, în cadrul compusului uman, exercită funcția de suflet, Chiril afirmă în mod constant că omul Isus este complet, dotat cu trup și suflet Totuși, nu se grăbește să vorbească de natura umană a lui Cristos (așa cum am văzut, preferă sarx), sau, oricum, admite că se poate vorbi de două naturi numai înainte de unire, așadar în mod pur teoretic",
    "612": " În Cristos, așa cum am văzut, unirea duce la formarea unei singure ipostaze (adică a unei persoane) Chiril susține teza comunicării idiomurilor, adică posibilitatea – rezultată din unitatea perfectă a divinului și a umanului în Cristos – de a atribui divinității, în Cristos, acele caracteristici care sunt specifice umanului; aceasta, totuși, fără ca unele atribute să se confunde cu celelalte Deși Chiril a reușit să păstreze acest substanțial echilibru, care i-a adus recunoașterea oficială la Calcedonia (unde epistola sa cu numărul 4 a fost adoptată în mod oficial de către conciliu), totuși, la el, divinul în Cristos tinde să aibă întâietate, iar umanul riscă mereu să fie depreciat Așadar nu e de mirare că monofiziții s-au sprijinit în mod constant pe operele sale Într-adevăr, dacă, pe de o parte, în secolele V și VI calcedonienii au văzut în Chiril expresia ortodoxiei – proces care a culminat cu trimiterea făcută de către Iustinian la opera lui Chiril cu ocazia condamnării celor Trei Capitole în 553 – pe de altă parte, nu numai în lumea de limbă greacă, s-au inspirat din scrierile lui autori monofiziți ca Timotei Eluros și Sever din Antiohia (despre care cf",
    "613": " aici, pp ???-??? și ???-???), însă, în țările unde se vorbea greaca, succesul lui Chiril ca și realizarea și răspândirea traducerilor textelor sale au fost adesea stimulate de răspândirea tendințelor monofizite Astfel, traducerile în siriană au început chiar din timpul vieții lui Chiril, cu colaborarea lui Rabbula din Edessa; și din aceeași epocă, sau dintr-o epocă puțin mai târzie, datează versiunile armene, legate de trecerea Bisericii armene la concepția monofizită Succesul lui Chiril în cadrul creștinismului etiopian, tot de tendință monofizită, este dovedit de culegerea care îi poartă numele, Qêrellos, o compilație alcătuită din texte scrise de el și de alți autori În latină, multă vreme, au circulat doar texte referitoare la controversa nestoriană și la conciliul de la Efes, traduse chiar la cererea lui Chiril, ori la Roma (printre traducători, s-au numărat Marius Mercator și Arnobiu cel Tânăr); progresiv doar și în special datorită traducerii unor documente privind controversa cristologică, realizată de Dionisie cel Mic al începutul secolului al VI-lea, teologia lui Chiril a devenit mai cunoscută teologilor latini din Evul Mediu; alte traduceri au fost făcute ulterior, în secolul al XV-lea de către George din Trebizonda",
    "614": " O mare influență a exercitat metoda referirilor la „Părinți” în argumentarea teologică pe care Chiril a practicat-o ocazional înainte de controversa nestoriană (epistola sărbătorească nr 8 din 520: trimitere la Atanasie), iar în manieră sistematică începând din 429 (epistola 1) Cu siguranță, nu el a inventat acest procedeu, dar pentru prima dată el l-a folosit sistematic, inaugurând o practică ce avea să fie adoptată de conciliul din Efes și care avea să fie apoi întâlnită în mod curent în creștinismul oriental Citatelor inatacabile extrase din Scripturi li se adaugă astfel, în argumentarea teologică, o altă autoritate (evident, mai mult sau mai puțin „construită”), tradiția universală a Părinților „ortodocși” Însă lui Chiril îi place să folosească și logica rațională, așa cum am observat mai sus când am vorbit despre Tezaur: o teză se sprijină pe o serie de argumente raționale Aceasta nu înseamnă însă că Chiril ar fi avut un interes real pentru filosofie; dacă, începând din 423, a folosit timp de câțiva ani concepte filosofice, aceasta s-a întâmplat din cauza exigențelor impuse de polemica împotriva eunomienilor (susține G",
    "615": " Jouassard) În rest, n-a crezut în filosofie, pe care a practicat-o cu neîncredere, deși, în multe cazuri, afirmațiile sale referitoare la filosofie sunt mai degrabă niște întorsături retorice El e de părere că Origen a meritat să fie condamnat pentru că a ascultat „palavrele grecilor” și nu a gândit ca un creștin (scrisoarea 81) Ca scriitor, Chiril nu e deloc atrăgător Formația sa culturală, potrivită pentru acea epocă, îl determină să caute termeni rari și forme și expresii sobre și elegante; însă stilul e sărac, compoziția lipsită de rigoare, scriitura extrem de prolixă, iar repetițiile frecvente Uneori, ca în descrierile primăverii din epistolele sărbătorești, el dă dovadă de o anumită grijă pentru stil Într-adevăr, chiar genul acestor epistole și caracterul lor de act oficial îl determină pe autorul lor să aibă mai multă grijă față de stilul de lucru ce se reflectă și în declarațiile în contradictoriu cu care uneori acestea se deschid",
    "616": " Chiril a practicat genuri literare diverse Dacă în domeniul exegezei contribuția sa pare, în definitiv, limitată – chiar dacă trebuie să recunoaștem importanța istorică a efortului său de a ține cont, în tradiția alexandrină, de necesitatea de revenire la litera textului biblic – pe plan dogmatic, simțul formulelor și capacitatea sa instinctivă de a domina limbajul teologic sau exercitat o influență decisivă ce n-a fost totuși lipsită, așa cum am spus, de ambiguități Capacitatea sa de a găsi în acest fel formule fericite – cu siguranță mai echilibrate decât ale lui Nestorios, adversarul său – ale unor probleme teologice extrem de delicate, și de a indica în mod ferm punctele slabe ale tezelor contrarii a determinat în bună măsură succesul său La aceasta au contribuit și notabilele sale însușiri de politician, unitatea incomparabil mai solidă care caracteriza ansamblul bisericilor care sprijineau Alexandria în raport cu cele de tendință antiohiană, ca și imensul număr de cadouri pe care el le-a trimis la curtea împăratului",
    "617": " Lipsa de prejudecăți și de scrupule, uneori brutalitatea lui Chiril l-au ajutat să triumfe la Efes, însă nu va putea fi uitat faptul că el și gărzile sale de corp (paralabani) au fost protagoniștii unor acte de violență și ai unor manifestări de autoritarism față de necreștini și față de „eretici” De altfel, el continua astfel o tradiție a gestiunii puterii instaurate deja de unchiul său, patriarhul Teofil, care o practicase cu multă abilitate Responsabilitatea lui Chiril în cazul odiosului linșaj al Hypathiei nu trebuie uitată Însă ceea ce el a realizat ca autor de scrieri teologice a marcat profund întreaga dezvoltare ulterioară a creștinismului și a făcut din el un scriitor creștin a cărui importanță va putea fi egalată, în lumea greacă, abia în secolul al șaptelea o dată cu Maxim Mărturisitorul \n\nBibliografie Despre ansamblul teologiei lui Chiril: H du Manoir de Juaye, Dogme et spiritualité chez S",
    "618": " Cyrille d’Alexandrie, Vrin, Paris, 1944; G Jouassard, Cyrille v Alexandrien, în RAC III (1957), 499-516; RL Wilken, Judaism and the Early Christian Mind A Study of Cyril of Alexandria’s Exegesis and Theology, New Haven, Conn 1971; A Grillmeier, Gesù il Cristo nella fede della Chiesa I (1979), trad it, I/2, Paideia, Brescia 1982, pp 860-875 Despre cultura lui Chiril: RM Grant, Greek Literature in the Treatise De Trinitate and Cyril Contra Iulianum: JThSt nr s 15 (1964), 265-299 Despre limbă: A Vaccari, La grecità din S Cirillo d’Alessandria, în Studi dedicati alla memoria di Paolo Ubaldi, Vita e Pensiero, Milano 1937, pp 27-39 \n3 Nestorios Născut probabil puțin după 381 la Germanicia în Siria, Nestorios a studiat la Antiohia și a fost poate elevul lui Teodor din Mopsuestia",
    "619": " Potrivit lui Ghenadie (Bărbații vestiți 53), și-a câștigat ca predicator o mare faiamă care l-a determinat pe împărat să-l sprijine atunci când scaunul episcopal de la Constantinopol a devenit vacant O dată numit patriarh, Nestorios i-a combătut cu mult zel pe evrei, pe de o parte, și pe cei pe care, pe de altă parte, îi considera eretici, și a inițiat măsuri împotriva arienilor, a novațienilor, a macedonienilor și a quartodecimanilor* Întemeindu-și predicile pe cristologia antiohiană – care, preocupată de apărarea integrității naturii umane a lui Cristos, separa cu grijă proprietățile umane ale lui Cristos de cele divine – a afirmat că Maria nu putea fi definită ca Theotokos, „mamă a lui Dumnezeu”, ci doar ca Christotokos Reacțiile provocate de această poziție i-au dat patriarhului Chiril din Alexandria ocazia de a interveni împotriva lui atât la curtea imperială, cât și pe lângă episcopul Romei, inițiind astfel un conflict în care dezbaterea ideologică era și o formă de manifestare a rivalității dintre cele două mari patriarhate orientale",
    "620": " Așa cum am explicat pe larg în altă parte (a se vedea în acest volum pp ???-???), polemica l-a determinat pe Nestorios să-i ceară lui Teodosius al II-lea convocarea unui conciliu Au fost, în realitate, două concilii controlate de cele două facțiuni opuse; primul, condus de Chiril (22 iunie 431), l-a depus pe Nestorios, iar cel de-al doilea a făcut același lucru cu Chiril Împăratul a ratificat ambele hotărâri, însă, în timp ce Chiril a putut să se întoarcă la Alexandria și să-și ocupe din nou funcția de patriarh, Nestorios a renunțat al luptă și s-a întors la mănăstirea sa din Antiohia În anii care au urmat, Chiril și liderul curentului antiohian, Ioan de Antiohia, s-au reconciliat și au consfințit unirea celor două naturi în aprilie 433; ca urmare, Nestorios a fost exilat de către împărat întâi la Petra, apoi în Marea Oază din Egiptul de Sus",
    "621": " Aici, după moartea lui Teodosius (28 iulie 450), el a scris Cartea lui Heraclid din Damasc Nu se cunoaște data morții sale Așa cum am spus, Nestorios și-a câștigat faima prin lunga sa activitate de predicator la Antiohia și la Constantinopol Predicile sale au fost însă condamnate la distrugere în 435, deși, firește, au fost copiate în continuare și răspândite în cercurile nestoriene Un anumit număr de citate se găsește în cele cinci cărți ale tratatului contra lui Nestorios compus de Chiril Pe baza actelor conciliului de la Efes și a traducerilor latine ale lui Marius Mercator, editorul textelor care ne-au rămas de la Nestorios, Fr Loofs, a distribuit materialul disponibil în treizeci de omilii: e vorba de texte practic complete (în foarte puține cazuri) și de scurte fragmente În afară de atacurile împotriva arienilor și a iudeilor, textele pun în lumină concepția antiohiană a lui Nestorios, în speță neta distincție dintre calitățile ce derivă din divinitatea, respectiv umanitatea lui Cristos, și polemica împotriva lui Apolinarie care nu separă cele două naturi",
    "622": " Apelativul Theotokos este atacat în mod expres O importanță particulară în această privință au cele cinci omilii cristologice traduse de Marius Mercator (n 100-105 din lista de opere ed Loofs = n IX X XVIII XIX XVII din ediția sa) Patru omilii sunt dedicate combaterii pelagianismului (n 128-131 = n XX XXVIII XXIX XXX) O omilie cristologică a lui Nestorios care vorbește despre Evrei 3, 1, ne-a parvenit prin corpusul de texte atribuite lui Ioan Hrisostomul (nr V din ediția Loofs) Trei omilii despre cele trei ispitiri ale lui Isus (Matei 4, 3-9) din care Marius Mercator tradusese fragmente, au fost găsite într-un manuscris din corpusul pseudohrisostomic (și în traducere siriană tot sub numele lui Ioan Hrisostomul) și publicate de F Nau Fr Loofs publică zece scrisori complete ale lui Nestorios și fragmente din alte cinci",
    "623": " În documentele de la Efes, în greacă și latină, s-au păstrat două scrisori din 429, adresate papei Celestinus, în care Nestorios protestează împotriva ideii că în Cristos cele două naturi sunt indistincte și, în prima, contra atributului Theotokos; apoi două epistole către Chiril, din care prima este un răspuns la prima scrisoare a lui Chiril către Nestorios (din vara lui 429), iar a doua la „epistola dgomatică” de la începutul lui 430 (cf aici, p ???); există și o altă scrisoare trimisă de Nestorios și de episcopii din tabăra sa de la Efes în iulie 431 împăratului Teodosius al II-lea pentru a protesta împotriva inițiativei sinodale a adversarilor O epistolă către Teodoret din Cyr a fost extrasă din Actele conciliului și publicată de E Schwartz Alte două scrisori, păstrate numai în latină, adresate unor înalți funcționari de la curte, sunt compuse când dramaticele evenimente de la Efes din iulie-august 431 sunt în plină desfășurare (a doua, când Nestorios este deja arestat la domiciliu)",
    "624": " Chiar dinainte de Efes, datează însă o a treia epistolă către Celestinus și una către patriarhul Ioan de Antiohia, aliat al lui Nestorios Greu de datat, dar nu posterioară anului 430, este o scrisoare (ce s-a păstrat doar în versiunea latină a lui M Mercator) adresată pelagianului Celestius, prin care e îndemnat să se supună măsurilor luate împotriva lui Totodată, în traducere siriană, s-a păstrat o scrisoare a lui Nestorios către locuitorii orașului Constantinopol, scrisă către sfârșitul vieții sale, în care acesta declară că e de acord cu condamnarea lui Eutihie de către papa Leon în Tomus ad Flavianum, apără corectitudinea propriilor opinii și își exprimă dorința de a participa la un conciliu unde să fie reabilitat Considerată un fals de către Loofs și de către predecesorii săi, această epistolă trebuie considerată autentică după publicarea Cărții lui Heraclid (cf aici, mai jos) cu care are multe similitudini",
    "625": " S-au păstrat și fragmente din două opere polemice Una este Tragedia care figurează în lista de opere ale lui Nestorios alcătuită de mitropolitul nestorian de Armenia Ebed Jesu (mort în 1318): era vorba de o autoapologie care prezenta biografia lui Nestorios și conținea critici severe referitoare la procedeele folosite la Efes Fragmentul principal, în latină, provine din ceea ce editorii moderni au numit Synodicon contra Tragediei lui Irineu: e vorba de o culegere de epistole în latină referitoare la controversa nestoriană, scrise de episcopi și păstrate în al doilea codice de la Montecassino ce cuprinde actele conciliului de la Efes A fost alcătuită după moartea lui Iustinian de un autor care voia să combată Tragedia, o scriere în apărarea lui Nestorios compusă de Irineu din Tyr; așa cum a arătat Loofs, Irineu trebuie să fi reutilizat pur și simplu titlul operei lui Nestorios (cf aici, p",
    "626": " ???) În scrierile lui Sever din Antiohia, ne-au rămas unele fragmente în siriană din Teopaschit, un dialog între un ortodox (care apără opinia lui Nestorios însuși) și un teopaschit, adică un teolog din tabăra lui Chiril care, potrivit punctului de vedere al lui Nestorios, admite că Dumnezeu însuși a suferit în patimile lui Cristos În schimb, sunt scrise după moartea lui Nestorios – deși au fost transmise în latină sub numele său – cele douăsprezece contraanatematisme care sunt menite să combată anatematismele lui Chiril Cartea lui Heraclid era cunoscută din mențiunile făcute de autori mai vechi: puțin după 540, călugărul nestorian Bar Edta afirmă că l-a învățat pe dinafară; în a doua jumătate a secolului al VI-lea, istoricul Evagrie scrie (Istoria Bisericii, I, 7) că în Oaza din Egipt Nestorios compusese o carte sub formă de dialog, dedicată unui egiptean anume, în care povestea într-o formă foarte prolixă toate evenimentele legate de conciliul de la Efes; spre sfârșitul secolului al XIII-lea, Ebed Jesu menționează această operă printre scrierile lui Nestorios",
    "627": " Însă, în epoca modernă, textul n-a mai fost regăsit decât atunci când, în 1889, un preot, în secret, a făcut în grabă pentru biblioteca misionarilor americani din Urmia o copie a unui manuscris sirian care conținea opera în discuție; manuscrisul datà de pe la 1100 și era păstrat de către patriarhul nestorienilor din Kotchanes, în Kurdistanul turcesc O a doua copie a fost efectuată apoi de P Bedjan Din aceasta din urmă și din copii ulterioare ale celei de la Urmia (deci, în ultimă analiză, tot ale manuscrisului din Kotchanes, din nefericire, pierdut după aceea, distrus fără îndoială în timpul primului război mondial) derivă ediția publicată de Bedjan și traducerea franceză a lui F Nau și M Brière În forma sa prezentă, Cartea lui Heraclid e compusă din trei părți distincte Prima – divizată încă din vechime în 93 de capitole, dar nu și la origine – este un dialog între Nestorios și un anume Sofronios care începe cu o trecere în revistă a ereziilor cristologice și continuă cu discutarea unor probleme de cristologie",
    "628": " A doua parte, cea mai lungă (pp 81-249 din trad lui F Nau), este un comentariu detaliat al documentelor conciliului de la Efes și al evenimentelor ce i-au urmat până la unirea din 433 și al consecințelor funeste, din punctul de vedere al autorului, ale acestora, el referindu-se în special la atacurile contra lui Diodor din Tars și a lui Teodor din Mopsuestia ca și la nașterea și consolidarea monofizismului O a treia parte evocă și evaluează perioada cea mai recentă a controversei, începând cu înscăunarea la Constantinopol a patriarhului Flavian după Proclus și continuând cu manevrele lui Eutihie, depunerea lui Flavian și “înșelătoria” de la Efes din 449, până la înscăunarea lui Leon după Celestinus ca episcop al Romei și promulgarea Tomus Leonis (aici, p ???) cu care autorul Cărții lui Heraclid declară că este întru totul de acord \n\nAceastă ultimă parte conține multe interpolări ale unui nestorian care a vrut să demonstreze că prin condamnarea lui Nestorios a fost comis un păcat care a declanșat mânia lui Dumnezeu asupra oamenilor",
    "629": " În ce privește cele două părți precedente, acestea, la origine, cu greu ar fi putut să aparțină aceleiași opere În introducerea adăugată de traducătorul sirian (care a scris această versiune în 539-540) se spune că autorul s-a ascuns sub numele lui Heraclid pentru că operele sale fuseseră condamnate; numai că, în prima parte, interlocutorul lui Sofronios este numit tot timpul în mod clar Nestorios Totodată, a doua parte începe din nou cu o cerere a lui Sofronios de trecere în revistă (de această însă dată în scris, ceea ce, evident, nu se potrivește cu un dialog) a ereziilor cristologice; acest lucru se face din nou la repezeală, înainte de a se trece la discutarea opiniilor lui Chiril și a actelor conciliului de la Efes Apoi, în a doua parte, figura lui Sofronios dispare rapid, iar forma nu mai este deloc specifică unui dialog În fine, așa cum am spus, numai prima parte a fost împărțită ulterior în capitole, într-un mod prea puțin fericit, diviziune ce trebuie să fi fost făcută când aceasta nu era unită cu partea a doua",
    "630": " Așadar, starea actuală a operei este cu siguranță rezultatul combinării a două scrieri distincte L Abramowski a considerat-o autentică doar pe a doua, în timp ce prima, adică dialogul propriu-zis, în care i se atribuie lui Cristos o singură ipostază, ar fi fost compusă la Constantinopol la începuturile secolului al VI-lea, în cercuri de orientare calcedoniană însă legate de tradiția cristologică antiohiană cum era mănăstirea Acemetilor Invers, L Scipioni, deși recunoaște că cele două scrieri sunt, la origine, independente, neagă faptul că unica aluzie din dialog la o singură ipostază ar fi neapărat calcedoniană și propune ca ambele scrieri să fie atribuite lui Nestorios; acesta, după ce a fost nevoit să părăsească Antiohia și să plece în Egipt, ar fi vrut să compună un dialog cristologic prin care să combată probabil tezele lui Chiril din Căci Cristos e unul, așadar începând din 437-438 Mai târziu, după convocarea conciliului din Calcedonia, Nestorios s-ar fi lăsat convins de prieteni să scrie o nouă și mai amplă autoapărare: aceasta ar fi constituită din a doua și a treia parte a Cărții lui Heraclid pe care Nestorios nu a reușit să le desăvârșească",
    "631": " Compunerea acestei scrieri ne-ar ajuta să explicăm pierderea apologiei precedente, Tragedia, considerată de-acum puțin folositoare pentru că era depășită de noua operă în care, cel puțin în parte, a fost probabil integrată; din rațiuni analoage e de înțeles și pierderea dialogului Teopaschitul \n\nÎn acest Dialog, care ar fi fost deci compus înainte de publicarea Tomului lui Leon, Nestorios se concentrează asupra modalității prin care să fie asigurată unitatea lui Cristos păstrându-se cele două naturi distincte, însă fără să se confunde cu unica physis rezultată din uniunea ipostatică acceptată de Chiril care, pentru Nestorios, este iremediabil viciată de apolinarism Nestorios găsește soluția în unicul prosôpon al Fiului, în care raportul dintre cele două naturi în Cristos se realizează într-un mod absolut diferit de orice alt posibil raport dintre Dumnezeu și ființa umană; de acest „prosôpon propriu (idion)” Dumnezeu se folosește pentru a se coborî până la moartea pe cruce",
    "632": " Această soluție e menită să evite acuzația de dualism cristologic pentru că, în Cristos, Dumnezeu nu și-a asumat un prosôpon al altcuiva, ci chiar pe al său care, însă, în același timp, e propriu și umanității sale; nu există aici o ființă divină (Logosul) care se unește cu o ființă umană, amândouă fiind preexistente și autonome, așa cum Chiril pretindea că afirmă Nestorios, ci o umanitate completă constituită tocmai pentru a avea ca prosôpon pe acela al Fiului În acest mod, Nestorios vrea să evite pericolul de a diminua umanitatea lui Cristos, pericol mereu prezent, așa cum am spus, în teologia lui Chiril În ce privește adevărata Carte a lui Heraclid, aici Nestorios vrea să demonstreze, reluând întreaga dezbatere din anii precedenți, că propria sa cristologie n-a fost niciodată în contradicție cu cea formulată acum în Tomul scris de papa Leon Confruntarea sa cu Chiril se concentrează în special asupra strădaniei de a defini ce anume constituie unitatea subiectului în Cristos; potrivit lui Chiril, aceasta e asigurată de unica physis, pentru el sinonimă cu hypostasis",
    "633": " Însă „unica physis a Logosului întrupată” este inacceptabilă pentru Nestorios pentru care termenul Logos desemnează natura divină a celei de-a doua persoane a Sfintei Treimi; în consecință, această formulă strivește, în opinia sa, umanitatea lui Cristos Pentru Nestorios, termenul potrivit să desemneze persoana (prosôpon) este Fiu: deci această persoană este Logos prin natura sa divină și Cristos pentru că e întrupată Chiril nu admitea această teză pentru că el considera Cristos ca o pură denumire comună care, tocmai din acest motiv, nu putea să asigure unirea celor două naturi Formulei lui Chiril pentru care două physeis, umană și divină, separabile doar în mod abstract, produc unica physis a lui Cristos, Nestorios îi opune unicul prosôpon, al lui Cristos, care este în două naturi, fiecare dintre ele menținându-și intacte proprietățile sale Scipioni – pe urmele căruia am mers aici – vede în aceste reflecții ale lui Nestorios și nu în tezele lui Chiril o anticipare substanțială a formulei de la Calcedonia din 451",
    "634": " \n\nBibliografie Ediție a scrisorilor, a omiliilor și a fragmentelor: F Loofs, Nestoriana Die Fragmente des Nestorius gesammelt, untersucht und herausgegeben, Niemeyer, Halle 1905; însă pentru textele reeditate în ACO sau publicate ulterior ed Loofs a se vedea CPG IV, nr 5665-5754 Cartea lui Heraclid: ed textului sirian: P Bedjan, Nestorius Le livre d’Héraclide de Damas, Paris-Leipzig 1910 Trad franc: Nestorius Le livre d’Héraclide de Damas, traduit en français par F Nau avec le concours du RP Bedjan et de M Brière, suivi du texte grec des trois homélies de Nestorius sur les tentations de Notre-Seigneur et de trois appendices: Lettre à Cosme, Présents envoyés d’Alexandrie, Lettres de Nestorius aux habitants de Constantinople, Letouzey et Ané, Paris 1910 (retip Farnborough 1969), 5-332 Omilii grecești despre ispitirile lui Cristos: ibidem, 335-358 (în greacă și latină)",
    "635": " Epistolă către locuitorii din Constantinopol: ibidem, 370-377 (trad fr din siriană) Studii: L Abramowski, Untersuchungen zum Liber Heraclidis des Nestorius (CSCO 242), Secrétariat du CSCO, Louvain 1963; L Scipioni, Nestorio e il concilio di Efeso Storia dogma critica (Studia patristica Mediolanensia 1), Vita e Pensiero, Milano 1974 \n\nCAPITOLUL AL XVII-LEA DEZBATERI TEOLOGICE PRECALCEDONIENE ȘI POSTCALCEDONIENE ÎN ORIENT \nI REPERE ISTORICE \nDouă trăsături caracterizează ansamblul dezbaterilor teologice din mediul bizantin: pe de o parte, legătura lor cu disputele pentru întâietate și putere dintre marile patriarhate din Orient (Alexandria, Antiohia, Ierusalim, Constantinopol); pe de altă parte, legătura lor cu politica imperială, din cauza controlului pe care, începând cu Constantin, împărații l-au exercitat în mod constant, sau au încercat să-l exercite, asupra Bisericii Așadar, e limpede cât de folositoare pot fi unele referiri succinte la frământările ecleziastice și teologice care au avut loc între moartea lui Chiril (444) și al doilea conciliu de la Constantinopol din 553 pentru situarea autorilor despre care vom vorbi în acest capitol",
    "636": " În câțiva ani, patriarhii din marile orașe orientale care trăiseră criza nestoriană au fost înlocuiți de o nouă generație: în 444, lui Chiril i-a urmat Dioscor care nu acceptase formula de uniune din 433 și renunțarea de fapt la cele douăsprezece anatematisme contra lui Nestorios; în 442, lui Ioan de Antiohia i-a urmat Domnos; în 446, la Constantinopol, lui Proclus (v aici, p ???) i-a urmat Flavian (v aici, p ???) Acesta a intrat imediat în conflict cu eunucul Chrysaphios, atotputernic pe atunci la curtea lui Teodosius al II-lea În noiembrie 449, un arhimandrit din Constantinopol, Eutihie (cândva amic al lui Chiril, apoi al lui Dioscor, și naș al lui Chrysaphios) declara că îi consideră nestorieni pe toți cei care afirmau că în Cristos persistă două naturi după unire Acuzat de Eusebiu din Dorileos (v aici, p ???) și invitat de Flavian să se dezvinovățească, Eutihie s-a prezentat abia la a treia convocare și a fost condamnat ca apolinarist la 22 noiembrie",
    "637": " Dioscor din Alexandria i-a luat apărarea lui Eutihie, fiind vorba, fără îndoială, de o acțiune concertată a celor doi și a lui Chrysaphios pentru a lovi atât Antiohia, cât și persoana lui Flavian, iar împăratul a convocat un sinod la Efes pentru august 449 Papa Leon cel Mare, care primise de la Flavian dosarul procesului lui Eutihie, a trimis la conciliu trei legați și o declarație doctrinală, Tomul către Flavian (aici, p ???), prin care confirma teza distincției dintre cele două naturi în Cristos după unire Însă conciliul din Efes din 449, controlat de Dioscor, în ciuda protestelor legaților romani (papa Leon a definit apoi sinodul drept o „tâlhărie”), l-a reabilitat pe Eutihie, l-a depus și l-a demis pe Flavian, care a murit la puțin timp după aceea nu fără a fi lansat un apel către Leon, și i-a depus și pe principalii reprezentanți ai teologiei antiohiene, Teodoret din Cyr și Iba din Edessa ca și pe patriarhul Domnos",
    "638": " Un prezbiter din Alexandria, fidel lui Dioscor, Anatolie, a fost numit patriarh al Constantinopolului Însă tocmai acesta l-a trădat pe Dioscor pentru că și-a dat seama că prestigiul patriarhatului de Constantinopol putea fi consolidat printr-o alianță cu Leon și sora mai mare a lui Teodosius, Pulcheria, care, după moartea împăratului, survenită în urma unei căderi de pe cal în iulie 450, recâștigase controlul asupra regatului și reușise să-l condamne pe Chrysaphios, dușmanul său de moarte Noul împărat, Marcian (450-457), susținut de puternicul general alan Aspar, un arian, în ciuda opoziției lui Leon (care a ajuns însă la cunoștința lui Marcian după convocare) prefera ca episcopii să subscrie Tomul în mod individual și invoca situația părții occidentale a imperiului, devastată de Attila Papa ar fi preferat să convoace conciliul la o dată ulterioară și dorea ca participanții să nu se ocupe de doctrină ci de reintegrarea episcopilor exilați în 449",
    "639": " Conciliul, convocat întâi la Niceea pentru 1 septembrie 451 și transferat apoi la Calcedon (mai bine controlat de Constantinopol), unde s-au și deschis lucrările la 8 octombrie, a aprobat Tomul lui Leon și a promulgat în sesiunea a cincea (25 octombrie, în prezența împăratului) un decret dogmatic în care era adoptată formula „o singură ipostază”, net antinestoriană și preferată de alexandrini, însă, în același timp, era afirmat faptul că Cristos este „cunoscut în două naturi fără confuzie, fără schimbare, fără diviziune, fără separare și fără ca deosebirea dintre cele două naturi să fie eliminată din cauza uniunii” Expresia “în două naturi” provenea din Tom: fusese înlăturată formula „din două naturi” care lăsa deschisă posibilitatea unei singure naturi în Cristos după unire Printr-o lectură solemnă, conciliul conferea caracter de autoritate celei de-a doua epistole a lui Chiril către Nestorios (ca și epistolei pacificatoare a lui Ioan de Antiohia din 433), dar nu și celei de-a treia scrisori a lui Chiril către Nestorios care conținea anatematismele; totuși, în disputele doctrinale din deceniile următoare tocmai cu acestea a trebuit să se confrunte în mod dramatic definiția stabilită la conciliu și mulți episcopi orientali (așa cum a rezultat cu claritate din răspunsurile obținute în urma unei anchete privind valabilitatea conciliului de la Calcedon efectuate de împăratul Leon I în 458) considerau că la Calcedon fusese confirmată autoritatea lui Chiril și în special a anatematismelor sale",
    "640": " De fapt, combinarea formulelor “în două naturi” și „o singură ipostază”, cu explicita excludere a formulării „o singură natură”, deriva din influența exercitată asupra conciliului de tradiția teologică occidentală și era greu de înțeles, în orice caz, suspectă de erezie pentru teologii orientali obișnuiți să folosească physis și hypostasis ca sinonime Până către sfârșitul secolului al V-lea, inițiativa teologică urma să aparțină teologilor „monofiziți” care au atacat doctrina celor două naturi, apărată cu strășnicie de teologii calcedonieni După începutul secolului al VI-lea, sub Anastasius și Iustin I și în mod oficial cu Iustinian, se va dezvolta inițiativa „neocalcedonienilor” care admiteau ambele formule – „două naturi” și „o singură natură” – (a se vedea aici, mai jos, p ???) Pe planul disciplinei ecleziastice, conciliul l-a depus pe Dioscor, l-a reabilitat pe Flavian și i-a readus pe scaunul episcopal pe Teodoret (care, până la urmă, a fost nevoit să-l condamne pe Nestorios) și pe Iba, menținând condamnarea lui Nestorios",
    "641": " Au fost aprobate treizeci de canoane dintre care al douăzeci și optulea (adoptat într-o ședință la care legații romani nu erau prezenți) consfințea primatul patriarhatului de Constantinopol imediat după episcopatul roman Acest fapt a întârziat ratificarea hotărârilor conciliului de către papă, inclusiv a formulei dogmatice; ratificarea a avut loc la 21 martie 453 și excludea în mod expres tot ceea ce contrazicea canoanele de la Niceea (adică, potrivit Romei, în special canonul 28), dar s-a făcut după ce adversarii formulei de la Calcedon se prevalaseră deja de inexistența aprobării papale Reacția a fost extraordinar de violentă în Egipt unde, la moartea lui Marcian în 457, succesorul lui Dioscor, Proterios, care mai fusese înainte apărat cu armata, a fost făcut bucăți de către mulțime și a fost înlocuit cu monofizitul extremist Timotei Eluros, uns deja ca episcop al monofiziților (aici, p ???) Expulzat și exilat între 458 și 460 de către noul împărat Leon, Timotei a profitat de revolta uzurpatorului Basiliscus pentru a se întoarce (475) și pentru a-l determina pe Basiliscus să promulge întâi un Enkyklion care condamna Calcedonul, apoi un Antienkyklion care îl anula pe primul (pentru că își dăduse seama că la Calcedon fuseseră anulate și privilegiile garantate patriarhului de Constantinopol prin canonul 28 al conciliului)",
    "642": " În 476, Zenon Isaurianul a putut să revină la tron Succesorul lui Timotei, mort în 477, a devenit Petru al III-lea Mongo (477-490; aici, p ???), care organizase împreună cu el rezistența monofizită la Alexandria după Calcedon Episcopul calcedonian Ioan Talaia, hirotonisit în 482, n-a putut să-și păstreze funcția și a trebuit să fugă; monofizismul a rămas confesiunea națională a Egiptului, mai ales la nivel popular și din cauza evidentelor implicații naționaliste ale acestei opoziții față de religia impusă de împărat Opoziția față de Calcedon a rămas vie și în Palestina, unde Iuvenal din Ierusalim, la întoarcerea de la conciliu, a fost supus unui adevărat proces de către clericii și călugării care îl întâmpinaseră la Cezareea și, temându-se pentru propria viață, a trebuit să se refugieze la Constantinopol; a putut să se întoarcă numai cu ajutorul armatei în 453, însă, între timp, Teodosius, uzurpatorul numit în locul său la presiunile călugărilor, hirotonisise numeroși episcopi strâns legați de tradiția instituită de Chiril",
    "643": " Și în Siria, la Antiohia, a cărei teologie era totuși rădăcina nestorianismului, monofizismul s-a impus prin patriarhul Petru Fullon (469/70-490), care a trebuit să fugă de mai multe ori și de tot atâtea ori s-a întors sprijinit de mulțime Într-adevăr, în Siria, triumful monofiziților n-a fost complet; și aici căpăta implicații politice: pentru calcedonieni, a fost folosită denumirea de melchiți care îi desemna în siriană pe partizanii împăratului, în timp ce, dimpotrivă, monofizismul era cu mult mai bine primit de masele populare Era răspândit în special printre călugări chiar dacă, în Siria, într-o măsură mai mică decât în Egipt; importante mănăstiri din Palestina, precum cele din Eutimio și din Saba, au rămas calcedoniene, cum a fost și cazul mănăstirii Acemetilor la Constantinopol De altfel, patriarhul Martirios din Ierusalim (478-486), care nu acceptase în mod oficial hotărârile de la Calcedon, probabil în speranța reconcilierii cu dizidenții, a putut, împreună cu arhimandritul filocalcedonian Marcian din Betleem, să ajungă la un acord cu călugării anticalcedonieni pe baza recunoașterii doctrinei de la Niceea, Constantinopol și Efes și a condamnării a tot ceea ce contrazicea Crezul de la Niceea, indiferent de locul unde se întâmplase acest lucru, „la Rimini, la Sardica sau la Calcedon” (este ceea ce L",
    "644": " Perrone a definit drept „calcedonism minimal”) Împărații se temeau de conflictele religioase pentru că acestea stimulau opoziția locuitorilor din zone vitale precum Siria și Egiptul După o primă fază caracterizată de efortul de a impune formula de la Calcedon în special prin represiune militară, nu e de mirare că împărații s-au străduit apoi să aplaneze neînțelegerile dintre calcedonieni și monofiziți De o mare importanță a fost edictul de uniune – Henotikon – promulgat în 482 de împăratul Zenon Isaurianul sub influența lui Acacius, patriarhul de Constantinopol Prin edict, erau condamnați Eutihie și Nestorios, erau aprobate cele douăsprezece anatematisme ale lui Chiril, era evitată o luare de poziție în privința problemei celor două naturi, fiind propusă o confesiune cristologică generică (Cristos e de aceeași natură cu Tatăl în divinitatea sa, de o natură cu noi în umanitatea sa; erau respinși cei care “împart, confundă sau introduc o aparență”); edictul arunca anatema asupra oricui „acum sau în alte vremuri, la Calcedon sau la alt sinod” ar fi gândit în mod diferit și chema la unire în jurul crezului de la Niceea",
    "645": " Așa cum se întâmplă adesea cu compromisurile, Henotikon-ul i-a nemulțumit pe cei mai aprigi susținători ai partidelor aflate în conflict și a supărat și Roma unde, în 484, papa Felix al III-lea i-a excomunicat pe împărat și pe Acacius (care, fără să-l consulte, formase o comuniune de credință cu monofiziții), provocând o schismă care avea să dureze până în 518, adică până când împăratul Justin I avea să treacă la o politică filocalcedoniană deschisă Edictul a fost acceptat însă de Petru Mongo care a trebuit, ca atare, să facă față opoziției călugărilor egipteni care nu au mai recunoscut autoritatea sa, dând astfel naștere așa-numitei grupări a Acefalilor (pentru că nu se considera dependentă de nici un patriarhat) care urma să aibă cel mai prestigios purtăror de cuvânt în Sever de Antiohia În timpul domniei lui Anastasius (491-518), a continuat însă efortul de a impune Henotikon-ul astfel încât doi patriarhi de Constantinopol (Eufemiu, 490-496; Macedoniu al II-lea, 496-511) au fost destituiți pentru că, deși acceptaseră edictul de uniune, erau prea filocalcedonieni",
    "646": " În Siria, unde în fruntea monofiziților se afla Filoxen din Mabbug (care și-a scris opera în siriană), patriarhul Flavian de Antiohia a sfârșit prin a fi depus în 512 și înlocuit cu monofizitul moderat Sever, unul din cei mai importanți reprezentanți ai anticalcedonismului (aici, pp ???-???) Când a fot nevoit să se refugieze în Egipt după ce a fost destituit de Justin I în 518, Sever și-a continuat opera de propagandă și de reorganizare a grupării sale; a putut să meargă la Constantinopol în 531/2 profitând de favorurile acordate monofiziților de către împărăteasa Teodora, dar a trebuit până la urmă să se întoarcă în Egipt unde a și murit Dar scrierile sale polemice nu au lovit doar în calcedonieni ci și în monofiziții radicali precum gramaticul Sergiu sau Iulian din Halicarnassus care susținea că trupul lui Cristos nu putea putrezi înainte de înviere (aici, pp ???-???)",
    "647": " De fapt, asistăm în această perioadă la o fragmentare a monofizismului în tendințe diverse, între care aceea a actisteților care au împins până la ultima limită doctrina lui Iulian din Halicarnassus, afirmând că trupul lui Cristos nu era numai inalterabil ci și increat Mai târziu (către 557, dincolo de limitele cronologice ale prezentului volum) a apărut triteismul în care problematica cristologică „ricoșează” către cea trinitară, ducând la admiterea a trei naturi în Sfânta Treime pentru că sunt recunoscute în ea trei ipostaze Opoziția violentă a lui Sever față de doctrina celor două naturi a putut fi calificată de cercetătorii moderni drept monofizism verbal, întrucât ceea ce îl deosebește de calcedonieni pare să fie în bună măsură o chestiune legată de formule, născută din oroarea lui pentru ceea ce i se părea o poziție nestoriană sau potențial nestoriană De fapt, așa cum se vede din scrierile sale și din cele ale celorlalți polemiști din epocă, fiecare grupare își declara fidelitatea față de moștenirea lăsată de Chiril din Alexandria a cărui perspectivă fundamentală, de altfel, pare mai apropiată de cea a monofiziților, fiind axată pe caracterul predominant absolut al Logosului divin",
    "648": " Oricum, în prima jumătate a secolului al VI-lea, calcedonienilor li se părea că există un spațiu pentru o reconciliere care să nu fie impusă de sus așa cum se întâmplase cu Henotikon-ul, ci să fie obținută prin consensul teologilor și al Bisericilor În această direcție a acționat acea tendință pe care modernii, începând cu J Lebon (1909), au botezat-o neocalcedonism și care a început să se manifeste căre sfârșitul domniei lui Anastasius I Era vorba de o teologie a medierii inspirate din regândirea formulei de la Calcedon și menite să vină în întâmpinarea nevoii de a păstra unitatea lui Cristos care îi preocupa atât de mult pe monofiziți În timp ce la Calcedon fuseseră citite în mod solemn numai unele scrieri ale lui Chiril, adică a doua epistolă către Nestorios și scrisoarea către Succensus – eliminându-se din ele, în plus, clauza ek dyo physeôn, „din două naturi” –, neocalcedonienii tind să recupereze întreaga producție a lui Chiril, inclusiv a treia epistolă către Nestorios cu cele 12 anatematisme, în încercarea de a n-o lăsa în seama monofiziților",
    "649": " Neocalcedonienii se deosebesc net de calcedonieni pentru că acceptă formula pe care Chiril credea că a împrumutat-o de la Atanasie (în realitate, era a lui Apolinarie din Laodiceea; cf aici, p ???) și anume „o singură natură a Logosului întrupat”, ca și formula „unul din Sfânta Treime a pătimit”, propovăduită, așa cum vom vedea imediat, de către călugării sciți Era susținută, astfel, în același timp, dualitatea și unitatea lui Cristos, astfel încât influența cristologiei alexandrine a devenit dominantă, și în consecință, tradiția antiohiană a fost tratată cu ostilitate Aparțin acestei tendințe Ioan, ulterior, episcop de Scythopolis (cf aici, pp ???-???); Nefalie din Alexandria, combătut de Sever de Antiohia (aici, p ???); Ioan de Cezareea, și el una din țintele polemicii lui Sever (aici, pp ???-???) Un grup de călugări sciți care activau la Constantinopol (cel mai important teolog al lor fiind Ioan Maxențiu) a reluat formula (numită teopaschită) „Unul din Sfânta Treime a pătimit cu carnea” care se găsea deja, în esență, în al doisprezecelea anatematism al lui Chiril și fusese răspândită în Orient de Proclus din Constantinopol, apoi și-o însușiseră anticalcedonienii și fusese reluată în Henotikon",
    "650": " Sciții n-au reușit însă să obțină acceptarea caracterului ortodox al acestei formule nici la Roma de către papă (unde au fost susținuți totuși de compatriotul lor Dionisie cel Mic, cf aici, p ???), nici la Constantinopol de către împărat și de către rivalii lor, călugării din mănăstirea Acemetilor, calcedonieni intransigenți Totuși, formula s-a bucurat din nou de succes atuci când a fost adoptată de noul împărat, Justinian (527-565), care considera drept obiectiv prioritar readucerea păcii și a unității religioase în imperiu și a desfășurat în acest sens o intensă activitate teologică (aici, pp ???-???) Proiectul său de recucerire a Occidentului, căzut în mâinile barbarilor, concretizat în lungi și sângeroase războaie pentru recuperarea Italiei și a Africii, presupunea respectarea hotărârilor de la Calcedon pentru a nu-l supăra pe papă; în același timp, energica sa soție Teodora (care i-a salvat domnia când a izbucnit la Constantinopol în 532 răscoala „Nika”) exercita o influență puternică și îi simpatiza pe monofiziți",
    "651": " După eșecul total al conferinței convocate de împărat la care au participat cinci episcopi calcedonieni (conduși de Hypatios din Efes; aici, p ???) și șase severieni (532-533), el a promulgat la 15 martie 533 o declarație de credință în care era ignorată formula calcedoniană a celor două naturi și era adoptată în schimb cea teopaschită; în ciuda opoziției călugărilor Acemeți, Justinian a reușit să obțină pentru decretul său, în anul următor, aprobarea papei Ioan al II-lea (533-535) În aceeași perioadă, se desfășura o intensă reflecție teologică în cele două tabere adverse În timp ce Sever era încă în plină activitate, adepții săi prezentau la colocviul de la Constantinopol pretinsele scrieri ale lui Dionisie Areopagitul, caracterizate printr-un monofizism moderat; deși respinse pe bună dreptate de adversari ca apocrife, acestea aveau să cunoască un enorm succes, mai cu seamă în Occident, firește nu prin tezele cristologice, ci pentru doctrina mistică (aici, pp",
    "652": " ???-???) Teologia calcedoniană, care era preocupată mai ales de definirea ipostazei, era reprezentată cu succes de Leonțiu din Bizanț (care, conform cercetărilor și M Richard, nu poate fi definit ca un neocalcedonian, ci ca un calcedonian autentic) și, de pe o poziție ce concorda cu neocalcedonismul lui Justinian, de către Leonțiu din Ierusalim (aici, pp ???-???, respectiv ???-???) Politica teologică a lui Justinian s-a focalizat și asupra aplanării controverselor ce se aprinseseră din nou în jurul lui Origen, după conflictele din epoca lui Teofil din Alexandria (aici, p ???) Încă o dată, călugării se numărau printre protagoniști; într-adevăr, origenismul, mai ales în versiunea lui Evagrie Ponticul (aici, p ???), asigura un temei metafizic ascezei monastice, văzută ca un mijloc de reconstituire a relației originare dintre intelectele preexistente și Dumnezeu Criza a început (sursa principală este Viața Sfântului Saba de Chiril din Scythopolis; aici, p",
    "653": " ???) când un grup de călugări conduși de Nonnos și primiți în 514 în mănăstirea Noua Laură de către Pavel, au fost expulzați repede de către succesorul acestuia, Agapit, din cauza convingerilor lor origeniste care se refereau, din câte se pare, mai ales la preexistența sufletelor și la apocatastaza finală Ei au putut să se întoarcă abia în 520 cu permisiunea noului abate Mammas, cu condiția să nu-și divulge doctrinele Unul dintre acești călugări este Leonțiu din Bizanț, probabil una și aceeași persoană cu teologul omonim; Saba l-a luat cu el la Constantinopol în 531, dar se-a despărțit apoi de Leonțiu – potrivit lui Chiril – tocmai din cauza origenismului său (cf aici, p ???) Alți membri ai grupului origenist au venit apoi la Constantinopol cu ocazia dezbaterilor doctrinale din 536; dintre aceștia trebuie menționați Domițian, din mănăstirea din Martirios, și Teodor Ascida din Noua Laură, care, grație influenței pe care Leonțiu ajunsese s-o aibă între timp la Constantinopol, au devenit ulterior episcopi de Ancyra și, respectiv, Cezareea în Capadocia",
    "654": " În 537, noul egumen al mănăstirii Marea Laură i-a expulzat pe origeniști care s-au refugiat în Noua Laură unde revenise Leonțiu; un adevărat atac armat contra mănăstirii Marea Laură pus la cale de acesta s-a soldat cu un eșec Justinian a primit probabil în 542 din Palestina un memoriu în care erau atacați călugării origeniști, întocmit de colegii lor antiorigeniști; acesta i-a fost trimis de Pelagius, apocrisarul (reprezentantul episcopului) Romei la Constantinopol, potrivit unor surse, sau de episcopul Ierusalimului, potrivit altora În orice caz, ca un răspuns la acest memoriu a scris Justinian o epistolă patriarhilor (ne-a parvenit exemplarul trimis lui Mena de Constantinopol) în care condamnă tezele origeniste (sau suspecte de origenism); cf despre epistolă aici, pp ???-??? El a obținut adeziunea la anatema contra lui Origen din partea patriarhilor și a episcopilor, fiind sprijinit și de origeniști ca Domițian sau Teodor Ascida, însă neînțelegerile dintre călugării palestinieni au continuat și s-au accentuat după moartea lui Nonnos în 547, când origeniștii s-au împărțit în isocriști (care afirmau că în momentul apocatastazei toți oamenii vor deveni asemenea lui Cristos) și protoctiști (care susțineau că în apocatastază numai sufletul lui Cristos, prima dintre creaturi [prôton ktisma], va rămâne unit cu Logosul)",
    "655": " Protoctiștii, renunțând la doctrina preexistenței sufletelor, s-au aliat cu antiorigeniștii și, printr-un memoriu prezentat de starețul de la Marea Laură, Conon, s-au adresat împăratului într-un moment când Justinian era supărat din cauza tulburărilor produse la Ierusalim o dată cu alegerea – pusă la cale de Teodor Ascida – a patriarhului Macarie, simpatizant al isocriștilor (octombrie 552) În luna august a acelui an, Justinian convocase al doilea conciliu de la Constantinopol pentru a rezolva chestiunea celor Trei Capitole, adică problema condamnării lui Teodor din Mopsuestia și a scrierilor lui Teodoret din Cyr și ale lui Iba din Edessa (aici, p ???); însă împotrivirea papei a dus la întârzierea deschiderii lucrărilor până la 5 mai 553 Probabil în primele luni ale acelui an, Justinian i-a adunat pe episcopii care așteptau începerea conciliului, le-a prezentat memoriul lui Conon la care a anexat o scrisoare în care cerea anatemizarea lui Origen (aici, p",
    "656": " ???) și a obținut condamnarea origeniștilor prin cincisprezece anatematisme păstrate într-un manuscris de la Viena, act subscris apoi și de papa Vigilius (537-555) Această soluție, propusă de F Diekamp, pare cea mai potrivită pentru explicarea problemelor puse de izvoare care, în parte, vorbesc despre condamnarea erorilor origeniste la conciliul de la Constantinopol, în timp ce nici o mențiune în acest sens nu se găsește în documentele sinodale (doar canonul unsprezece arunca anatema în general asupra lui Origen și a operelor sale nelegiuite) În Palestina, actele conciliului care îl condamnase pe Origen au fost subscrise de toți episcopii în afară de unul singur, în timp ce călugării origeniști din Noua Laură au refuzat să se supună și au fost expulzați cu forța din dioceza Ierusalimului, fiind înlocuiți cu alții „ortodocși” (555) Acest episod a marcat încheierea controverselor origeniste În ce privește conciliul de la Constantinopol, acesta a avut ca rezultat principal condamnarea celor Trei Capitole printr-o formulă cristologică prin care era oficializat neocalcedonismul: prin aceasta se proclama în Cristos „unirea potrivit cu alcătuirea sau potrivit cu ipostaza” și se afirma că Isus crucificat în carne „este Dumnezeu adevărat și Domn al slavei”",
    "657": " \n\nForme ale producției literare \nProducția literară teologico-dogmatică din această perioadă este în foarte mare măsură polemică Pe de o parte sunt combătute doctrine condamnate deja ca erezii: marcioniții (Teodoret), arienii și eunomienii (Chiril din Alexandria, Teodoret), macedonienii care negau caracterul divin al Sfântului Duh (Teodot din Ancyra, Teodoret), apolinariștii (Chiril, Teodoret) Mult mai vie este lupta pentru doctrinele cristologice, în special aceea care începe după Calcedon Autori ca Sever de Antiohia scriu opere teologice de bună calitate, dar numai în măsura în care trebuie să se implice în controverse Limbajul devine foarte tehnic; retorica și mai ales dialectica cea mai subtilă sunt puse în slujba dezbaterii cristologice Dintre formele literare, în afară de tratatul teologic, adesea polemic, sunt mai cultivate cele mai potrivite pentru dezvoltarea unor argumentări teologice într-un context de politică ecleziastică dominat de definirea frontierelor și de căutarea de alianțe, și în primul rând epistola, de la Chiril la Acacius din Berea, de la Ioan de Antiohia la Euteriu din Tyana, de la Efrem din Antiohia la Sever; scrisoarea devine cu ușurință un adevărat tratat ca Tomul către armeni al lui Proclus din Constantinopol",
    "658": " Chiar și omiliile devin instrument de propagandă doctrinală în rândurile maselor; așa se întâmplă cu predicile lui Teodot din Ancyra, ale lui Proclus la Constantinopol și în special cu foarte multe din cele ale lui Sever Firește, se înregistrează atât epistole cât și omilii care nu sunt foarte legate de conflictele doctrinale, așa cum se poate vedea, de exemplu, în cazul primelor, la Firmus din Cezareea, iar în cazul celorlalte, la „Eusebiu din Alexandria” și la Leonțiu din Constantinopol În această epocă, pentru omilie este caracteristică tendința de a amplifica povestirea biblică prin monologuri și dialoguri ale personajelor (așa se întâmplă, de exemplu, la Proclus, la Basilius din Seleucia sau Leonțiu din Constantinopol) Mărturisirea de credință și explicația sa capătă în mod firesc o importanță particulară (cum se întâmplase deja în timpul crizei ariene); să ne gândim la mărturisirile solemne făcute de Flavian la Constantinopol sau la interpretarea Crezului de la Niceea făcută de Teodot din Ancyra",
    "659": " Dialogul e utilizat în repetate rânduri, însă e mai degrabă un simplu expedient literar pentru organizarea expunerii propriei doctrine și a propriei polemici, ritmând-o prin întrebările unui interlocutor fictiv și docil Chiril rescrisese deja un tratat (Despre dreapta credință) sub formă de dialog (Despre întruparea Unului-născut) și introdusese acolo un interlocutor personal, însă trecuse imediat (ca și în Dialogurile despre Trinitate) la desemnarea celor doi interlocutori drept A și B, atât de inconsistentă este figura lor Și Nestorios compusese sub formă de dialog scrierile sale polemice (Teopaschitul și, cel puțin parțial, Cartea lui Heraclid din Damasc) La fel de convențional este dialogul și în Răspuns la silogismele propuse de Sever, scris de Leonțiu din Bizanț Regăsim această formă în Eranistes al lui Teodoret și în Apocriticul lui Macarie din Magnesia care nu se referă însă la disputa cristologică, ci se înscrie în tradiția apologetică Se poate spune același lucru despre tratatul Teofrast al lui Enea din Gaza; și Disputa cu iudeul Herban, legată de numele lui Gregențiu reia o tradiție deja consolidată, aceea a dialogului polemic dintre creștini și iudei",
    "660": " Însă genul literar cel mai caracteristic al epocii este florilegiul dogmatic Producția marilor teologi din secolul al IV-lea dusese la crearea unei vaste biblioteci teologice și crease condițiile pentru folosirea intensivă a argumentului patristic Am văzut cum Chiril practicase recurgerea pe scară largă la „Părinți” pentru a-și consolida pozițiile sale teologice; un florilegiu se găsește în Apologia celor douăsprezece anatematisme, altul a fost prezentat de Chiril la conciliul de la Efes El se folosise deja de culegeri de origine apolinaristă ce conțineau pasaje din Diodor din Tars și Teodor din Mopsuestia Ideea unui permanent consens al Părinților ortodocși ca o garanție a doctrinei sănătoase nu a eliminat complet argumentarea dialectică, ci a completat-o, căpătând o funcție tot mai importantă; în Imperiul Bizantin, practica teologică tinde să se caracterizeze tot mai mult printr-o voință de a nu inova, de a respecta ceea ce a fost crezut dintotdeauna",
    "661": " Nu numai textele din secolul al IV-lea, ci și cele din secolul al II-lea sunt interpretate ca și cum s-ar inspira deja din doctrina naturii unice sau a celor două naturi Așa cum am spus, disputele postcalcedoniene au în mare măsură aspectul unui conflict în jurul moștenirii lui Chiril, și florilegiile conțin multe pasaje din operele acestuia; Sever de Antiohia a scris o confutațiune a unuia dintre ele, de orientare difizită, compus din 244 de texte ale lui Chiril (aici, p ???) Firește – așa cum chiar Sever s-a străduit să demonstreze – exista tendința de a denatura pasajele, separându-le de contextul lor, sau chiar de a crea falsuri; în secolul al V-lea, apocrifele au fost totuși încă puțin numeroase, cu excepția falsurilor apolinariste, (intenționat) folosite de Chiril Cel mai important florilegiu din secolul al V-lea este cel din scrierea Eranistes a lui Teodoret și conține 238 de citate patristice, extrase din 88 de autori; alt florilegiu era inclus în Tomul către Flavian al papei Leon",
    "662": " Însă aproape că nu există scriere dogmatică în care să nu existe și un apendice cu „opinii ale Sfinților Părinți” Acestea tind tot mai mult să aibă întâietate în raport cu trimiterile la Scripturi, iar începând cu secolul al VI-lea florilegiile sunt prezentate intenționat ca entități autonome și nu ca apendice ale unor tratate teologice Așa cum a demonstrat M Richard, importante sunt florilegiile difizite din perioada de elaborare a teologiei neocalcedoniene El a atras atenția și asupra deosebirilor dintre florilegiile din secolul al V-lea și cele ulterioare: primele, cu puține excepții, erau fabricate de fiecare dată ex novo de către autorii care le anexau la propriile tratate; celelate, mai ales cele de orientare calcedoniană, sunt înrudite între ele și depind probabil de surse comune, astăzi pierdute, în raport cu care aportul fiecărui compilator în parte e foarte limitat Aceste surse anonime trebuie să se fi născut în timpul împăraților Zenon și Anastasius când era greu să iei apărarea Crezului de la Calcedon altfel decât prin trimiteri la tradiția Sfinților Părinți",
    "663": " Aceste florilegii s-au pierdut din diverse motive: au fost depășite de evoluția dezbaterii cristologice; au fost înlocuite de vastele florilegii ulterioare, adevărate enciclopedii, așa cum era Doctrina Sfinților Părinți despre întruparea Logosului, din secolul al VII-lea; și, în general, un florilegiu se păstrează mai bine dacă e unit cu un tratat, cum e cazul autorilor din secolul al VI-lea, ca Leonțiu din Bizanț, care au utilizat astfel de florilegii Pentru detalii, trimitem la studiul clasic al lui M Richard, citat în bibliografie Cu domnia lui Justinian, mai precis cu al doilea conciliu de la Constantinopol, încheiem această panoramă a producției literare creștine în limba greacă În istorie, fixarea limitelor unei perioade are valoare redusă și, cu siguranță, la fel stau lucrurile și în acest caz Ar fi putut fi indicate alte repere, de exemplu începutul secolului al VII-lea (începutul domniei lui Heracliu în 610), sau jumătatea aceluiași secol (moartea lui Heracliu în 641; așa procedează, de exemplu, S",
    "664": " Impellizzeri, autor al unei istorii a literaturii bizantine) Cum nu suntem specialiști în epoca bizantină, ne permitem să ne sprijinim pe autoritatea a doi mari cercetători care au subliniat semnificația particulară a domniei lui Justinian Georg Ostrogorsky scria: „Pentru ultima oară, vechiul Imperiu Roman și-a desfășurat toate forțele sale și a trăit o ultimă perioadă de măreție, atât din punct de vedere politic cât și cultural [] În literatură și în artă, sub veșminte creștine, vechea cultură a cunoscut o nouă înflorire care avea să fie urmată curând de o lungă perioadă de decadență culturală Perioada lui Justinian n-a fost, așa cum își dorise el, începutul unei noi ere, ci sfârșitul unei mari epoci ajunse la apus” (G Ostrogorsky, Storia dell’impero bizantino /1963/, trad it Einaudi, Torino 1993 /retip/, pp 67-68) Și Charles Moeller a văzut în triumful florilegiilor și al dialecticii (care permitea teologilor să pună de acord textele Sfinților Părinți pe baza unui sistem de definiții necunoscute acestora) trăsăturile care i-au permis să situeze în vremea lui Justinian „sfârșitul epocii patristice” și să afirme: “într-un sens ce trebuie precizat, «epoca scolastică» începe în Orient în secolul al VI-lea” (Le chalcédonisme et le néo-chalcédonisme en Orient, citat mai jos, în bibliografie)",
    "665": " \n\nBibliografie Pe lângă studiile generale de istorie a creștinismului, pot fi consultate: F Diekamp, Die origenistischen Streitigkeiten im sechsten Jahrhundert und das fünfte allgemeine Konzil, Aschendorff, Münster, 1899; C Moeller, Le chalcédonisme et le néo-chalcédonisme en Orient de 451 à la fin du VIe siècle, în A Grillmeier – H Bacht (ed) Das Konzil von Chalkedon I, Echter-Verlag, Würzburg 1951, pp 637-720; S Helmer, Die Neuchalkedonismus Geschichte, Berechtigung und Bedeutung eines dogmengeschichtlichen Begriffs (Dizertație de doctorat), Rheinische Friedrich-Wilhelms-Universität, Bonn 1962; WHC Frend, The Rise of the Monophysite Movement, University Press, Cambridge 1972; PTR Gray, The Defense of Chalcedon in the East (451-533), Brill, Leiden 1979; L Perrone, La chiesa di Palestina e le controversie cristologiche Dal concilio di Efeso (431) al secondo concilio din Constantinopoli (553), Paideia, Brescia 1980 – Despre monahism: D",
    "666": "J Chitty, The Desert a City An Introduction to the Study of Egyptian and Palestinian Monasticism under the Christian Empire, Mowbrays, London-Oxford 1966; J Binns, Ascetics and Ambassadors of Christ The Monasteries of Palestine, 314-631, OUP, Oxford 1994; L Perrone, I monaci e gli „altri” Il monachesimo come fattore d’interazione reliogiosa nella Terra Santa di epoca bizantina, Aug 35 (1995 = Studi sul cristianesimo antico e moderno in onore di Maria Grazia Mara), 729-761 – În privința dezbaterilor cristologice, fundamental este A Grillmeier, Jesus der Christus im Glauben der Kirche, Herder, Freiburg i B, 1979 și sq (intenționează să ajungă până la epoca lui Carol cel Mare; publicate: I, 19793; II/1, 1986; II/2, 1989; II/4, 1990; și în trad egl și franc; vol I în trad it, Paideia, Brescia 1982) – Pentru textele conciliilor de la Efes și Calcedonia este indispensabil ACO I-II (în 5 și, respectiv, 6 volume); o trad",
    "667": " parțială în franc a fost făcută de AJ Festugière, Ephèse et Chalcédoine Actes des conciles, Beauchesne, Paris 1982 O bună ediție-manual a decretelor conciliilor ecumenice în Conciliorum oecumenicorum decreta, ed G Alberigo și alții, Istituto per le scienze religiose, Bologna 19733 (cu o traducere la început, Dehoniane, Bologna 1991) Primele elemente de istorie a conciliilor, cu bibliografie în opera colectivă Storia dei concilii ecumenici, ed G Alberigo, Queriniana, Brescia 1990 Mai amplă, dar ușor de consultat, Histoire des conciles oecuméniques coordonată de G Dumeige, Ed de l’Orante, Paris: pentru perioada în chestiune volumele 2 (PTh Camelot, Éphèse et Chalcédoine, 1962) și 3 (F-X Murphy – P Sherwood, Constantinople II et Constantinople III, 1973) Un repertoar al documentelor tuturor conciliilor în CPG IV (1980) – Despre florilegii: M Richard, Les florilèges diphysites du Ve et du VIe siècle, în Das Konzil von Chalkedon (cf",
    "668": " aici, mai sus) I, pp ???-??? (= Id, Opera minora I, Brepols, Turnhout; Univ Press, Leuven 1976, nr 3) \n\nII AUTORII 1 Acacius din Berea S-a născut prin 322, s-a călugărit devreme într-una din mănăstirile din regiunea Antiohiei și a devenit foarte cunoscut La îndemnul său ar fi scris Epifanie din Salamina Panarion-ul (Pan I, 2) Hirotonisit episcop de Berea (Alep în Siria) în 378, a ajuns celebru pentru știința și practica ospitalității Melețiu de Antiohia l-a trimis la Roma la papa Damasus ca să încerce să pună capăt schismei din Antiohia (începută cu depunerea lui Eustațiu cam prin 327, se soldase, începând din 362, cu o împărțire a Bisericii în trei comunități conduse de Melețiu, Paulin și respectiv Euzoios; nu s-a încheiat nici în 381, la moartea lui Melețiu, al cărui succesor, Flavian, a fost recunoscut de Alexandria și apoi de către occidentali abia la sfârșitul secolului al IV-lea, și s-a sfârșit abia în 413, deși un mic grup de schismatici inflexibili n-a cedat decât în 482)",
    "669": " În 381, Acacius a participat la conciliul de la Constantinopol În 398, s-a dus la Constantinopol după numirea ca patriarh a lui Ioan Hrisostomul al cărui admirator fusese, dar a considerat că a fost rău primit de acesta și i-a devenit adversar, cooperând la răsturnarea acestuia împreună cu Antioh din Ptolemaida, Severian din Gabala și Teofil din Alexandria înainte și după sinodul de la Quercia din 403 Acest lucru a dus la înrăutățirea raporturilor sale cu papalitatea – deteriorate deja încă din vremea lui Damasus când Acacius participase la hirotonisirea lui Flavian de Antiohia –, și abia mai târziu papa Inocențiu I (402-417) a acceptat să reia legăturile cu el cu condiția să renunțe la ostilitatea față de Ioan Hrisostomul și față de partizanii acestuia A corespondat cu Chiril din Alexandria, deși criticase inițial anatematismele acestuia; nu a luat parte la conciliul de la Efes din 431 din cauza vârstei foarte înaintate, însă a participat prin scrisorile sale la negocierile care urmau să ducă la formula de uniune din 433",
    "670": " A murit probabil în 432 Au rămas de la el numai șase scrisori Una din ele este un răspuns la o misivă a lui Chiril în care îl îndeamnă să nu adopte față de Nestorios o atitudine foarte rigidă care ar putea duce la o schismă în cadrul Bisericii din cauza unei controverse născute mai mult din cauza unor probleme de limbaj decât de ortodoxie; Acacius declară astfel că este de acord cu poziția lui Ioan de Antiohia În culegerile de acte ale conciliului din Efes și în Synodicon contra Tragediei lui Irineu (cf aici, p ???) se găsesc alte două epistole ale lui Acacius, adresate episcopului Alexandru din Hierapolis, scrise după întoarcerea lui Chiril la Alexandria, din care se vede că Acacius este serios angajat într-un efort de rezolvare a rupturii produse la Efes Sever din Antiohia a păstrat două fragmente dintr-o scrisoare a lui Acacius adresată lui Chiril, posterioară și aceasta conciliului de la Efes, în care episcopul de Berea aderă la pozițiile doctrinale ale lui Chiril, însă propune renunțarea la anatematisme și întoarcerea la temeiurile existente în „vechea legislație a Sfinților Părinți”, în primul rând la Crezul de la Niceea",
    "671": " Puțin importante din punct de vedere literar, aceste scrieri sunt o dovadă a frământărilor și a ezitărilor specifice, în contextul crizei nestoriene, unui episcop apropiat din punct de vedere doctrinal de Chiril, însă destul de rezervat în privința metodelor și a intransigenței acestuia \n\nBibliografie Scrisorile în ACO I, 4, pp 85-86; I, 1, 7, pp 146-147 (către Alexandru); I, 1,1, pp 99-100 (adresate lui Chiril); I, 1, 7, pp 161-162 (către Maximian din Constantinopol); I, 4, pp 243-245 (mărturisire de credință); Sever din Antiohia, Contra nelegiuitului gramatic III, 2, trad din lat J Lebon în CSCO 94, 10-11 Studii: G Bardy, Acace de Bérée et son rôle dans la controverse nestorienne, RevSR 18 (1938), 20-44 \n2 Macarie din Magnezia \nÎn 1876, Ch Blondel a publicat, pornind de la un manuscris din secolul al XV-lea sau al XVI-lea, găsit la Atena, însă ulterior dispărut, o mare parte dintr-o operă intitulată Makariou Magnêtos Apokritikos ê Monogenes pros Hellênas, ceea ce pare să însemne: De Macarie Magnezianul: Cel ce dă răspunsuri sau Unicnăscutul la greci",
    "672": " Autorul ar putea fi Macarie, episcop de Magnezia, care, după cum spune Fotie (Biblioteca, cod 59), l-a acuzat la sinodul de la Quercia din 403 pe episcopul Heraclid de Efes, hirotonisit de Ioan Hrisostomul; totuși, acel Macarie era un adversar al lui Origen, lucru care nu se prea potrivește cu opera găsită la Atena Aceasta e citată pentru prima oară de patriarhul Constantinopolului, Nichifor (805-815), care, pentru a contracara modul cum o foloseau iconoclaștii, reproduce un pasaj din cartea I În secolul al XVI-lea, iezuitul Francisco Torres (mort în 1584) a citat, în cadrul controversei cu protestanții în privința euharistiei, diverse fragmente din această operă dintr-un manuscris din Biblioteca Marciana din Veneția care conținea textul integral compus din cinci cărți; din nefericire, și acel manuscris, consultat de el în 1552, probabil, a dispărut și n-au mai rămas decât pasajele reproduse de Torres În manuscrisul de la Atena editat de Blondel (ediția a fost completată după moartea sa de P",
    "673": " Foucart) textul este incomplet: începe cu jumătatea capitolului al șaptelea din carte a doua și se întrerupe la al treizecilea capitol din cartea a patra Se pare deci că avem cam jumătate din această operă Aceasta era structurată ca o povestire făcută pentru un anume Teostene a unei dispute, care durase cinci zile, între autor și un păgân învățat care nu e numit, însă e menționat ca filosof sau „filolog” În realitate, cadrul dialogului e pură ficțiune: de fiecare dată, păgânul lansează atacuri, adesea sarcastice, contra unei serii de pasaje din Scripturi, în general din Noul Testament și în special din evanghelii și din Apostolul Pavel, iar autorul îi răspunde îndelung, fără ca interlocutorul său să-l mai contrazică ulterior Intervențiile adversarului sunt însă omogene ca formă și conținut: el e bine informat în privința creștinismului pe care îl prezintă într-o lumină extrem de negativă, considerându-l pe Isus un vizionar exaltat, iar pe discipolii săi, ca și pe Pavel, niște inventatori de minciuni",
    "674": " Deși capabil de sofisme, e totuși un spirit critic pătrunzător și viu Știe să pună degetul pe contradicțiile dintre povestirile evanghelice, de exemplu cea privitoare la ultimele cuvinte ale lui Isus pe cruce (II, 12), sau pe insuficienta atestare a unui fapt, cum este lovitura de lance în coasta lui Isus (II, 13) Cu totul alt ton au răspunsurile lui Macarie care nu are nici o înclinație pentru aspectele controversate și iese de obicei din încurcătură prin interpretări alegorice Astfel, de exemplu, filosoful (într-o obiecție ce cade exact înaintea textului de la Atena, însă poate fi reconstruită din răspunsul care urmează) socotește inumană afirmația lui Isus conform căreia acesta a venit pentru a dezbina familiile și a aduce sabia pe pământ (Mat 10, 34) Macarie spune că războiul este cel purtat de martiri împotriva cărnii și a diavolului și că, potrivit interpretării spirituale (noêtôs), omul este corul apostolilor: se separă de tată care este Legea, de fiică, simbolul cărnii, și de mamă care este circumcizia",
    "675": " De fapt, avem de-a face cu un conflict de hermeneutici (R Waelkens): pentru Macarie, metoda de interpretare a adversarului său, legată de litera textului, nu poate justifica „economia”, proiectul de mântuire realizat de Dumnezeu prin intermediul istoriei, care trebuie citit recunoscând în Vechiul Testament o prefigurare a celui Nou, iar în cel Nou o împlinire a celui Vechi De aici și necesitatea unei exegeze alegorice Pe de altă parte, pentru Macarie, exegeza literală corespunde excesivei insistențe asupra umanității lui Cristos, în sensul schemei antiohiene Logos/anthropos, el preferând, prin opoziție, schema Logos/sarx; refuză totuși să atribuie Logosului enunțurile referitoare la suferințele și la moartea lui Cristos, pentru că vede în ele „economii” legate de carnea lui Isus căreia Macarie nu îi atribuie un rol mântuitor decisiv Totodată, stilul și chiar forma citatelor biblice din secvențele atribuite celor doi interlocutori sunt diferite Fără îndoială, Macarie nu e autorul părților atribuite „filosofului”; el s-a mulțumit să reproducă pasaje extrase dintr-o operă polemică anticreștină, distribuindu-le în forma fictivă a unui dialog de cinci zile",
    "676": " Au fost făcute diverse tentative de identificare a acestei scrieri: a fost propus Philalêthês, operă a lui Hierocle din Bitinia (anii 307-310), deja criticat de Eusebiu de Cezareea, însă s-a insistat în special asupra filosofului neoplatonic Porfiriu din Tyr de la care ne-au rămas numeroase fragmente care ar face parte dintr-o scriere în 15 cărți contra creștinilor unde se găsesc practic toate obiecțiile filosofului din Apokritikos A Harnack, de pildă, s-a gândit că Macarie n-ar utiliza direct opera lui Porfiriu, ci o culegere în două cărți cuprinzând extrase din aceasta În acest caz, însă, ar trebui să admitem că Macarie n-a știut cine este adevăratul autor al acestei critici a creștinismului utilizate de el pentru că într-un pasaj (III, 42) îl citează pe Porfiriu pentru a-și combate adversarul Sub numele lui Macarie ne-au parvenit, în două manuscrise ottoboniene din Biblioteca Vaticana unele fragmente exegetice despre Facere",
    "677": " Însă G Schalkhausser a demonstrat că trebuie considerat autentic doar un alt fragment care apare în Vat Gr 2022 Acesta e introdus în manuscris cu mențiunea că e extras „din al 170 logos (=omilie?) care vorbește despre Facere”: această expresie nu semnifică neapărat că autorul manuscrisului ar cunoaște cel puțin 17 omilii ale lui Macarie dedicate Facerii, ci vrea să spună că, dintr-o serie de omilii de care avea cunoștință, el considera că a șaptesprezecea aparținea acestui scriitor Fragmentul e dedicat semnificației veșmintelor de piele cu care Dumnezeu i-a îmbrăcat pe Adam și pe Eva după păcat, conform Fac 3, 21; paralela cu Iov 10, 11 îi permite lui Macarie să afirme că e vorba de corpul omenesc actual, în opoziție cu cel luminos de dinainte de păcat E un tip de exegeză care vine de la Filon și care, potrivit lui Epifanie, fusese ilustrată de Origen",
    "678": " Fragmentele ottoboniene conțin în schimb o interpretare diferită a aceluiași pasaj și provin din secțiunea centrală a unei „istorii a creației” care se găsește la începutul compilațiilor lui Teodosie din Melitene și ale altor cronografi bizantini \n\nBibliografie Ediții: Ch Blondel – P Foucart, Makariou Magnêtos Apokritikos ê Monogenês Macarii Magnetis quae supersunt ex inedito codice, Paris 1876; F Corsaro, Le Quaestiones nell’Apocritico din Macario di Magnesia, Catania 1968; fragmentul despre Facere în JB Pitra, „Analecta sacra et clasica” I, Romae 1888, 32-37 Studii: G Schalkhausser, Zu den Schriften des Makarios von Magnesia (TU 31, 4), Hinrichs, Leipzig 1907; A Harnack, Kritik des Neuen Testaments von einem griechischen Philosophen des 3 Jahrhunderts [Die im Apocriticus des Macarius Magnes enthaltene Streitschrift], (TU 37, 4), Hinrichs, Leipzig 1911; R Waelkens, L’économie, thème apologétique et principe herméneutique dans l’Apocriticos de Macarius Magnes, Bibliothèque de l’Université, Louvain 1974",
    "679": " \n3 Ioan de Antiohia \nL-am menționat deja de mai multe ori pe Ioan, patriarh de Antiohia începând din 429 și până la moartea sa în 441 La Efes, a fost lider al grupului antiohian; după condamnarea lui Nestorios, în urma unor tratative cu Chiril, a ajuns la formula de uniune din 433 care a fost treptat acceptată de marea majoritate a episcopilor din tabăra sa În Actele conciliului de la Efes și în Synodicon contra Tragediei lui Irineu (în latină) s-au păstrat numeroase scrisori ale lui Ioan E de semnalat epistola tirmisă lui Nestorios în 430 împreună cu copia scrisorilor de protest împotriva tezelor acestuia pe care Ioan le primise de la papa Celestinus din Roma și de la Chiril din Alexandria (cf aici, p ???) În termeni măsurați dar fermi, Ioan îl sfătuiește pe Nestorios să nu nesocotească aceste proteste care pot duce la o ruptură în sânul comunității bisericești și să renunțe la combaterea Theotokos, termen folosit deseori de Sfinții Părinți și foarte potrivit pentru a desemna nașterea mântuitoare a lui Cristos din Fecioară",
    "680": " Dintre scrisorile trimise lui Chiril, amintim un bilet scris înainte de sosirea la Efes în 431 pentru a justifica întârzierea (epistola 22 din epistolarul lui Chiril) și mai cu seamă cele în care discută și până la urmă acceptă, cu unele precizări, formula de conciliere (38 și 47 din epistolarul chirilian, prima păstrată și în latină, siriană, etiopiană; și alte două păstrate în Actele de la Efes), ca și scrisoarea care ne-a parvenit doar în latină sub formă de extrase în care îl apără pe defunctul Teodor din Mopsuestia Au rămas și fragmente dintr-o predică împotriva lui Chiril rostită de Ioan la Calcedon în 431 \n\nBibliografie Textele se găsesc în ACO I (sunt depășite edițiile din epistolarele diverselor personaje din PG, mai ales în volumele 77, 83, 84); indicații complete în CPG III, n 6301-6360 unde există și scrisorile episcopilor orientali trimise la Efes, semnate în primul rând de Ioan",
    "681": " \n4 Firmus din Cezareea \nE suficientă o scurtă prezentare a acestui episcop din Cezareea (în Capadocia) care, în ciuda tentativelor lui Ioan de a-l face să adere la cauza lui, a trecut fără ezitare de partea lui Chiril și a semnat la Efes condamnarea lui Chiril; a fost unul din cei opt reprezentanți ai partidei chiriliene pe care Teodosius al II-lea i-a trimis de la Efes la Calcedon pentru a discuta chestiunile dogmatice Episcopii reuniți în așa-zisul conciliabul de la Tars din 432 au hotărât demiterea lui, dar el a continuat să-și îndeplinească funcția și a murit în 439 potrivit lui Socrate (Istoria Bisericii VII, 48) Au rămas de la el 45 de scrisori transmise printr-un manuscris din Biblioteca Ambrosiana, editate de LA Muratori în 1709 Aparțin genului des cultivat al scrisorii scurte cu subiect personal: adresate unor episcopi, preoți, funcționari sau altor personaje, sunt scrise cu eleganță și sunt bogate în trimiteri literare, în special la Homer",
    "682": " Nu apar aici teme teologice Într-o colecție de texte cristologice traduse în etiopiană s-a mai păstrat sub numele lui Firmus o scurtă predică în care este atacat cu duritate Nestorios, după depunerea sa; predica seamănă bine cu o omilie rostită la Efes, după destituirea lui Nestorios, de către episcopul Reginus din Salamina, și păstrată în Actele conciliului de la Efes \n\nBibliografie Scrisorile în M-A Calvet Sebasti – P-L Gatier, Firme de Cesarée Lettres (SChr 350), Cerf, Paris 1989 (introd, ed, trad, note) Omilia în etiopiană în A Dillmann, Chrestomathia aethiopica, 2 ed sub îngrijirea E Littmann, Berlin 1950, 106-107; trad franc de S Grébaut în ROC 15 (1910), 324-325 \n5 Teodot din Ancyra \nCa și Firmus din Cezareea, Teodot, episcop de Ancyra în Galatia, l-a combătut la Efes pe Nestorios (al cărui prieten fusese), a făcut parte din delegația trimisă de conciliu la împărat și a fost anatemizat la Tars în 432",
    "683": " În 438, Chiril l-a consultat – împreună cu Acacius din Melitene și Firmus din Cezareea – în privința atitudinii ce trebuia adoptată în urma refuzului episcopilor orientali de a-l condamna pe Teodor din Mopsuestia; a murit înainte de 446 Când la al doilea conciliu de la Niceea din 787 a fost declarat fals citatul pe baza căruia sinodul iconoclast ținut în 754 la Constantinopol voise să facă din Teodot un adversar al cultului imaginilor, scrierile lui au fost enumerate de diaconul Epifanie Este menționată o operă în șase volume în care e atacat Nestorios, dedicată unui anume Lausus (poate șambelanul lui Teodosius al II-lea de la care și-a luat numele Istoria Lausiacă); scrierea s-a pierdut în întregime A fost regăsită în traducere siriană o Confutațiune a lui Nestorios împărțită în 25 de capitole și trei cărți, atribuită lui Teodot în manuscrisul copiat între 650 și 660 (un al doilea manuscris conține doar un fragment din această operă); din acesta, mutilat la început, lipsesc toată prima carte și începutul celei de-a doua",
    "684": " Tratatul (inedit și astăzi), de a cărui autenticitate nu avem motive să ne îndoim, trebuie să fi fost compus imediat înainte de Efes; tezele lui Nestorios sunt respinse pe baza unui florilegiu care trebuie să fie identic cu cel pregătit de Chiril pentru propria confutațiune a patriarhului de Constantinopol S-a păstrat, în schimb, o Interpretare a Crezului de la Niceea, compusă la puțin timp după depunerea lui Nestorios pe care îl combate în mod explicit (c 9; 10; etc); nu este menționat numele celui căruia îi este dedicată (poate tot Lausus?) Teodot afirmă că menționarea unui singur Domn Isus Cristos în Crezul de la Niceea este deja o dovadă în sine suficientă pentru a respinge doctrina nestoriană care neagă cele două naturi ale Fiului (9) Crezul exclude, în opinia sa, ideea că, după unirea lui Dumnezeu cu omul, ar exista două lucruri (pragmata), ceea ce nu înseamnă însă a confunda naturile (physeis), ci a arăta că sunt unite (13); de aceea, Teodot nu crede că se poate vorbi despre două ousiai diferite în Cristos (10) și de aceea a fost considerat uneori drept precursor al lui Eutihie, însă el, așa cum am văzut, nu consideră că ousia și physis sunt identice",
    "685": " La sfârșitul acestei opere, Teodot menționează un tratat al său în trei cărți despre Sfântul Duh, scris anterior, din care n-a rămas nici o urmă și care în mod evident nu era cunoscut la al doilea conciliu de la Niceea La acest conciliu au fost menționate totodată șapte omilii ale lui Teodot Nouă ne-au parvenit șase omilii, însă numai două dintre ele (prima sau a doua, și a patra după ordinea stabilită de editori) corespund titlurilor citate la conciliu Dintre cele șase, primele două, dedicate Crăciunului, au fost citite la Efes și trebuie să fi fost rostite anterior la Ancyra; a treia a fost ținută la Efes Aceasta e în mod clar antinestoriană, deși Nestorios nu e numit; dar și primele două au același caracter pentru că insistă asupra posibilității de a-i aplica lui Dumnezeu enunțuri referitoare la împrejurările modeste ale nașterii lui Isus (în 2, 3 doctrina lui Nestorios este asociată cu cea a lui Fotinus care afirma că cel care se născuse era un simplu om)",
    "686": " A patra predică, păstrată în greacă și latină este dedicată termenului Theotokos și lui Simeon (e scrisă deci pentru sărbătoarea purificării); cea de-a cincea, păstrată numai în latină, e consacrată tot Crăciunului A șasea ne-a rămas în latină și greacă, însă autenticitatea ei este îndoielnică (deși Teodot nu proceda astfel, conține citate din literatura clasică: a IV-a eclogă a lui Virgiliu) E nesigură și paternitatea unei predici despre botezul Domnului, publicată în 1969, și a unei predici ținute în Biserica Sfântului Ioan și păstrată în versiune etiopiană Fals e un lung panegiric al Sfântului Gheorghe, transmis sub numele lui Teodot în coptă, arabă și etiopiană În Synodicon contra Tragediei lui Irineu se găsește, în traducere latină, un fragment, cu siguranță autentic, dintr-o scrisoare a lui Teodot adresată unui călugăr pe nume Vitalis care este îndemnat să se păzească de doctrina lui Nestorios Trei fragmente exegetice consacrate unor pasaje din Faptele Apostolilor sunt atribuie lui Teodot într-un manuscris catenar editat de Cramer în 1838, însă autenticitatea lor e foarte îndoielnică",
    "687": " \n\nBibliografie Ediții: PG 77, 1313-1348 (Interpretarea Crezului niceean); 1349-1432 (6 omilii, ultimele două numai în latină; fragmente despre Fapte) Omiliile 1-3 în ACO I, 1, 2, pp 71-90 Textul grecesc al omiliei 5: M Aubineau, Une homélie de Théodote d’Ancyre sur la nativité du Seigneur: OCP 26 (1960), 224-232; al omiliei 6: M Jugie, în PO XIX, 1926, 318-335 Omilia despre botezul Domnului: M Aubineau, Une homélie grecque inédite attribuée à Théodote D’Ancyre sur le baptême du Seigneur în DIAKONIA PISTEWS, Mélanges JA de Aldama, Granada 1969, pp 6-30 Studii: G Bardy, Thédote d’Ancyre, DTC XV/1, 1946, 328-330; A van Roey, Le florilège nestorien dans le Traité contre Nestorius de Théodote d’Ancyre, în Studia Patristica XII (TU 115), Akademie Verlag, Berlin 1975, pp 155-159 \n6 Euteriu din Tyana \nEpiscop de Tyana, în Capadocia, a fost unul din cei mai înfocați partizani ai lui Nestorios; apare la Efes ca semnatar al mai multor documente ale partidei orientalilor",
    "688": " De fapt, faptele sale ne sunt cunoscute mai ales din documentația referitoare la acest conciliu Ulterior, când Ioan de Antiohia, lider al orientalilor, a început tratativele de împăcare cu Chiril, Euteriu s-a opus cu hotărâre, susținând că Chiril ar fi trebuit mai întâi să renunțe la anatematisme și la condamnarea lui Nestorios La o dată necunoscută a fost declarat demis din funcția de episcop împreună cu alți trei nestorieni cu același rang; însă succesorul său, hirotonisit de chirilianul Firmus de Cezareea, n-a putut să preia episcopatul După încheierea păcii, Euteriu l-a comparat pe Ioan de Antiohia cu Iuda; a fost exilat la Scitopoli în Palestina, de unde a plecat ulterior la Tyr și aici a și murit la o dată necunoscută În Synodicon contra Tragediei lui Irineu s-au păstrat, într-o traducere latină mediocră, cinci scrisori ale lui Euteriu Trei dintre ele, adresate lui Ioan de Antiohia, lui Helladius din Tars și, respectiv, lui Alexandru de Hierapolis și Teodoret din Cyr, se înscriu în schimbul de scrisori care are loc după Efes între episcopii care căutau o cale de împăcare",
    "689": " Euteriu reacționează la protestele lui Chiril, nemulțumit că adversarii săi îl comparau cu Apolinarie, confirmă faptul că Chiril răspândește teze apolinariste și se opune cu îndârjire oricărei înțelegeri cu el, propunând să fie mobilizați contra acestuia și episcopii din Occident Acest proiect este pus în practică de Euteriu și Helladius din Tars prin scrisoarea trimisă la Roma lui Sixtus în care sunt expuse din nou fazele controversei nestoriene și este deplânsă schimbarea de atitudine a lui Ioan de Antiohia; în fine, într-o scrisoare adresată lui Alexandru de Hierapolis, Euteriu reia argumentele împotriva cristologiei lui Chiril, încercând să salveze măcar în parte frontul antialexandrin Stilul pătimaș al epistolelor îl regăsim și într-o operă transmisă în greacă și în latină printre scrisorile lui Atanasie sub titlul Confutațiuni ale anumitor propoziții, în două recenzii (una abreviată), și pe care Fotie o cunoștea ca operă a lui Teodoret (Biblioteca, cod 46); însă, așa cum reiese din argumente interne și din vechi citate (Sever de Antiohia și Colecția Palatină a Actelor de la Efes), autorul ei este Euteriu; editorul textului grec complet a intitulat-o Antilogia",
    "690": " După un prolog dedicat unui anume Eustațiu, autorul respinge în 22 de capitole cristologia partidei chiriliene și în special afirmația conform căreia Logosul întrupat a pătimit: Euteriu, care nu acceptă communicatio idiomatum, crede că se poate spune doar că Isus Cristos a pătimit \n\nBibliografie Toate textele lui Euteriu sunt ușor accesibile în M Tetz, Eine Antilogie des Eutherios von Tyana (PTS 1), de Gruyter, Berlin, 1964 (ed critică a Antilogiei în greacă; pentru scrisori, reproducerea ed lui E Schwartz în ACO I, 4) \n7 Proclus de Constantinopol \nInformațiile cele mai credibile privitoare la viața lui le avem de la Socrate (Istoria Bisericii VII, 41) Lector la Constantinopol, pasionat de studii de retorică, a devenit secretar al episcopului Atticus care l-a hirotonisit diacon și apoi presbiter La moartea lui Atticus în 425, Proclus a candidat pentru episcopat, dar cel ales a fost Sysinnius; acesta, în semn de reconciliere, l-a uns în 426 pe Proclus ca mitropolit de Cyzic, în Propontida",
    "691": " Însă, cum locuitorii din Cyzic nu recunoșteau autoritatea lui Sysinnius, își aleseseră deja un alt arhiepiscop, așa încât Proclus a renunțat la funcție și a rămas la Constantinopol ca episcop titular, câștigându-și mare faimă ca predicator La moartea lui Sysinnius în 427, în timp ce electorii oscilau între Proclus și Filip, împăratul Teodosius a impus alegerea lui Nestorios La o dată greu de precizat (25 martie 431 potrivit lui M Richard), Proclus a ținut o predică despre Fecioară ca Theotokos în prezența lui Nestorios care a considerat necesar să intervină imediat după aceea pentru a recomanda prudență în privința elogiilor la adresa Fecioarei De altfel, nu rezultă că Proclus ar fi participat activ la controversa nestoriană După destituirea lui Nestorios (11 iulie 431), alegerea lui Proclus a fost blocată în temeiul unui canon al conciliului de la Antiohia (341) prin care se interzicea transferul unui episcop de la un episcopat la altul, și cel ales a fost ascetul Maximian",
    "692": " La moartea acestuia în 434, Proclus a fost în sfârșit ales, cu siguranță cu ajutorul Pulcheriei, sora împăratului Teodosius al II-lea care, de altfel, tot făcea încercări de reînscăunare a lui Nestorios Proclus a reușit să se reconcilieze cu ioaniții, adepții lui Ioan Hrisostomul, care, după depunerea acestuia în 404, nu mai recunoscuseră autoritatea următorilor patriarhi, și, la 27 ianuarie 438, au adus în mod solemn la Constantinopol rămășițele pământești ale lui Ioan Hrisostomul A murit în 446, bucurându-se de aprecierea aproape unanimă a contemporanilor și a celor ce i-au urmat; Socrate subliniază faptul că era iubitor de pace și că a renunțat la folosirea forței împotriva ereticilor Socrate atestă totodată (Istoria Bisericii VII, 284143) celebritatea lui Proclus ca predicator; în aceste condiții, e firesc ca omilii care nu-i aparțin să fie transmise sub numele său (dar și unele predici ale lui au fost atribuite altora, de ex",
    "693": " numerele 35 și 36 CPG, transmise sub numele lui Basilius) În PG 65 sunt reproduse 25 din omiliile sale; la rândul său, J-F Leroy a descoperit și a publicat și altele; în CPG sunt enumerate 37, în afară de cele cu autenticitate îndoielnică și de cele false În ultimele decenii, studiile consacrate corpusului de omilii atribuite lui Proclus s-au înmulțit (și noi texte și străvechi versiuni au fost publicate), fără a se ajunge încă la un consens în această privință În 1940, B Marx propusese să-i fie atribuite lui Proclus 89 din nenumăratele predici ce ne-au parvenit sub numele lui Ioan Hrisostomul; problema nu e încă soluționată Multe predici sunt rostite cu ocazia unor sărbători ale Domnului (de ex 4: Crăciunul; 7: botezul; 8: schimbarea la față; 9: duminica Floriilor; 12, 13, 14, 15: Paștele etc); altele sunt panegirice ale Fecioarei (între care deja menționata omilie 1 care a provocat contra-predica lui Nestorios), ale unor sfinți sau personaje vestite (20: Ioan Hrisostomul)",
    "694": " Deosebit de discutată este autenticitatea unei foarte lungi omilii, numărul 6, în care sunt aduse laude Mariei, mama lui Dumnezeu, și unde evocarea scenei Bunei-Vestiri se dezvoltă în dialoguri cu schimburi de replici între Maria și Iosif (c 9) și între Maria și îngerul Gabriel (c 11-12, cu un lung discurs final al lui Gabriel); perechile de replici formează acrostihuri, adică încep cu literele alfabetului în funcție de ordinea în care se succed, și adesea sunt rimate Se pare că cel puțin această parte ar fi un adaos ulterior: tehnica pare s-o imite pe cea din kontakia, scrise de Roman Melodul (aici, pp ???-???) Vii, bogate în întorsături retorice și dinamice mai cu seamă în partea inițială, omiliile se caracterizează deopotrivă prin luciditate și printr-un limbaj teologic precis Tema dominantă este cristologia, în special întruparea, văzută din perspectivă net antinestoriană; Proclus insistă asupra Fiului unic în care cele două naturi nu duc la apariția a două ipostaze separate, ci sunt reunite într-o singură ipostază guvernate de oikonomia, de voința de mântuire a lui Dumnezeu care se realizează în istorie și mai precis în întrupare",
    "695": " Ne-au mai rămas de la Proclus și opt scrisori, în parte fragmentare, ca și alte câteva ce-i sunt adresate Cele mai multe s-au păstrat numai în latină în Synodicon contra Tragediei lui Irineu Cea mai cunoscută și mai importantă (păstrată, în afară de greacă, în vechi versiuni în latină, siriană și armeană) este nr 2, adresată clerului armean și denumită în mod curent Tomus ad Armenios În 435, câțiva clerici din Armenia i se adresaseră lui Proclus – printr-o scrisoare păstrată în versiune siriană – cerându-i o expunere despre credință prin care să condamne doctrina lui Teodor din Mopsuestia în care ei identificau sursa nestorianismului (despre acest episod și despre ulterioara implicare a lui Chiril, cf aici, p ???) În răspunsul său, Proclus evită să-l menționeze pe Teodor ca să nu fie nevoit să-l condamne în mod expres După o primă parte (2-4) în care îndeamnă la apărarea credinței, a speranței și a carității, superioare celor patru virtuți prețuite de păgâni (dreptatea, prudența, cumpătarea, tăria morală), Proclus trece la expunerea cristologică",
    "696": " El reamintește că expresia lui Ioan „Și Cuvântul S-a făcut trup” (Ioan 1, 14) nu înseamnă că Logosul a pătruns într-un om perfect (teză antiohiană), însă nu înseamnă, pe de altă parte, nici că s-a transformat în carne, lucru care ar echivala cu o alterare a imuabilității naturii divine; pentru a sublinia acest punct, Scriptura spune că a luat chip de rob (Filip 2, 7) (5-6) Una singură este deci ipostaza lui Dumnezeu întrupat (9; cf aici, mai jos) Celebru este și unicul fragment rămas (în greacă și latină) din scrisoarea a 4-a, adresată lui Ioan de Antiohia, în care Proclus afirmă: „mărturisim că Unul din Sfânta Treime a fost crucificat după trup, și nu hulim considerând divinitatea supusă pătimirilor” Acest enunț va provoca vii discuții în timpul controverselor teopaschite din secolul al VI-lea (cf aici, p ???); însă formularea lui dovedește că Proclus a adoptat o formulă preexistentă pe care a vrut s-o clarifice prin „după trup” și prin a doua parte a frazei tocmai pentru a evita o posibilă interpretare „eretică”",
    "697": " O Epistolă către toți episcopii din Occident, păstrată în latină (și fragmentar în greacă) conține reflecții despre Trinitate, întrupare, liberul arbitru și botez; autenticitatea ei fusese negată de E Schwartz, însă astăzi este acceptată Un fragment intitulat Tratat despre tradiția divinei liturghii, dedicat celor care au dat o formă scrisă liturghiei, de la Clement din Roma la Basilius, a fost compus cu siguranță mult după Proclus Proclus a adoptat o poziție prin care încearcă să se situeze la mijloc între tezele antiohienilor și cele ale alexandrinilor Refuză să accepte că Maria a dat naștere unui simplu om, ori unui Dumnezeu (omilia 1); proclamă o singură ipostază, ceea ce îl apropie de Chiril (antiohienii ar fi vorbit mai degrabă de prosôpon), dar și două naturi, ceea ce îl îndepărtează de limbajul chirilian (omilia 23, despre dogma întrupării) Și, atunci când în Tomul către armeni modifică formula apolinaristă reluată de Chiril în „o singură ipostază a Dumnezeului Logos întrupat” (și nu “întrupată”, referitor la ipostază), face un pas spre o clarificare a „ipostazei” care semnifică, la el, mai degrabă persoana Logosului întrupat decât natura proprie a Logosului, ca la Chiril",
    "698": " Fără să fie un teolog original, Proclus, prin efortul său de mediere, a contribuit serios la evoluția care a dus la formula de la Calcedon \n\nBibliografie Ediția a 25 de omilii în PG 65, 680-850 trebuie completată în special cu cele editate de J-F Leroy, L’homilétique de Proclus de Constantinople Tradition manuscrite, inédits, études connexes, Biblioteca Apostolica Vaticana, Città del Vaticano 1967; cf indicațiile detaliate din CPG IV, n 5800-5892 Scrisori: PG 65, 851-868; noi ediții în ACO I; II; IV: cf CPG IV, n 5896-5915 (Tomus ad Armenios: ACO IV, 2 187-195, greacă; 197-205 latină) Despre Proclus: A Solignac, Proclus (saint), DSp XII/2, 1986, 2374-2381, cu bibliografie și date despre scrieri Totodată: M Aubineau, Bilan d’une enquête sur les homélies de Proclus: REG 85 (1972), 572-596; R Caro, La homilética mariana en el siglo V, 3 vol",
    "699": ", University of Dayton, Ohio, 1971-1973 \n8 Flavian de Constantinopol \nFlavian, patriarh de Constantinopol din 446 până în 449, a fost destituit de conciliul din Efes și a murit în exil la 11 august 449 în Lidia Merită amintite două scrisori ale lui către papa Leon I consacrate doctrinei lui Eutihie (sfârșitul lui 448 – martie 449), cărora papa le-a răspuns prin expunerea doctrinală intitulată Tom către Flavian Condamnat în 448, Eutihie a reușit să-l facă pe Teodosius să-l suspecteze de erezie pe Flavian care a trebuit să-i prezinte împăratului o profesiune de credință După depunerea sa în 449, Flavian i-a adresat lui Leon o cerere de apel care a fost dusă la Roma de Eusebiu din Dorileos Flavian, așa cum făcuse deja predecesorul său Proclus, a încercat să găsească o cale de mediere între cristologia antiohiană și cea alexandrină, dar mai mult la nivelul politicii ecleziastice decât al elaborării teologice, și mai ales sub forma unor concesii față de poziția alexandrină; astfel, profesiunile sale de credință preiau de la alexandrini formulele „două naturi” și „o singură ipostază”, și le completează cu „un singur prosôpon”, termen favorit al antiohienilor care, însă, în acest context, are un rol mai degrabă marginal",
    "700": " \n\nBibliografie Toate documentele menționate se găsesc în fascicolele din ACO II (actele de la Calcedon); cf CPG III, n 5930-5938 Despre Flavian: J Liébaert, Flavien (Saint), DHGE XVII, 1971, col 390-396 \n9 Eusebiu din Dorileos \nDupă cum spun Evagrie Scolasticul (Istoria Bisericii I, 9) și Marius Mercator, Eusebiu era încă un laic, cu studii serioase însă de retorică și jurisprudență atunci când, la sfârșitul lui 428, a devenit primul contestatar al predicilor lui Nestorios pe care le-a întrerupt pentru a apăra Theotokos A răspândit apoi un manifest adresat Bisericii, Diamartyria (păstrat în greacă în actele conciliului de la Efes și în latină în Synodicon contra Tragediei lui Irineu), în care cità perechi de propoziții ale lui Nestorios și Pavel din Samosata pentru a demonstra că primul nu făcea altceva decât să repete greșelile celui de-al doilea, condamnate deja cu 160 de ani mai înainte",
    "701": " Devenit ulterior – nu știm când – episcop de Dorileos în Phrygia salutaris, i-a prezentat patriarhului Flavian, în cadrul unui sinod ținut la Constantinopol la 8 noiembrie 448, un denunț contra lui Eutihie (deși îi fusese cândva prieten), acuzându-l că neagă consubstanțialitatea trupului lui Cristos cu acela al celorlalți oameni Contra voinței sale, Flavian a trebuit totuși să ia în seamă acuzația și l-a convocat pe Eutihie pe care l-a și excomunicat la 22 noiembrie Când așa-zisa „tâlhărie”, adică sinodul monofizit prezidat de Dioscor din Alexandria la Efes, în august 449, i-a destituit și i-a arestat pe Flavian și pe Eusebiu, acesta i-a adresat un apel scris papei Leon; refugiindu-se după aceea la Roma, a trimis împăraților Valentinian al III-lea și Marcian un alt apel care a fost citit în ședința de deschidere a conciliului de la Calcedon la 8 octombrie 451 Eusebiu a înaintat conciliului și o acuzație contra lui Dioscor care a și fost condamnat",
    "702": " După conciliul de la Calcedon nu mai avem informații despre el Scrierile sale, amintite aici, s-au păstrat doar în actele conciliului de la Calcedon: întâmpinarea făcută lui Flavian contra lui Eutihie și apelurile adresate împăraților și conciliului în versiunea originală greacă și în latină, iar apelul trimis papei numai în latină \n\nBibliografie Diamartyria în ACO I, 1, 1, pp 101-102 (în greacă); I, 3, pp 18-19 (latină); celelalte texte, în ordinea menționată la sfârșit, în ACO II, 1, 1, pp 100-101; 66-67; II, 1, 2, pp 8-9; II, 2, 1, pp 79-81 Cf totodată G Bareille, Eusèbe de Dorylée, DTC V, 1913, col 1532-1537 \n10 Andrei din Samosata \nAșa cum am menționat deja (p ???), la îndemnul lui Ioan de Antiohia, împotriva celor douăsprezece anatematisme ale lui Chiril s-au pronunțat Teodoret din Cyr și, înaintea lui, la sfârșitul anului 430, Andrei din Samosata (dispărut înainte de 451)",
    "703": " Din această scriere, n-au rămas decât fragmentele citate de Chiril în Apologia celor douăsprezece capitole (aici, p ???) Andrei insista asupra contradicțiilor dintre anatematisme și scrierile precedente ale lui Chiril, în special scrisoarea adresată călugărilor din Egipt și epistola pascală nr 17, unde Chiril folosise expresii de tipul celor pe care acum le condamna (de exemplu, symproskineô, pentru a indica atât venerarea omului cât și a divinității în Cristos); și îi reproșa imprecizia și ambiguitățile de limbaj La Anastasie Sinaitul (Hodegos 22) s-a păstrat totodată un lung fragment al lui Andrei în care îl combate pe Chiril (posterioară confutațiunii celor douăsprezece capitole, scrisă de Teodoret) în care este atacată folosirea ambiguă de către Chiril a termenului hypostasis Apoi, s-au mai păstrat în latină, în Synodicon contra Tragediei lui Irineu, mai multe scrisori ale lui Andrei, adresate mai ales lui Alexandru din Hierapolis, în care discută criza nestoriană",
    "704": " Într-o epistolă adresată lui Rabbula din Edessa, scrisă la începutul lui 431 și păstrată în traducere siriană, Andrei își apără scrierea prin care atacă anatematismele \n\nBibliografie Textele în ACO I, (cf detalii în CPG III, n 6373-6385); fragmentele din Apologia lui Chiril (editată în ACO I, 1, 7, pp 33-65) sunt enumerate de E Schwartz în ACO IV, 3, 1, pp 111-113 Epistola către Rabbula: F Pericoli Ridolfini, Lettera di Andrea di Samosata a Rabbula di Edessa, Rivista degli studi orientali, nr 28 (1953), 153-169 Studii: P Évieux, André de Samosate Un adversaire de Cyrille d’Alexandrie durant la crise nestorienne, REByz 32 (1974), 253-300 \n11 Ghenadie de Constantinopol \nPresbiter al Bisericii din Constantinopol, a fost ales patriarh al orașului în 458, ca succesor al lui Anatolie, și a ocupat această funcție până la moartea sa în 471, când succesorul său a devenit Acacius care fusese concurentul său în 458",
    "705": " Puține lucruri se știu despre activitatea sa: o epistolă emanată de o synodos endêmousa, condusă de el în 459 la care au participat 81 de epsicopi, dovedește preocuparea sa pentru combaterea simoniei; o modalitate de a stopa decadența clerului este și refuzul său, atestat de Teodor Lectorul (Istoria Bisericii, I, 15), de a hirotonisi pe cei care nu știu pe de rost Psalmii În aceeași perioadă, în contextul confruntărilor izbucnite la Alexandria după uciderea patriarhului Proterios (28 martie 457), Ghenadie a intervenit pe lângă împăratul Leon pentru a-l determina să ia atitudine față de Timotei Eluros, ales ca succesor al lui Proterios, și a reușit să obțină depunerea și alungarea acestuia Această poziție se încadra, de altfel, în tendința ilustrată deja de predecesorul său Anatolie de a interpreta canonul 28 al conciliului de la Calcedon astfel încât să i se atribuie patriarhului de Constantinopol dreptul de a-i hirotonisi pe ceilalți patriarhi orientali; această atitudine înăsprea relațiile sale cu papa",
    "706": " Spre sfâșitul anilor 60, Ghenadie a sprijinit cauza patriarhului calcedonian de Antiohia,, Martirios, pus în dificultate de opoziția presbiterului monofizit Petru Fulon; deși Ghenadie îi obținuse sprijinul împăratului, Martirios, întors la curtea sa episcopală, a demisionat până la urmă, deschizând astfel drumul pentru alegerea lui Petru (471) Ghenadie n-a fost de acord nici cu puterile nelimitate ale alanului Aspar, care era de credință ariană și căruia împăratul îi datora tronul; în 471, Leon a ordonat asasinarea lui Aspar și a fiilor săi În legende târzii, Ghenadie apare ca taumaturg și i se atribuie capacitatea de a-și prezice moartea Puține lucruri ne-au rămas din scrierile sale Omonimul său, Ghenadie de Marsilia care îl definește ca pe un „om cu un limbaj limpede și cu spirit pătrunzător, îmbogățit prin lectura anticilor”, îi atribuie un comentariu complet la Daniel și câteva omilii (Bărbații vestiți 89) care din păcate au dispărut",
    "707": " Potrivit lui Marcellinus Comes, un istoric latin din secolul al VI-lea, ar fi comentat toate epistolele lui Pavel Într-adevăr, sub numele său apar în diferite catene manuscrise fragmente exegetice referitoare la epistolele către Romani, Corinteni, Galateni și Evrei Mai cu seamă comentariul epistolei către Romani a devenit în bună parte accesibil după publicarea unor noi fragmente catenare de către K Staab (avem comentariul la 1, 5-2, 5; 5, 12-15, 32) Totodată, tot în catene s-au găsit numeroase fragmente privitoare la Facere, scolii despre Ieșire 26, 35, despre Psalmul 1 și despre profeții minori Exegeza lui Ghenadie continuă linia analizei literale antiohiene; se observă cu claritate acest lucru când e vorba de textele pe care analiza clasică de tip alexandrin le alegorizează, cum sunt povestea creației și a păcatului în Facerea 1-3 Până și în ce privește binecuvântările lui Iacov (Fac 49) al căror prim sens era considerat în mod curent cel cristologic, Ghenadie este extrem de rezervat: chiar și acolo unde admite că e vorba de o referire la Crisots (de ex",
    "708": " în versetul 11), nu renunță la interpretarea literală (pământul lui Iuda e bogat în vii); la versetul 27, chiar dacă nu respinge exegeza care vede în Veniamin, lup rapace, un typos așa cum vedea Pavel, declară că preferă acestei interpretări referirea la istoria tribului siraelit Concepția privind păcatul originar și consecințele sale (Rom 5), analiza opoziției carne-duh și a dinamicii Legii și a păcatului în Romani 7-8 sunt dovezi ale contactelor cu teologia lui Teodor din Mopsuestia Dintr-o scriere în care sunt atacate cele douăsprezece anatematisme ale lui Chiril (intitulată probabil Răspuns), compusă cu certitudine înainte de pacea din 433, au rămas două fragmente în traducere latină (a căror autenticitate este contestată de E Schwartz și susținută de F Diekamp) în opera lui Facundus din Hermiane (Apărarea celor Trei Capitole IV) și la Pelagius (care le-a preluat de la Facundus); bogate în reminiscențe biblice, fragmentele se caracterizează prin duritatea limbajului cu care Chiril este acuzat că hulește",
    "709": " Opoziția față de Chiril nu pare însă să se fi asociat și cu o atitudine în favoarea lui Nestorios Un citat din Ioan Damaschinul ne furnizează un fragment din al doilea logos al unei scrieri compuse pentru (mai puțin probabil: contra) un anume Partenie, care cuprindea așadar cel puțin două cărți; fragmentul este dedicat originii sufletului și autorul pare să se opună preexistenței acestuia Pare să fie combătută aici argumentația lui Chiril din prima epistolă către Nestorios unde el spune că, așa cum o mamă poate fi numită foarte bine anthrôpotokos deși, la urma urmei, de la ea provine o singură componentă a ființei umane, trupul, în timp ce sufletul e pus acolo de Dumnezeu, în același fel Maria poate fi numită theotokos, deși Logosul, în Isus, nu provine de la ea; Ghenadie afirmă că sufletul ajunge oricum să existe după trupul său și în acesta, nu înainte și independent de acesta, în timp ce situația Logosului este diferită pentru că el preexistă dintotdeauna, ceea ce înseamnă că argumentul lui Chiril nu e valabil (Diekamp)",
    "710": " S-a mai păstrat și un Encomion la epistola papei Leon, adică al Tomului către Flavian din 13 iunie 449, care pregătise termenii definiției de la Calcedon; reconciliat cu „ortodoxia”, Ghenadie aduce multe laude scrierii, sublinind că aceasta se opune diferitelor erezii și că nu propune inovații terminologice în raport cu tradiția Părinților Bisericii Am amintit deja enciclica promulgată de sinodul din Constantinopol în 458 sau 459 care ne-a parvenit în două redactări Se păstrează apoi o parte dintr-o scrisoare, adresată probabil lui Martirios de Antiohia, referitoare la primirea ereticilor în sânul Bisericii, unde Ghenadie face o distincție între cei ce nu au nevoie de botez (arieni macedonieni, novațieni, quartodecimani, apolinariști) și cei care, precum păgânii, trebuie catehizați și botezați (eunomieni, montaniști, sabelieni și alții) În sfârșit, s-au mai păstrat și alte scurte fragmente atribuite lui Ghenadie: despre cunoaștere și discurs (cu siguranță un comentariu la 2 Cor",
    "711": " 11, 6, unde Pavel afirmă că e neiscusit în cuvânt, nu însă și în cunoaștee); despre relațiile trinitare ale Sfântului Duh; și unele versuri a căror autenticitate e foarte discutabilă \n\nBibliografie Ediții: PG 85, 1613-1733 este completat pentru Vechiul Testament de R Devreesse, Les anciens commentateurs grecs de l’Octateuque et des Rois, Biblioteca Apostolica Vaticana, Cittá del Vaticano 1959, pp 183-185; și este depășit în privința comentariilor la Pavel de K Staab, Pauluskommentare aus der griechiscen Kirche, aus Katenenhandschriften, Aschendorff, Münster 1983; iar pentru scrierile dogmatice, de F Diekamp, „Analecta Patristica”, Roma 1938, 73-84, unde ediția fragmentelor (pp 73-84) este precedată de un studiu global despre Ghenadie (54-72) și e urmată de un amplu comentariu (85-108) \n12 Basilius din Seleucia \nEpiscop de Seleucia în Isauria de la o dată incertă (după 431) până la moartea sa în 459, a ieșit în evidență prin șovăielile sale în timpul controverselor iscate de monofizism",
    "712": " L-a condamnat la sinodul din Constantinopol din 448, însă la așa-zisul brigandaj de la Efes din 449 (intimidat de Dioscor din Alexandria, așa cum a afirmat ulterior) a votat reabilitarea lui Eutihie și depunerea lui Flavian de Constantinopol Amenințat cu destituirea la Calcedon în 451, s-a salvat semnând Tomul către Flavian al papei Leon și condamnându-i pe Eutihie și pe Dioscor În anii câți i-au mai rămas de trăit, s-a ținut aproape de ortodoxie; în 458, împreună cu alți episcopi din Isauria, a semnat o epistolă sinodală adresată împăratului Leon I care conținea o reconfirmare a adeziunii la linia calcedoniană și sprijinea expulzarea lui Timotei Eluros din Alexandria Fotie (Biblioteca, cod 168) menționează 15 omilii ale lui Basilius (dar și „alte scrieri”); în PG sunt reproduse 41 (dintr-o ediție anonimă din 1662; în corpusul omillilor pseudoatanasiene mai sunt apoi încă șase atribuite în unele manuscrise lui Basilius), și altele au fost publicate ulterior sau sunt încă inedite",
    "713": " Nu există consens în privința chestiunii autenticității: nr 38 (despre pogorârea Mântuitorului contra iudeilor) și 41 (lauda Sfântului Ștefan) sunt considerate false din rațiuni de stil și de tradiție manuscrisă; și 39 (despre Buna-Vestire) este îndoielnică, poate este a lui Basilius din Cezareea Aproape toate omiliile tratează teme biblice, primele 17 referindu-se la Vechiul Testament, 18-37 la cel Nou; 39-41 au fost rostite cu ocazia unor sărbători bisericești Excepție face predica 27 unde sunt criticați creștinii care participă la jocurile olimpice Fotie însuși, deși lăuda asocierea între retorică și claritatea stilului, subliniase că excesul de imagini și de metafore obosește cititorul Lui Basilius îi place să dezvolte și să lungească prin lungi monologuri sau dialoguri scurtele enunțuri atribuite unor personaje din povestirea biblică și folosește mult apostrofa În omilii este atacat Apolinarie (3, 3, împreună cu Arie și Eunomius: a crezut că Dumnezeu devenise om), Basilius susținând că Patimile sunt legate de oikonomia, iar crucea nu aduce atingere divinității Unului-născut (7, 2); el spune că Fiul lui Dumnezeu „se îmbracă” în umanitate (25, 3)",
    "714": " Terminologia este așadar în mod clar antiohiană, însă nu și nestoriană Fotie îi mai atribuia lui Basilius un poem despre protomartira Tecla Până la noi a ajuns sub numele său o operă în proză în două cărți Despre viața și minunile Sfintei Tecla Prima carte este o rescriere, înfrumusețată și amplificată mai ales prin lungi discursuri, a Faptelor Sfântului Pavel și ale Sfintei Tecla care datează din secolul al II-lea (cf vol I al prezentei istorii, pp ???-???); se încheie cu sosirea Sfintei Tecla la Seleucia, cu începerea vieții de pustnic în apropierea orașului, cu plecarea ei din această lume și cu construirea unui sanctuar în locul unde a trăit A doua carte conție 31 de miracole legate de sanctuarul însuși sau, oricum, de viața sfintei, și este interesantă pentru istoria orașului Seleucia și a pelerinajelor creștine Mai mult ca sigur, așa cum a demonstrat G",
    "715": " Dagron, această operă nu-i aparține lui Basilius \n\nBibliografie Ediții: Omilii – PG 85, 27-474; pentru celelalte cf CPG IV, n6656-6670; ediția omiliilor 7, 11, 31, 35: JM Tevel, De preken von Basilius von Seleucië, dizertație Vrije Univ Amsterdam 1990 Epistola enciclică: ACO II, 5, pp 46-50 Viața și minunile Sf Tecla: G Dagron, Vie et miracles de S Thècle, Société des Bollandistes, Bruxelles 1978 \n13 Timotei Aelurus \nPrimul succesor al lui Chiril la scaunul episcopal de la Alexandria a fost Dioscor (patriarh din 444 până în 451, depus la Calcedon din cauza violențelor sale, mort în 454) care a îmbrățișat cauza monofizismului și de la care au rămas numai câteva scrisori și fragmente de scrisori în versiune siriană După moartea împăratului Marcian (27 ianuarie 457), anticalcedonienii au recâștigat teren la Alexandria instituind o adevărată teroare; ei l-au ales pe Timotei, zis Aelurus („gatto”, din cauza constituției sale delicate), ca antiepiscop al lui Proterios, succesorul lui Dioscor",
    "716": " Puțin după aceea, acesta a fost asasinat în biserică în timpul unor tulburări și Timotei a ajuns la putere A fost exilat de imperatorul Leon în 460 la Gangra, apoi, ca urmare a neîncetatelor sale uneltiri, la Chersones (464), însă a reușit să se întoarcă după un lung exil, rechemat de uzurpatorul Basiliscus în 475, și a rămas în funcție până al moartea sa la 31 iulie 477 Adversar înverșunat al doctrinei celor două naturi, a compus probabil în exil o Confutațiune a doctrinei stabilite la conciliul de la Calcedon (sau Contra celor care susțin doctrina celor două naturi), păstrată în traducere armeană; au rămas din acest text și câteva fragmente grecești (citate de Justinian) și o versiune siriană prescurtată Într-o primă secțiune, este expusă doctrina Sfinților Părinți, în a doua este combătut Tomul lui Leon I din 13 iunie 449, iar în a treia sunt respinse decretele de la Calcedon",
    "717": " Respectând practica recurgerii la autoritatea „Părinților”, stabilită încă din vremea lui Chiril, întreaga operă – ca, de altfel, și celelalte scrieri pe care le vom aminti în continuare – este înțesată de citate din autori ecleziastici Istoria Bisericii, publicată în 569 și atribuită de obicei lui Zaharia Retorul (opera fiind scrisă în realitate de un călugăr anonim care a folosit textele lui Zaharia), compusă în greacă și păstrată în versiune siriană, conține ample extrase din două lungi scrisori ale lui Timotei adresate Bisericilor din Constantinopol și din Alexandria prin care sunt demascați Isaia, episcop de Hermopolis, și presbiterul alexandrin Teofil, eutihieni amândoi, și se cere expluzarea lor; în opoziție cu eutihienii, Timotei afirmă cu tărie că trupul lui Isus Cristos a fost consubstanțial cu al nostru În aceeași scriere s-a păstrat și o petiție a lui Timotei înaintată împăratului Leon; pentru a respinge acuzațiile aduse de acesta într-o scrisoare din 17 august 458, Timotei declară adeziunea sa la Crezul de la Niceea și la tradiția ecleziastică și justifică opoziția sa față de Calcedon care ar fi introdus teza celor două naturi ale Fiului lui Dumnezeu",
    "718": " Un manuscris din British Library (Add 12156, sec VI) conține, în afară de cele două scrisori menționate deja, extrase din alte epistole anticalcedoniene ale lui Timotei Ioan Rufus, episcop monofizit la Maiuma, lângă Gaza, în Pleroforiile sale („mărturii adevărate”) anticalcedoniene, scrise în 512-518 (aici, p ???), citează un pasaj dintr-o operă istorică compusă de Timotei în timp ce era exilat la Gangra; e vorba despre exilul și moartea lui Nestorios la Tebaida \n\nBibliografie J Lebon, Le monophysisme sévérien, J van Linthout, Louanii 1909, pp 93-111; HG Opitz, (Timotheos) Ailuros, PRE 2 R, 12 Halbbd, 1937, col 1355-1357 Ediție (fără traducere) a versiunii armene a Confutațiunii doctrinelor de la Calcedon: K Ter-Mekerttschian – E Ter-Minassiantz, Timotheus Aelurus, des Patriarchen von Alexandrien, Widerlegung der auf der Synode zu Chalcedon festgesetzten Lehre Armenischer Text, Leipzig 1908",
    "719": " Edițiile celorlalte texte sunt indicate în CPG III, n 5475-5491 \n14 Petru Mongo \nPetru al III-lea Mongo („cu glasul slab”), abia numit succesor al lui Timotei Aelurus, a fost destituit de împăratul Zenon; însă, când acesta, în 482, a încercat să-i facă pe calcedonieni și pe monofiziți să ajungă la un compromis prin Henotikon-ul său prin care accepta consubstanțialitatea trupului lui Cristos cu al nostru (în opoziție cu Eutihie), lăsând de-o parte doctrina calcedoniană a celor două naturi, l-a reinstalat pe Petru ca instrument al politicii sale Petru a murit în 490 Au rămas de la el (în Evagrie Scolasticul, Istoria Bisericii III, 17) o scrisoare adresată lui Acacius de Constantinopol, iar în istoria lui „Zaharia Retorul” (cf aici, pp ??? sq), o epistolă către Fravitas, succesor proaspăt ales al lui Acacius (489) în care respinge hotărârile conciliului de la Calcedon",
    "720": " \n15 Eusebiu de Alexandria \nO tradiție manuscrisă greacă foarte confuză (bogată în variante și chiar în redactări diferite ale unor texte) conține o serie de 22 de discursuri sau instrucțiuni precedate de o biografie a presupusului lor autor, Eusebiu de Alexandria, scrise de călugărul Ioan, secretarul său (notarius) Conform biografiei, monahul alexandrin Eusebiu a fost desemnat de Chiril din Alexandria ca succesor al său; în perioada cât a fost episcop, adică șapte ani, Eusebiu l-ar fi convertit pe Alexandru, personaj de origine nobilă și păcătos înrăit; înainte de a muri, l-ar fi desemnat ca succesor, iar Alexandru ar fi deținut funcția de episcop timp de douăzeci de ani Povestea este un fals și asta rezultă din faptul că – așa cum am văzut – succesorii lui Chiril au fost Dioscor (444-451), Proterios (451-457), Timotei (457-460) și așa mai departe Autorul biografiei fictive trebuie să fie și autorul discursurilor; dacă se numea într-adevăr Ioan nu se poate spune",
    "721": " Nouă discursuri sunt formulate ca un răspuns al lui Eusebiu la o întrebare a lui Alexandru, plasată la început, astfel încât ansamblul a putut fi încadrat în genul quaestiones et responsiones În orice caz, această structurare duce la crearea unei stricte coerențe între discursuri și biografie; în definitiv, e vorba despre o serie de învățăminte care au fost încadrate narativ în viața unui om sfânt imaginar Întrebarea inițială a lui Alexandru, acolo unde e prezentă, conturează adesea un fel de situație discursivă: de exemplu, primul, despre post, urmează după o întrebare pusă înaintea postului mare; al patrulea, privitor la necesitatea ca bolnavii să aducă mulțumiri lui Dumnezeu pentru boala lor, are ca punct de plecare faptul că Alexandru e neliniștit din cauza unui om grav bolnav de trei ani O parte din sermones sunt consacrate unor teme clasice din sfera moralei și a ascezei; în afară de cele două amintite deja, pot fi amintite iubirea (3), pomana (21), participarea la ospețe (9)",
    "722": " Altele vorbesc despre comportamentul potrivit în anumite împrejurări de viață comunitară: relațiile cu presbiterii (5); căderea în mrejele Satanei și pierzania (6); comemorarea sfinților (8) Sau se referă la circumstanțe precise din viața lui Isus cum sunt Crăciunul (10), Botezul lui Isus (11), duminica (16), vinerea sfântă și patimile (17), Paștele (18), Urcarea la cer (19) Într-adevăr, începutul discursului nr 10 anunță întreaga „economie” a mântuirii; din această serie fac parte și discursurile despre coborârea în infern despre care vom vorbi în următorul paragraf În fine, interesante sunt și cele care combat superstiții foarte răspândite: ornitomanția (7) și astrologia (22) Discursul 13 povestește coborârea lui Ioan Botezătorul în infern, după moartea sa: el îi anunță pe cei drepți și pe profeții închiși aici despre apropiata pogorâre a Mântuitorului și despre eliberarea lor Urmează un dialog între Satana și Hades; la temerile celui de-al doilea, primul răspunde că nu trebuie să le fie frică de Isus care e doar un om și pe cale să ajungă la rândul lui prizonierul lor, pentru că va fi ucis de iudeii instigați chiar de Satana",
    "723": " Cum se întâmplă acest lucru se povestește în discursul 14 dedicat trădării lui Iuda În 15 continuă dialogul dintre cei doi privitor la acțiunile și identitatea lui Isus; Satana pleacă pentru a iniția patimile lui Isus În 17 este evocată coborârea lui Isus în lumea subpământeană, victoria sa asupra lui Satana și eliberarea captivilor Această serie de discursuri e foarte asemănătoare cu ciclul apocrif din a doua parte a Faptelor lui Pilat, sau, în latină, Evanghelia lui Nicodim (aici, pp ???-???), însă nu e ușor de spus dacă e vorba de o dependență directă și nici în ce sens merge aceasta În orice caz, e vorba de un exemplu evident de legătură strânsă între materiale apocrife și omiletică Unele discursuri sunt atribuite și altor autori: Eusebiu din Emesa, Ioan Hrisostomul, însă apartenența la corpusul preudoeusebian este probabil originară Pe de altă parte, așa cum am spus, tradiția manuscrisă este complexă; există mai multe redactări chiar în greacă ale unor discursuri (13, 14, 15, 16); multe altele prezintă versiuni în latină (15, 16, 17), armeană, georgiană, slavă veche; foarte bogată este tradiția numărului 16 privind respectarea duminicii",
    "724": " Deși limba discursurilor nu este nici pe departe doctă, ele dovedesc capacitatea autorului de a trata cu vioiciune teme teologice și teme din sfera religiozității practice; cele referitoare la ciclul Patimilor ies în evidență, așa cum am spus, prin dialogurile vii și nu lipsite de umor (dar și prin săgețile antiiudaice, de-acum tradiționale în cadrul acestei teme) Cercetătorii nu sunt siguri în privința situării culegerii (Alexandria? Siria-Palestina?) și nici în privința datării (ei oscilează între secolul V și secolul VII) \n\nBibliografie Ediții: Viața și sermones în PG 86, 297-462 (cu trimitere la volumele din PG unde se găsesc discursurile atribuite altor autori) pt celelalte redactări și versiuni cf CPG III, n 5510-5533 Studii: O Bardenhewer, Geschichte der altkirchlichen Literatur (cf Bibliografia generală), IV, 1924, pp 86-91; F Nau, Eusèbe d’Alexandrie, DTC V, 1912, col 1526-1527 \n16",
    "725": " Irineu din Tyr și „Synodicon-ul contra Tragediei lui Irineu” \nIrineu era un comes imperial prieten cu Nestorios; fiind interesat de chestiunile teologice, l-a însoțit pe acesta la Efes în 431 fără să aibă vreo sarcină oficială, însă s-a străduit mult să-l sprijine Indignat că Nestorios a fost condamnat de conciliul condus de Chiril, le-a comunicat orientalilor sentința la sosirea acestora și, în iulie, a fost trimis de ei la Constantinopol pentru a susține acolo cauza lui Nestorios După condamnarea acestuia, printr-un edict imperial, Irineu a fost exilat la Petra, în Arabia Îl regăsim circa 10 ani mai târziu, prin 445, înscăunat ca episcop de Tyr Atacat cu duritate pentru nestorianism de către eunucul Chrysaphios, de Eutihie și Dioscor din Alexandria (care intervin pe lângă Teodosius al II-lea și invocă între altele faptul că Irineu fusese căsătorit de două ori, ceea ce constituia un impediment canonic pentru ocuparea funcției de episcop), este expulzat printr-un edict imperial din 17 februarie 448 și i se fixează domiciliu forțat în orașul său natal pe care nu-l cunoaștem; „brigandajul” de la Efes din august 449 îl anatemizează",
    "726": " Pare să fi murit la puțin timp după aceea pentru că nu apare printre victimele „brigandajului” reabilitate la Calcedon A rămas de la el, în Actele de la Efes, o scrisoare expediată de la Constantinopol episcopilor orientali care îl trimiseseră acolo, în care relatează primele sale inițiative legate de cauza lui Nestorios; din nefericire, a ajuns în urma trimișilor conciliului chirilian și eforturile sale au fost zădărnicite și mai mult de sosirea unui trimis special al lui Chiril În timpul exilului la Petra, Irineu a compus o istorie a crizei nestoriene care conținea un foarte bogat material de arhivă; Nestorios era descris acolo ca un apărător al adevăratei credințe, persecutat pe nedrept Citată de sirianul Ebed Jesu (mort în 1318) cu titlul Cinci cărți de istorie ecleziastică despre persecuția Sfântului Nestorios, opera este menționată în Synodicon (cf mai jos) ca Tragedie, așadar cu același titlu ca și autoapologia scrisă de Nestorios (cf",
    "727": " aici, p ???) și folosită de Irineu Era compusă din trei părți, iar ultima era consacrată tratativelor de pace dintre orientali și Chiril Irineu îl ataca mai ales pe Chiril și deplângea totodată faptul că acesta se adresase papei Celestinus, pe care îl considera incapabil să priceapă subtilitățile dogmatice aflate în discuție Opera s-a pierdut, însă din ea a furat multe lucruri un autor latin din secolul al VI-lea, probabil diaconul roman Rusticus, care a folosit-o pentru a completa Collectio Turonensis (una din culegerile de documente de la Efes) și pentru a alcătui o colecție latină de acte referitoare la criza de la Efes intitulată Synodicon (în realitate, nu e vorba de documente sinodale, ci de scrisori personale ale unor episcopi și presbiteri); opera e denumită adesea Sinodicon-ul de la Montecassino pentru că cel mai important manuscris prin care ne-a parvenit provine de-acolo; titlul Synodicon adversus Tragoediam Irenaei i-a fost dat de Baluze care l-a editat în 1683",
    "728": " Orientarea era în opoziție cu cea a lui Irineu pentru că scrierea apăra cauza lui Chiril și încerca să-l izoleze pe Nestorios chiar în raport cu tradiția antiohiană (Synodicon-ul îl apără și pe Teodoret) În ciuda latinei mediocre și adesea greu de înțeles, culegerea e foarte prețioasă pentru că adună la un loc multe din sursele referitoare la controversa nestoriană \n\nBibliografie Ediții: Epistola către episcopi: ACO I, 5, pp 135-136 Synodicon-ul, păstrat în două manuscrise într-o anexă a traducerii latine a actelor de la Efes, este editat în ACO I 4 (și deja în PG 84, 565-864) Despre Irineu cf G Bareille, Irénée, évêque de Tyr, DTC VII, 1922, col 2533-2536 \n17 Antipater din Bostra \nDevenit episcop de Bostra, în Arabia, după 451 (la Calcedon, funcția era deținută de altcineva), Antipater apare în 457 printre episcopii din imperiu pe care împăratul Leon I îi chestionează în privința valabilității definițiilor de la Calcedon și a legitimității pretențiilor emise de Timotei Aelurus asupra epicopatului Alexandriei (cf",
    "729": " Mansi VII, 785-792) Deși al doilea conciliu de la Niceea din 787 îl menționa pe Antipater printre învățații de seamă, aproape toate scrierile sale s-au pierdut Au rămas de la el două predici, una despre nașterea lui Ioan Botezătorul și alta despre Buna-Vestire adusă Mariei (există câte o versiune siriană a fiecăreia dintre ele, iar prima are și o versiune georgiană), așadar despre cap 1 al Evangeliei după Luca, și ambele par ținute (se vede din introducerea la a doua) în două duminici succesive; autenticitatea lor a fost pusă sub semnul îndoielii, dar astăzi pare unanim acceptată În actele conciliului din 787 s-a păstrat și un mic fragment dintr-o omilie despre femeia care avea o pierdere de sânge (Mat 9, 20 sq) Se mai păstrează apoi două fragmente dintr-o omilie despre cruce, în al doilea fiind atacată cristologia lui Apolinarie din Laodiceea; o omilie despre Bobotează, inedită; în latină o predică despre Urcarea la cer a Mariei; îi mai sunt atribuite patru omilii despre Crăciun în armeană",
    "730": " Antipater a mai compus și un tratat polemic contra Apologiei lui Origen a lui Eusebiu de Cezareea (cf vol I, pp ???-???); s-au păstrat unele fragmente din prima carte, citite la Niceea în 787, și altele, mult mai numeroase, incluse de Ioan Damaschinul în Sacra Parallela (unde sunt citate însă după numărul capitolelor și nu al cărților) Antipater recunoaște meritele lui Eusebiu ca istoric, dar îi neagă competența în materie de dogmatică Lasă în mod clar să se înțeleagă că, prin Eusebiu, vrea să lovească în maestrul său, în Origen Ca atare, el atacă doctrina preexistenței sufletelor, exegeza alegorică a istoriei lui Adam și a Evei prin referire la păcatul originar al sufletelor care a dus la căderea lor în trupuri, ideile lui Origen despre diavol, despre căderea îngerilor, despre învierea trupurilor De la Chiril din Scitopolis știm că Gelasie, stareț la Marea Laură de lângă Ierusalim între 537 și 546 cerea să fie citită în biserică opera lui Antipater pentru a-i feri pe călugări de greșelile lui Origen",
    "731": " Recent, M van Esbroeck a propus să-i fie atribuită lui Antipater o scriere Despre credință transmisă până la noi în georgiană sub numele lui Ipolit \n\nBibliografie Ediții: Omilii și fragmente în PG 85, 1764-1796; 86/2, 2045-2053; 96, 468 501-505 Predica despre Urcarea la cer în R Grégoire L’homélie d’Antipater de Bostra pour l’assomption de la Mère de Dieu, „Parole de l’Orient” 1 (1970), 95-122 Totodată C Vona L’orazione di Antipatro sulla nascita del Battista e l’orazione dell’Annunziazione Testo greco e italiano con introduzione e commento Traduzione dal siriaco della l’orazione, Pontif Univ Lateranense, Roma 1974 \n18 Sever de Antiohia; Nefalie și Iulian din Halicarnassus \nAvem informații despre viața lui Sever din trei biografii: prima aparține prietenului său Zaharia Retorul și ajunge până la anul numirii sale ca patriarh de Constantinopol (512); a fost scrisă în greacă, dar s-a păstrat în siriană; a doua, compusă de Ioan, abate de Beith-Aphthonia, a fost scrisă probabil la puțin timp după moartea lui Sever în greacă, dar s-a păstrat în siriană; și o a treia în etiopiană",
    "732": " Născut prin 465 la Sozopolis în Pisidia, a urmat întâi studii literare la Alexandria și de drept apoi la Beirut unde, și datorită îndemnurilor lui Zaharia care l-a pus să citească autori creștini, s-a convertit; a fost botezat la Tripoli în 488 și și-a început viața de monah lângă Gaza După o perioadă de sihăstrie care i-a afectat sănătatea, s-a întors la viața de cenobit, a întemeiat o mănăstire lângă Maiuma în Gaza și a fost hirotonisit preot Episcopul care îl hirotonise era monofizit, mănăstirea în care intrase, mediul în care Sever își desăvârșise formația creștină erau monofizite, și aceasta a fost orientarea pe care el a respectat-o și a apărat-o mereu În 509, s-a dus cu doi discipoli la Constantinopol pentru a protesta împotriva lui Nefalie, un agent al patriarhului de Ierusalim care crea dificultăți călugărilor de la Maiuma; plângerea le-a fost rezolvată rapid și ei au rămas în continuare la Constantinopol unde Sever a compus mai multe opere polemice",
    "733": " În 512 a fost numit patriarh de Antiohia după plecarea lui Flavian în urma presiunilor monofiziților Sever declară că acceptă prevederile din Henotikon, decretul prin care împăratul Zenon propunea în 482 un compromis, și respinse Tomul lui Leon și formula de la Calcedon; a fost combătut însă nu numai de calcedonieni, ci și de monofiziții radicali La moartea împăratului Anastasius în 518, Sever, amenințat de Justin, succesorul acestuia, simpatizant al calcedonienilor, a trebuit să fugă în Egipt Refugiat la Eknaton, lângă Alexandria, a păstrat legăturile cu episcopii monofiziți din Orient și a scris mai multe opere prin care a polemizat în special cu Iulian din Halicarnassus (aici, pp ???-???) și cu Ioan de Cezareea (aici, pp ???-???) După moartea lui Justin în 527, soția lui Justinian, Teodora, care îi simpatiza pe monofiziți, a determinat în 535 numirea lui Antim ca patriarh de Constantinopol",
    "734": " Acesta era în mod formal calcedonian, dar în realitate era înclinat spre monofizism, astfel încât, grație acestui nou climat, Sever s-a putut întoarce la Constantinopol Însă episcopul Romei, Agapetus,, s-a dus la Constantinopol și a dat naștere unei reacții care a culminat cu un sinod unde au fost anatemizați Antim și Sever și cu un edict al lui Justinian (6 august 536) prin care Sever era expulzat, iar operele sale condamnate la distrugere Sever s-a întors în Egipt și a murit la Xois la 8 februarie 538 Operele lui Sever au început să fie traduse în siriană încă din timpul vieții sale (din 528, la Edessa, de către Pavel din Calinice); acest lucru a permis păstrarea multora dintre lucrările sale după ordinul de distrugere promulgat de Justinian în 536, în timp ce în greacă a rămas doar o omilie (nr 77, transmisă sub numele lui Grigorie de Nyssa) și fragmente în catene sau florilegii",
    "735": " Tratatele teologice ale lui Sever sunt toate polemice Către 507-508, înainte de călătoria la Constantinopol, a scris două Discursuri către Nefalie (din primul au rămas doar fragmente) Nefalie, un călugăr din Alexandria, fusese întâi monofizit extremist, numărându-se printre liderii „schismaticilor (aposchiști)”: îl combătuse pe Petru Mongo pentru că era prea moderat și fusese unul dintre călugării care îi ceruseră împăratului Zenon o interpretare anticalcedoniană clară a Henotikon-ului Apoi, trecuse în tabăra cealaltă și se mutase în Palestina unde încercase să-i convingă pe monahi și episcopi să nu mai fie îngăduitori cu anticalcedonismul; a avut loc probabil o dispută publică între el și Sever, urmată de o controversă în scris Nefalie a citit în public și a făcut să circule apoi un text intitulat Apologie a conciliului de la Calcedon în care apăra formula celor două naturi, încercând însă să demonstreze că aceasta este echivalentă cu cealaltă: „o singură natură a Logosului întrupată”; a fost așadar considerat primul reprezentant al neocalcedonismului cu identitate precisă",
    "736": " Din Apologie au rămas doar pasajele citate de Sever în scrierea sa polemică Sever contestă felul în care se folosește Nefalie de Sfinții Părinți: aceștia, în realitate, au afirmat că Cristos este din două naturi, nu în două naturi (așa cum spune formula de la Calcedon) Sever împărtășește această opinie și susține că afirmarea a două naturi după uniune distruge uniunea ipostatică, așa cum au făcut Teodoret și Andrei din Samosata La Constantinopol, între 509 și 511, Sever a compus Philaletes („Prietenul adevărului”) Intenția sa era aceea de a restabili adevărul în privința interpretării unei ample colecții de extrase din operele lui Chiril, alcătuită în cercuri filocalcedoniene cu scopul de a demonstra că autorul lor nu era în contradicție cu hotărârile de la Calcedon Mai întâi, Sever reproduce în întregime florilegiul unde formula calcedoniană era urmată de o serie de paralele între enunțurile cuprinse în aceasta și exprimări ale lui Chiril, apoi de 244 de pasaje din scrierile lui Chiril; în a doua etapă, Sever reia textele adăugându-le de fiecare dată un comentariu în care demonstrează că, înțelese în contextul lor, pasajele din operele lui Chiril sunt deschideri către monofizism",
    "737": " În această confutațiune sunt citate adesea, în afară de contextele fragmentelor din Chiril aflate în discuție, alte texte patristice, fie în sprijinul propriei teze (de ex în cazul lui Atanasie), fie pentru a le respinge (cazul citatelor din Teodoret) În anii petrecuți ca patriarh la Antiohia, Sever a început să scrie cel mai complex tratat al său, Contra gramaticului nelegiuit, în care combate Apologia conciliului de la Calcedon a lui Ioan de Cezareea (cf aici, p ???; tratatul atacă și opera analoagă a lui Ioan de Scythopolis) Împărțit în trei cărți de mărime diferită (a doua ne-a parvenit incompletă), tratatul a fost completat abia în timpul primului său exil egiptean, către 520 Textul respectă ordinea operei combătute, dar e plin de digresiuni și de repetiții Prima carte respinge afirmația conform căreia opoziția față de Calcedon ascunde intenția de a legitima greșeala lui Eutihie care condunda cele două naturi în Cristos",
    "738": " În următoarele două, Sever combate interpretarea adversarului său care îl citește pe Chiril ca și cum ar fi calcedonian Acesta consideră compatibile formulele „o singură natură a Dumnezeului Logos întrupată” și „două naturi unite în mod inseparabil” și susține că Chiril n-a combătut teza lui Todoret potrivit căreia sunt două naturi în Cristos, ci afirmația că sunt două persoane În schimb, pentru Sever, physis, natura, și hypostasis și prosôpon, persoana, sunt identice pentru că el conferă termenului physis sensul de entitate individuală cu existență în sine (în timp ce natura este ceea ce e comun diferitelor ipostaze) În consecință, a susține existența a două substanțe echivalează cu a susține existența a două ipostaze, repetând astfel eroarea celor care spun că ființa umană, în Cristos, ar exista în mod autonom înainte de unirea cu Logosul Unirea ipostatică constă în schimb în faptul că natura (sau ipostaza) Logosului se unește cu trupul dotat cu suflet rațional, primit de la Fecioară; în acest sens se vorbește așadar despre „o natură a Dumnezeului Logos întrupată” și nu despre nouă naturi, pentru că acest lucru ar echivala cu admiterea a două ipostaze, adică a doi Cristoși",
    "739": " Ultima parte a operei (III, 31-40) discută textele patristice invocate ca argumente de către adversar, adăugând apoi un florilegiu propriu pentru a demonstra că Părinții Bisericii nu au admis niciodată că există două naturi distincte în Cristos după uniunea ipostatică În perioada 515-520 se desfășoară schimbul de scrisori dintre Sever și gramaticul Sergius, un literat care trăia probabil în dioceza Halebi, în patriarhatul Antiohiei Acesta îi scrisese episcopului de Halebi, Antoninus, pentru că judeca drept insuficientă formula „Nu spunem că proprietățile sunt separate” inclusă în mărturisirea de credință impusă celor care se converteau de la difizism la monofizism; Sergius crede că, așa cum se spune că există o singură natură a Dumnezeului Logos întrupată, tot astfel trebuie subliniată unitatea proprietăților sale, care, ca atare, nu e nici divină nici umană, ci proprie lui Cristos Antoninus transmite scrisoarea patriarhului său care îi răspunde lui Sergius susținând că, după unirea ipostatică, proprietățile divine și umane rămân distincte și nu separate, așa cum carnea și spiritul, unindu-se, formează unica natură umană, deși fiecare își păstrează, fără a putea fi confundate, proprietățile lor naturale",
    "740": " Insistența cu care Sergius își susține propria poziție și faptul că el cere explicații ulterioare duc la prelungirea schimbului epistolar până la un total de patru scrisori trimise de Sergius și trei răspunsuri din partea lui Sever În ultima, Sergius, după ce citează diverse pasaje din epistolele lui Sever, declară că aderă la poziția sa care corespunde învățăturii Părinților Bisericii Tot în traducere siriană s-a păstrat amplul dosar al controversei dintre Sever și Iulian de Halicarnassus Aceasta a început în anii în care amândoi erau exilați în Egipt, lângă Alexandria, ca urmare a politicii anticalcedoniene a lui Justin Încă de la Constantinopol, unde în jurul anului 510 episcopul de Halicarnassus îl ajutase pe Sever să provoace depunerea patriarhului Macedonius, apăruseră între cei doi prieteni primele neînțelegeri privind alterabilitatea trupului lui Cristos înainte de înviere Atunci când, prin 520, Iulian, în contextul polemicii cu difiziții, a compus în Egipt Tomul în care respingea această teză, i l-a trimis lui Sever însoțit de o scrisoare în care îi cerea să-l analizeze, sperând că va putea obține sprijin pentru poziția sa de la o autoritate recunoscută printre monofiziți",
    "741": " Abia după cinci luni, Sever i-a răspuns că nu e de acord cu el, în termeni generali; de fapt, între timp, compusese o cuprinzătoare Critică a Tomului Iulian i-a trimis o nouă scrisoare, cerându-i să-i trimită Critica; aceasta a fost urmată de o a doua epistolă a lui Sever care se plângea de faptul că Iulian făcuse deja public textul Tomului După o altă scrisoare a lui Iulian care avusese timp să-și procure Critica, Sever a răspuns printr-o lungă scrisoare în care a făcut un rezumat al Criticii Ulterior, în Propozițiile eretice, a trecut la expunerea și respingerea celor opt propoziții în care Iulian își concentrase întreaga doctrină Acesta a publicat o a doua ediție a Tomului cu adăugiri; apoi, Contra blasfemiilor lui Sever, în zece tomuri; după aceea, pentru a se apăra de acuzația că a aderat la maniheism și la eutihianism, Iulian a compus Apologia (citată și ca Discurs împotriva maniheilor și a eutihienilor), rezumându-și propria poziție în zece anateme",
    "742": " Pentru a combate aceste tratate, Sever a scris succesiv Contra adăugirilor și Contra Apologiei lui Iulian La tratatul Contra blasfemiilor lui Sever el n-a răspuns imediat; a făcut-o poate mai târziu într-o operă intitulată Contra lui Felicissimus din care s-au păstrat doar câteva fragmente Scrierea lui Iulian este oricum citată în Apologia tratatului Philalethes, compusă de Sever pentru a combate tentativa adepților lui Iulian de a folosi afirmațiile din Philalethes ca probe în favoarea opiniilor proprii Toată desfășurarea acestei controverse se situează înainte de 528, an în care întregul dosar a fost tradus în siriană de Pavel din Calinice (câteva fragmente au fost recuperate din manuscrisele catenare exegetice) În mod tradițional, i se atribuia lui Iulian o poziție eutihiană potrivit căreia Logosul, prin actul unirii ipostatice, își transformase propria umanitate, făcând-o inalterabilă Acuzându-l pe Iulian că în acest fel suferința și moartea lui Cristos devin aparențe, adversarii săi au definit poziția lui drept aftartodocetism, adică o doctrină bazată pe caracterul indestructibil și impasibil al trupului, teză care subminează în mod inevitabil realitatea umană a Cuvântului",
    "743": " Istoricii moderni, fiind nevoiți să constate că Iulian credea totuși în realitatea Patimilor, considerau că, în viziunea acestuia, Cristos, din proprie voință, își făcuse trupul să simtă din nou suferința obișnuită Într-un studiu din 1924, R Draguet a propus o interpretare diferită Potrivit lui Iulian, natura umană, prezentă deja în întregime în Adam, fusese creată ca o entitate indestructibilă, însă această condiție fusese irosită prin păcatul originar, iar caracterul său alterabil care decurge de aici, asociat cu concupiscența, se transmite tuturor descendenților lui Adam, născuți tocmai din imboldul dorințelor trupești În esență, condiția caracterizată prin alterabilitate și mortalitate este în mod necesar o stare de păcat care se transmite individului anterior oricărui act al său de voință prin simpla sa participare la natura umană În schimb, pentru Sever, descendenții lui Adam se nasc muritori, dar nu și păcătoși; însă natura lor compozită le conferă în mod firesc un caracter perisabil",
    "744": " Din aceste premise opuse iau naștere în mod inevitabil cristologii antitetice Pentru Sever, Logosul indestructibil și nepieritor, întrupându-se, devine în mod firesc alterabil și muritor; pentru Iulian, această condiție fiind consecința păcatului și nu a naturii umane ca atare, Logosul a devenit într-adevăr om, însă, fiind născut în afara păcatului, este indestructibil Fiind Logos incapabil de suferință, chiar și ca om, chiar și supus Patimilor, Cristos rămâne impasibil; suferințele sale nu sunt „naturale” precum cele ale celorlalte ființe umane, ci „voluntare” Mai mult, tocmai pentru că nu trebuia să moară, Cristos a putut să ofere moartea sa din proprie voință pentru mântuirea lumii Caracterul paradoxal al acestor formule scoase din context, a permis lui Sever și adversarilor ulteriori ai lui Iulian să-l eticheteze drept eutihian și docetist Contestată la început, această interpretare a lui Draguet pare astăzi acceptată de mai toată lumea Cât despre scrierile lui Iulian, în afară de scrisorile inserate în dosarul controversei cu Sever, traduse în siriană, și în afară de pasajele citate de adversarul său, n-au supraviețuit din ele decât fragmente risipite ici-colo",
    "745": " Ne-au rămas de la Sever 125 de omilii de amvon, adică rostite din amvonul episcopal din Antiohia între 512 și 518; au fost traduse în siriană întâi de Pavel din Calinice către 530 și a doua oară de Iacob din Edessa cam prin 700; a ajuns până la noi cea mai mare parte din aceste două traduceri Conform clasificării din studiile lui A Baumstark, predicile sunt repartizate de obicei în patru categorii: cele pentru sărbătorile principale ale anului liturgic; cele pentru sărbătorile sfinților; explicațiile lecturilor duminicale; discursurile ocazionale și doctrinale în general Omilia a 2-a a fost găsită abia în 1976 Numai predica 77 s-a păstrat în greacă pentru că a fost uneori transmisă sub numele lui Grigorie de Nyssa și Esihie din Ierusalim; însă numeroase fragmente în grecește s-au transmis prin florilegiile și manuscrisele catenare exegetice Două omilii s-au păstrat și în versiune coptă",
    "746": " Separat de această culegere, ne-au rămas în siriană alocuțiunea pronunțată de Sever după numirea sa ca patriarh de Antiohia și un fragment dintr-o omilie consacrată Urcării la Cer a lui Cristos, citat de Sever însuși în a treia epistolă către Iulian; apoi, în coptă, o predică despre Fecioară Omiliile sunt importante pentru istoria liturghiei pentru că întreaga culegere e dispusă în ordine cronologică ceea ce permite reconstruirea parțială a anului liturgic al Bisericii antiohiene la începutul secolului al VI-lea; totodată, predicile conțin uneori și mențiuni privind lăcașele de cult în care au fost ținute constituind așadar și o sursă de date importantă pentru istoria acestora Pe de altă parte, aceste discursuri ilustrează modul în care patriarhul traducea în termeni pe înțelesul poporului doctrina pe care o apăra în operele cu specific doctrinar; acolo, el propovăduia monofizismul și combătea iudaismul, maniheismul și cristologiile concurente Tematicile privind întruparea Logosului erau abordate mai ales în catehezele din Miercurea Sfântă, destinate celor care urmau să fie botezați de Paște: cazul omiliilor 21 (3 aprilie 513), 42 (26 martie 514), 70 (15 aprilie 515), 90 (30 martie 516), 109 (22 martie 517), 123 (11 aprilie 518)",
    "747": " Sever a întreținut o vastă corespondență care a fost adunată în 23 de cărți cu un total de circa 4000 de scrisori (4 cărți de epistole scrise înainte de a deveni patriarh, 10 din perioada patriarhatului, 9 începând cu exilul); mai târziu a fost alcătuit un extras (Eklogai), în mai multe cărți și acesta, cuprinzând circa 700 de scrisori din perioada patriarhatului A șasea carte din această selecție, conținând un număr de 123 de scrisori, a fost tradusă în siriană în 669 de către presbiterul Atanasie din Nisibi și s-a păstrat până azi Pe baza altor manuscrise siriene de proveniență monofizită s-au putut publica încă 118 scrisori sau fragmente de corespondență, iar alte câteva au fost găsite și editate recent Firește, trebuie adăugate cele deja menționate, adresate lui Sergius și lui Iulian din Halicarnassus Unele scrisori s-au păstrat, tot în siriană, în Istoria bisericească atribuită de obicei lui Zaharia Retorul (în realitate, acesta nu e decât unul din izvoarele operei); printre ele, autoapărarea adresată împăratului în ajunul întoarcerii la Constantinopol, după exil",
    "748": " Puține epistole s-au păstrat în coptă și în arabă Prin manuscrise catenare ne-au fost restituite însă numeroase fragmente în greacă Destinatarii și conținuturile scrisorilor sunt foarte diverse; ele constituie o sursă importantă de informații despre viața ecleziastică și controversele teologice din acea perioadă Dacă scrisorile din cartea a șaptea din Eklogai se referă mai cu seamă la chestiuni bisericești, printre celelalte se găsesc și numeroase expuneri doctrinare Așa sunt (pentru a nu menționa decât foarte puține exemple) cele două scrise contelui Ecumenius unde se vorbește despre necesitatea de a apăra distincția dintre proprietățile și acțiunile trupului respectiv ale Logosului în cadrul unirii ipostatice; sau cea trimisă lui Maron (păstrată fragmentar) unde natura și ipostaza individuală sunt considerate identice; sau cea adresată locuitorilor din Emesa pentru a respinge teza unui membru al acelei comunități care nega faptul că Logosul înviase cu trup de carne Din scrisorile privitoare la evenimente contemporane, trebuie amintită, de exemplu, aceea, bogată în citate biblice, prin care sunt consolați și încurajați călugării monofiziți expulzați din Antiohia și din alte localități în vremea împăratului Justin și dispersați în Orient",
    "749": " Chestiuni teologice și exegetice sunt discutate în lungul răspuns trimis șambelanului Eupraxios care îi pusese lui Sever o serie de întrebări referitoare la teme doctrinare (nașterea Logosului, întruparea sa, suferințele și așa mai departe) și la exegeza unor pasaje din Scripturi (de exemplu, de ce în Gal 3, 13 Cristos este numit „blestem”; de ce a fost poruncită circumcizia; care este interpretarea anumitor cuvinte ale lui Isus) O culegere cuprinzând 366 de imnuri liturgice în greacă, între care 295 atribuite lui Sever, a fost tradusă în siriană între 619 și 629 de către Pavel, episcop de Edessa, care a inserat în text, din rațiuni de ritm, numeroase modificări și adaosuri; în 675, Iacob din Edessa a revizuit culegerea, semnalând interpolările și inserând traduceri literale ale originalului Cum imnurile sunt dispuse în funcție de cele opt tonuri utilizate, culegerea a fost de aceea numită Octoechos",
    "750": " Imnurile sunt dedicate unor evenimente și personaje din istoria evanghelică, în special celor legate de marile sărbători (Crăciun, Paște, Rusalii, Urcarea la Cer), însă și unor figuri de martiri sau Părinți ai Bisericii (Grigorie Taumaturgul, Atanasie, Basilius), unor patriarhi, episcopi și împărați, ca și unor evenimente din actualitate (invazia hunilor, războiul cu perșii, cutremure), sau conțin învățături (împotriva mâniei, împotriva teatrului și a dansului; aceasta din urmă fiind o temă care apare și în omilii); altele au ca temă diversele ore ale zilei (imnuri pentru dimineață și seară), categoriie sociale din comunitate (clerici, călugări, fecioare, văduve) și altele În general, imnurile au ca punct de pornire o frază luată din Scripturi În sfârșit, sub numele lui Sever s-au mai transmis câteva liturghii în siriană a căror autenticitate, însă, nu e deloc sigură; e vorba în speță de o Anafòră (liturghie euharistică) și de două liturghii de botez (una mult mai scurtă decât cealaltă)",
    "751": " Liturghia coptă a iacobiților conține câteva rugăciuni atribuite lui Sever Talent extraordinar, Sever cunoaște foarte bine Scriptura și tradiția patristică la care recurge în mod constant pentru a da temei afirmațiilor sale Ca scriitor e destul de repetitiv, însă se exprimă foarte limpede și e un abil dialectician Așa cum am văzut, scrierile sale doctrinare sunt toate polemice; Sever e nevoit să-și expună și să-și precizeze tezele confruntându-le cu opinii opuse, mai ales când răspunde unor atacuri El i-a combătut pe calcedonieni pe de o parte, iar pe de altă parte pe eutihieni și pe aftartodocetiști Monofizismul său a fost denumit de moderni verbal pentru că, în esență, nu diferă de orientarea lui Chiril și de cea calcedoniană; însă n-ar fi putut accepta niciodată limbajul celor două naturi pentru că felul în care el echivalează natura cu ipostaza, despre care am vorbit deja, îl obliga să detecteze nestorianismul în orice tentativă de a face distincție între naturi în Logosul întrupat",
    "752": " În acest sens a combătut Tomul papei Leon care atribuia naturii umane acțiuni proprii; cum acțiunile proprii presupun o existență în sine proprie, acest lucru e echivalent, pentru Sever, cu a atribui naturii umane o existență în sine autonomă, așadar cu o poziție nestoriană Sigur, așa cum am văzut, Sever face o distincție între acțiunile omului și cele ale divinității în Cristos (numai primul, de exemplu, poate suferi și muri), care continuă să existe după unirea ipostatică fără ca esența specifică a unora (poiotês physikê) să poată fi transmisă celorlalte (deci, fără confuzie: contra opiniei gramaticului Sergius); însă, dată fiind unitatea subiectului, a Logosului, Sever neagă ideea că ar putea fi repartizate atât omului, cât și lui Dumnezeu După întrupare, există o singură ipostază sau natură a Cuvântului și ca atare și o singură acțiune (energeia) Pe de altă parte, tocmai distincția dintre proprietăți și dintre acțiuni îi permite lui Sever să afirme, în opoziție cu Iulian, că, înainte de înviere, trupul Logosului este muritor și degradabil",
    "753": " Sever a vrut să rămână tot timpul fidel învățăturii lui Chiril, însă a păstrat și aspectele radicale ale acesteia pe care Chiril însuși ajunsese să le treacă sub tăcere, cum e cazul anatematismelor Lupta dusă de Sever pe mai multe planuri în același timp a împiedicat părțile implicate să-l înțeleagă așa cum trebuie Mai cu seamă studiile din secolul al douăzecilea, începând cu cele ale lui J Lebon, au pus în adevărata lumină lumină intențiile și doctrina lui \n\nBibliografie Ediții ale operelor lui Sever: Discursuri către Nefalie și Scrisori către Sergius – J Lebon, CSCO 119-120, 1949: Philalethes: R Hespel, CSCO 133-134, 1952 Contra gramaticului nelegiuit: J Lebon, CSCO 93-94; 101-102, 111-112, 19522 Scrieri polemice contra lui Iulian de Halicarnassus: R Hespel, CSCO 244-245 (1964); 295-296 (1968); 301-302 (1969) Apologia tratatului Philalethes: R Hespel, CSCO 318-319, 1971 (în CSCO sunt și textul sirian și trad",
    "754": ") Omilii: versiunea lui Iacob din Edessa este editată în mai multe fascicule din PO între 1906 și 1977; cf pt detalii CPG III, n 7035; pt edițiile celorlalte omilii ibidem, n 7036-7038 Scrisori: EW Brooks, The Sixth Book of the Select Letters of Severus Patriarch of Antioch in the Syriac Version of Athanasius of Nisibis, 2 vol, Londra 1902-1904, retip în 1969; pentru celelalte scrisori Idem, în PO XII/2 (1915); XIV/1 (1920); SP Brock, Some New Letters of the Patriarch Severos, în Studia Patristica XII (TU 115), Akademie Verlag Berlin 1975, pp 17-24; cf totodată CPG III, n 7070-7071 Imnurile sunt editate și traduse de EW Brooks în PO VI/1 (1909); VII/5 (1911) Fundamental rămâne studiul lui J Lebon, Le monophysisme sévérien, J van Linthout, Louvain 1909; Idem, La christologie du monophysisme syrien, în A",
    "755": " Grillmeier – H Bacht (editori), Das Konzil von Chalkedon (aici, p ???), I, pp 452-602 Bibliografie mai recentă în F Graffin, Sévère d’Antioche, în DSp XV, 1989, col 748-751 Însă privitor la cristologia lui Sever acum cf mai ales A Grillmeier, Le Christ dans la tradition chrétienne II/2 (1989), trad fr Cerf, Paris 1993, pp 37-244 Totodată, IR Torrance, Christology after Chalcedon Severus of Antioch and Sergius the Monophysite, Canterbury Press, Norwich 1988 – Despre Nefalie: S Helmer, Der Neuchalcedonismus (mai sus, p ???), pp 151-159 Despre Iulian de Halicarnassus: R Draguet, Julien d’Halicarnasse et sa controverse aves Sévère d’Antioche sur l’incorruptibilité du corps du Christ Étude d’histoire littéraire et doctrinale suivie des fragments dogmatiques de Julien (texte syriaque et traduction grecque), Impr P Smeesters, Louvain 1924",
    "756": " \n19 Ioan de Scitopolis \nEpiscop de Scitopolis, în Palestina, între 536 și 550, Ioan – zis și Scolasticul – făcea dovada unei culturi impresionante pentru vremea sa; este unul din primii reprezentanți de seamă ai neocalcedonismului Nu se știe aproape nimic despre viața lui, iar operele sale s-au pierdut aproape în întregime Prin 510 a compus o scriere în trei cărți despre întrupare în care apăra nu numai formula de la Calcedon, ci și teologia lui Chiril; a fost combătut de Basilius din Cilicia printr-o scriere alcătuită din șaisprezece cărți pe care Fotie a citit-o (Biblioteca, cod 107) și de la care provin și informațiile privitoare la aceste două opere pierdute: în primele 13 cărți, scrise sub formă de dialog, Basilius ataca prima carte a scrierii lui Ioan, iar ultimele trei combăteau celelalte două cărți din opera adversarului Între tezele lui Ioan combătute de Basilius erau afirmația potrivit căreia Logosul a pătimit cu trupul și formula teopaschită „unul din Sfânta Treime a suferit”; discuția era legată în mare măsură de interpretarea unor pasaje din Scripturi",
    "757": " Între 512 și 518, adică în timpul patriarhatului lui Sever de Antiohia, Ioan a scris o lungă Apologie a conciliului de la Calcedon, compusă din cel puțin opt cărți (care ar putea fi identică totuși cu opera precedentă), din care s-au păstrat fragmente citate în Contra gramaticului nelegiuit a lui Sever de Antiohia A mai scris și un tratat Contra lui Sever din care s-a păstrat un fragment citat la al șaselea conciliu ecumenic (787) Totodată, a fost primul autor al unor scolii la corpusul scrierilor lui Pseudo Dionisie Areopagitul; mai târziu, în secolul al XII-lea, au fost amestecate cu cele ale lui Maxim Mărturisitorul, însă o traducere siriană a lui Dionisie, însoțită de majoritatea scoliilor lui Ioan (efectuată nu mai târziu de secolul al VIII-lea) ne permite să le identificăm \n\nBibliografie Pentru texte cf indicațiile din CPG III, n 6850-6852 Scoliile la Dionisie se găsesc în PG 4, 15-432; 527-576; cf",
    "758": " H Urs von Balthasar, Liturgia cosmica L’immagine dell’universo in Massimo il Confessore, trad it AVE, Roma 1976 \n20 Ioan din Cezareea \nÎn ciuda progreselor făcute în ultimele decenii, cunoștințele noastre în privința acestui personaj rămân nesigure Pe baza unei informații nu tocmai clare, transmise de Anastasie Sinaitul, s-a spus că ar fi autorul unui florilegiu chirilian difizit combătut de Sever de Antiohia în Philalethes, însă această idee s-a dovedit a fi falsă Împotriva lui Ioan – chiar dacă autorul n-a vrut să-i pomenească numele – e îndreptată însă o altă operă a lui Sever, Contra gramaticului nelegiuit, păstrată doar în siriană (aici, p ???) Pe de altă parte, se știu foarte puține lucruri despre activitatea lui Ioan: era preot și gramatic la Cezareea, însă nu se știe precis dacă e vorba de Cezareea din Capadocia sau de cea din Palestina",
    "759": " O adnotare pe marginea unui manuscris al unei scrisori a lui Filoxen din Mabbug conține numele lui Ioan, menționat în legătură cu un sinod de teologi neocalcedonieni ținut la Alexandria între 514 și 518; Ioan ar fi redactat epistola sinodală adresată împăratului Anastasius Însă exactitatea notei a fost pusă sub semnul întrebării Din scrisoarea lui Filoxen rezultă că acesta ar fi primit de la destinatar, împreună cu epistola sinodală, o apologie a conciliului de la Calcedon potrivit căreia acest conciliu era în perfectă concordanță cu tradiția Părinților Bisericii; ar putea fi vorba (crede M Richard) despre aceeași apologie combătută de Sever, căruia i-ar fi fost trimisă de Filoxen Sigur este doar faptul că, din Apologia conciliului de la Calcedon scrisă de Ioan n-au rămas decât fragmentele citate de Sever Acestea ne permit să ne facem o idee despre conținutul operei, organizată în patru părți",
    "760": " În prima era expusă doctrina celor două naturi și erau respinse criticile monofiziților la adresa calcedonienilor; în a doua parte erau trecute în revistă relațiile lui Chiril cu orientalii pentru a fi pusă în evidență concordanța dintre doctrina acestuia și cea calcedoniană În partea a treia era criticat un tratat precedent al lui Sever, Discursuri către Nefalie; urma în fine un florilegiu de texte patristice Unele fragmente din această operă se mai găsesc și în florilegiul intitulat Doctrina Sfinților Părinți privitoare la întruparea Cuvântului (Doctrina Patrum de incarnatione Verbi), sub numele de Eulogiu din Alexandria \n\nCercetări recente, mai cu seamă ale lui M Richard, au confirmat că îi pot fi atribuite lui Ioan 17 Capitole contra acefalilor și o scriere Contra aftartodocetiștilor, ca și două scurte extrase referitoare la Ioan 8, 44 și 10, 18, transmise printr-un manuscris catenar exegetic despre evanghelia lui Ioan și luate probabil dintr-o omilie sau dintr-un tratat contra iudeilor; toate aceste texte poartă în manuscrise numele lui Ioan Gramaticul",
    "761": " Într-un manuscris de la muntele Athos s-au păstrat două omilii ale lui Ioan contra maniheilor, unele extrase din acestea fiind reperabile în texte antimaniheiste ulterioare Același manuscris conține și un Dialog al unui ortodox cu un maniheu, transmis și printre operele lui Ioan Damaschinul sub titlul Dialog al lui Ioan ortodoxul cu un maniheu; pe baza confruntării cu omiliile, M Richard a propus ca dialogul să-i fie atribuit lui Ioan din Cezareea, lucru ce pare să fie confirmat de studii recente Efortul de a împăca doctrina lui Chiril din Alexandria cu formula de la Calcedon dovedește că Ioan este unul din reprezentanții principali ai neocalcedonismului \n\nBibliografie Ediția critica a tuturor textelor: M Richard, Iohannis Caesariensis presbyteri et grammatici opera quae supersunt (CChr SG 1) Brepols-Leuven University Press, Turnhout-Leuven 1977 (Dialogul cu un maniheu este editat de M Aubineau) \n21 Efrem din Amida, patriarh de Antiohia \nNăscut la Amida, Efrem vorbea limba siriană, însă ulterior a învățat bine limba greacă",
    "762": " A ajuns comes orientis (vicar pentru cele 15 provincii ale diocezei din Orient) și a fost prețuit de toată lumea pentru că era cinstit și drept, astfel încât, atunci când patriarhul Eufrasius a pierit în groaznicul cutremur din 29 mai 526, Efrem a fost ales ca succesor al acestuia în 527 După un al doilea cutremur dezastruos care a avut loc în 528, Efrem a reconstruit orașul care a primit numele de Theoupolis A devenit omul-simbol al calcedonienilor și nu a ezitat să-i persecute pe monofiziți, prevalându-se de legile promulgate de Justin I și provocând chiar reacții violente ale populației antiohiene (531), până când Justinian a îmblânzit legislația antimonofizită a predecesorului său După numirea lui Antim ca patriarh de Constantinopol, Sever s-a putut muta în capitală în 535 (v aici p ???) și atunci Efrem i-a scris papei Agapet pentru a denunța uneltirile monofiziților la Constantinopol",
    "763": " Situația s-a schimbat în favoarea calcedonienilor o dată cu sosirea papei la Constantinopol în 536 și cu condamnarea monofiziților la sinodul din același an; Efrem a profitat de acest lucru pentru a efectua în iarna 536-537 o călătorie în diocezele aflate sub jurisdicția sa cu scopul de a-i elimina, chiar și prin cele mai violente mijloace, pe ultimii monofiziți În 537 sau 538 un sinod format din 132 de episcopi din patriarhatul antiohian a aprobat formula lansată la conciliul de la Calcedon și l-a anatemizat pe Sever În 540, Chosroes I, regele perșilor, a invadat Siria și a distrus Antiohia; Efrem a trebuit să fugă în Cilicia, dar s-a reîntors fără îndoială la puțin tmp după aceea, imediat ce perșii au plecat În preajma sărbătorii Paștelui din 540, Efrem a participat la Gaza la un sinod care urma să-l judece pe patriarhul calcedonian de Alexandria Pavel din Tabena și să condamne origenismul; Efrem însuși s-a situat pe poziții antiorigeniste fiind influențat de călugării de la mănăstirea din Saba de lângă Ierusalim, unde fusese găzduit după sosirea sa la Gaza",
    "764": " A murit după 18 ani de patriarhat, deci în 545 (potrivit altora, care plasează numirea sa în 526, în 544) Din nefericire, toate operele sale s-au pierdut cu excepția câtorva fragmente (una singură ar putea fi completă) Despre scrierile lui ne informează Fotie care cunoștea o culegere în trei volume, dar descrie numai două din ele (Biblioteca, cod 228-229) Codexul 228 conținea numeroase scrisori; Fotie face un amplu rezumat al epistolei către un anume Zenovie din Emesa din gruparea Acefalilor în care Efrem aborda, între altele, problema Trisagion-ului (cam prin 470, patriarhul monofizit de Antiohia Petru Fulon adăugase formulei „Sfânt, sfânt, sfânt” din liturghie clauzùla „care a fost răstignit pentru noi”, care orienta adjectivul Sanctus către Fiu, cu intenție monofizită), afirmând că nu era o dovadă în sine de erezie; tot aici apăra Tomul către Flavian al lui Leon cel Mare respingând criticile aduse textului de către monofiziți",
    "765": " Printre celelalte scrisori, mai existau două adresate lui Justinian și două lui Antim din Trapezunt, ulterior, patriarh de Constantinopol; în a doua epistolă trimisă acestuia, Efrem sublinia că recunoașterea a două naturi într-o singură ipostază nu presupune deloc ideea de diviziune Scrisoarea adresată lui Mega din Berea este caracteristică pentru orientarea neocalcedoniană a lui Efrem care susținea aici necesitatea de a accepta ambele formule – „unire ipostatică în două naturi” și „o singură natură a Logosului întrupată” – din respect pentru hotărârile de la Calcedon În codex, scrisorile erau urmate de șapte panegirice sub formă de omilie, însă Fotie ne spune doar când au fost rostite, nu și ce conțineau Al doilea codex conținea patru tratate Primul combătea interpretarea pe care adepții lui Sever o dădeau unui pasaj din a doua epistolă a lui Chiril din Alexandria către Succensus; ei spuneau că ființa umană se compune din două naturi, suflet și trup, însă acestea sunt separabile doar în mod abstract, astfel încât „nu înțelegem cele două naturi separat, ci spunem că există una a unei singure ființe”; însă pentru Efrem „una” desemnează ipostaza și nu natura",
    "766": " El dezvolta apoi, cu ajutorul unui dosar de extrase patristice, o argumentare prin care nega echivalența dintre physis și hypostasis Această scriere ar putea fi aceea din care se cunoaște un fragment ce ar proveni „din a treia carte contra lui Sever”, dedicată celor două tipuri de voință, divină și rea, care se nasc din facultatea volitivă a sufletului (Anastasie Sinaitul citează un al doilea fragment din aceeași scriere) Al doilea tratat era un răspuns la cinci întrebări puse de scolasticul Anatolie; aici, Efrem afirma, între altele, că Isus Cristos a înviat cu tot cu trup, că Adam a fost creat nemuritor (o opinie care îl apropie de poziția lui Iulian de Halicarnassus), că evanghelistul Ioan supraviețuiește undeva împreună cu Enoh și Ilie în așteptarea sfârșitului lumii Al treilea tratat, scris pentru doi asceți din Cilicia, Domnus și Ioan, lua apărarea conciliului de la Calcedon și a formulelor „o singură ipostază a Logosului întrupată” și „un singur prosôpon”",
    "767": " Și în acest caz ne întrebăm dacă e vorba despre „apologia sinodului de la Calcedon și a Tomului Sfântului Leon” din care provin mai multe fragmente, citate în al III-lea conciliu de la Constantinopol, care conțin afirmația că Cristos era perfect din punct de vedere uman, dotat cu toate proprietățile Al patrulea tratat din codexul 229 era un răspuns la acuzațiile pe care i le aduseseră lui Efrem unii călugări teopaschiți; și aici era combătut monofizismul cu citate din Sfinții Părinți și era apărat Tomul lui Leon Ioan Damaschinul citează un scurt fragment dintr-un tratat Despre Ioan Gramaticul și sinod Un fragment dintr-o scriere în care e combătut filosoful și presbiterul Acacius din Apamea conține definiții bazate pe etimologii ale unor termeni tehnici folosiți în controversa cristologică Un codex de la Veneția conține douăsprezece anateme îndreptate contra lui Nestorios și a lui Eutihie despre care e greu de spus dacă alcătuiesc un text autonom, sau o parte dintr-o scriere mai amplă",
    "768": " În fine, fragmente din câteva predici (despre Evr 4, 15, despre Cain, despre mărgăritar) sunt în parte probabil autentice, în parte cu certitudine false Așa cum am spus, Efrem e unul din reprezentanții cei mai tipici ai neocalcedonismului și acest lucru e dovedit chiar de efortul său de a reuni formula despre unica natură a Logosului întrupată și pe cea calcedoniană “în două naturi”; el poate face acest lucru în virtutea unei clarificări terminologice prin care este reinterpretată, în prima formulare a lui Chiril și în general în textele acestuia, physis ca hypostasis, ceea ce îi permite să reformuleze lucrurile astfel: „o singură ipostază a Cuvântului întrupată” Chiar și unirea ipostatică, tipic chiriliană, este considerată de el în concordanță cu conciliul de la Calcedon Caracteristice pentru tendința neocalcedoniană sunt totodată cristologia alcătuirii (unde, pentru Efrem, în Cristos, o synthesis se realizează nu în planul celor două naturi, ci în acela al ipostazelor) și negarea unei autonomii a ipostazei naturii umane a lui Cristos, care nu trebuie definită ca anipostatică – ceea ce ar echivala cu a o defini ca inexistentă – ci enipostatică, pentru că există realmente, însă doar în ipostaza Logosului",
    "769": " \n\nBibliografie Fotie, Biblioteca, cod 228-229, ed și trad R Henry, Photius, Bibliothèque, IV, Les Belles Lettres, Paris 1965, pp 114-174; fragmentele în PG 86/2, 2104-2109; S Helmer, Der Neochalkedonismus, cit pp 263-265; 271-272 Cf și CPG III, n 6902-6916 Studii: J Lebon, Ephrem d’Amid, patriarche d’Antioche, în Mélanges d’histoire offerts à Ch Moeller I, Université cathilique de Louvain, Séminaire historique, Louvain 1914, pp 197-214; S Helmer, Der Neochalkedonismus, cit, pp 185-195 \n22 Justinian I \nNu vom vorbi aici despre aspectele referitoare la personalitatea lui Justinian (împărat de la 1 august 527 până la 14 noiembrie 565) care nu sunt legate de activitatea sa de autor de scrieri teologice (firește, nu putem spune cât au contribuit la compunerea lor și alții, teologi „profesioniști”) El era profund convins că împăratul trebuie să apere puritatea credinței, pentru că triumful ortodoxiei și eliminarea erorilor aduce pacea în Biserică, necesară pentru bunăstarea imperiului",
    "770": " Deși recunoștea autoritatea Bisericii romane în materie de credință, s-a considerat de fapt îndrumătorul și legislatorul Bisericii De aceea, nu s-a ocupat de teologie ca un teolog mai mult sau mai puțin diletant care își elaborează o opinie proprie, ci cu scopul de a pune la punct teologia oficială menită să constituie osatura întregii legislații imperiale El a făcut din neocalcedonism teologia oficială a imperiului Așa cum am văzut, una din trăsăturile acestui curent este acceptarea formulei monahilor sciți potrivit căreia „unul din Sfânta Treime a suferit”, care permitea sublinierea unității celor două naturi în Cristos într-o tentativă de reapropiere de monofiziți Justinian fusese întâi circumspect în privința acestei formulări, însă ulterior a acceptat-o (scrisoarea trimisă papei Ioan al II-lea din 15 martie 533) Nu s-a împăcat însă cu monofizismul și prin Ordonanța împotriva lui Antim, Sever, Petru și Zoara din 6 august 536 confirma anatemele pronunțate de sinodul ținut la Constantinopol în același an în mai și iunie sub conducerea lui Mena, sinod menit să ratifice depunerea patriarhului Antim și condamnarea lui Sever de Antiohia, protejatul lui Antim, de către papa Agapet (cf",
    "771": " aici, p ???) În timp ce ordonanța consfințea respingerea nestorianismului și a monofizismului deopotrivă, în această circumstanță particulară lovea așadar în cel de-al doilea O expunere teologică în care este atacat acest curent este Tratatul dogmatic contra monofiziților, compus sub formă de epistolă adresată unor călugări din Alexandria pe care patriarhul Zoil îi convertise, sau era pe cale să-i convertească, de la monofizism la doctrina calcedoniană (probabil în 542-543) Prin intermediul a numeroase citate din Părinții Bisericii, în special din Atanasie și – mai ales – din Chiril, autorul încearcă să găsească temeiuri pentru doctrina potrivit căreia Cristos este în două naturi, deși nu această formulare apare în textele chiriliene invocate, ci „din două naturi” Condamnarea nestorianismului este, bineînțeles, o constantă a tratatului, lucru firesc din perspectiva unei politici religioase menite să-i recupereze cu orice preț pe monofiziți, a căror separare de imperiu era pentru Justinian mult mai gravă decât aceea a nestorienilor",
    "772": " În această direcție evoluează complexa și, din multe puncte de vedere, dureroasa problemă a celor Trei Capitole La sfârșitul lui 543 sau la începutul lui 544, Justinian a promulgat un edict – din care, din nefericire, n-au rămas decât câteva fragmente – ce conținea preceptele adevăratei credințe și care arunca anatema împotriva persoanei și a operelor lui Teodor din Mopsuestia, ca și împotriva anumitor scrieri ale lui Teodoret din Cyr (scrierile în care îl atacă pe Chiril și conciliul din Efes) și ale lui Iba din Edessa (epistola către Mari): trei nume legate de doctrina lui Nestorios Denumirea de Trei Capitole depinde de faptul că, în timp ce erau desemnate în mod curent drept capitole (kephalaia, capitula) chiar anatematismele, în acest caz au fost denumite în acest fel chiar scrierile anatemizate Pentru a obține aprobarea papei Vigilius, Justinian l-a făcut să vină la Constantinopol în 547; după tergiversări și refuzuri, Vigilius a condamnat cele Trei Capitole într-o scrisoare adresată patriarhului Mena (11 aprilie 548), însă a ridicat repede anatema din cauza reacției episcopilor occidentali și a cerut convocarea unui conciliu",
    "773": " În 551, Justinian a promulgat un alt edict intitulat Declarație de dreaptă credință împotriva celor Trei Capitole în care, după enunțurile privitoare la doctrina trinitară opusă lui Arie și Sabellius, urma un paragraf amplu consacrat problemei cristologice; era expusă aici doctrina neocalcedoniană referitoare la Cristos „alcătuit dintr-o natură și din cealaltă” (synthetos ex hekateras physeôs), argumentată cu pasaje din Sfinții Părinți, în special din Chiril, și erau condamnate pozițiile lui Nestorios și Eutihie Urma o serie de anateme prin care era confirmată din nou în mod dexplicit și detaliat condamnarea lui Teodor și a scrierilor lui Teodoret și Iba, fiind reafirmată totodată legitimitatea unei condamnări post mortem a lui Teodor În august 552, împăratul convoca la Constantinopol al cincilea conciliu general pentru a pune lucrurile la punct Când la 5 mai 553 conciliul a început în cele din urmă, Justinian a trimis episcopilor participanți o scriere (typos) în care stipula din nou condamnarea celor Trei Capitole și atrăgea atenția conciliului asupra acesteia",
    "774": " La 14 mai 553, într-un alt document emis de Vigilius în urma a nenumărate presiuni din partea împăratului, erau condamnate anumite doctrine ale lui Teodor, însă – în ciuda insistențelor lui Justinian asupra acestui punct, așa cum am văzut – nu și amintirea acestuia Totuși, la 8 decembrie, Vigilius a ratificat condamnarea celor Trei Capitole pronunțată de conciliu, provocând reacții violente în Occident și mai cu seamă o ruptură cu Bisericile din patriarhatul Aquileia care nu se va remedia decât în 689 Mai există o altă scriere a lui Justinian referitoare la această chestiune: o scrisoare lungă prin care este desființată o operă pierdută al cărei autor, necunoscut, lua apărarea celor Trei Capitole În contextul controverselor iscate în jurul lui Origen (aici, mai sus, pp ???-???), Justinian a trimis în 543 celor cinci patriarhi un Tratat contra nelegiuitului Origen și a odioaselor sale doctrine din care s-a păstrat exemplarul trimis lui Mena, patriarhul de Constantinopol",
    "775": " Erau stigmatizate aici și condamnate cu ajutorul unor citate biblice și patristice mai multe teze atribuite, uneori fără îndreptățire, marelui Alexandrin: Fiul este inferior Tatălui, iar Duhul Sfânt Fiului; Fiul nu-l poate vedea pe Tată, nici Duhul Sfânt pe Fiu; Fiul și Duhul Sfânt sunt creaturi; noi suntem cu Fiul într-o relație analoagă aceleia în care este Fiul cu Tatăl; puterea lui Dumnezeu este limitată; sufletele preexistau și li s-au dat trupuri după ce iubirea lor pentru Dumnezeu a slăbit; un suflet se poate întrupa de mai multe ori; și sufletul lui Cristos preexista și era unit cu Logosul înainte de a se întrupa; astrele au suflet; trupurile se nasc sferice; va veni apocatastaza pentru nelegiuiți și pentru demoni; și multe altele Împăratul îi poruncea lui Mena să adune episcopii prezenți la Constantinopol împreună cu egumenii ca să aprobe anatemizarea lui Origen; procesul verbal al acestei adunări ar fi trebuit semnat și de ceilalți episcopi și stareți",
    "776": " Florilegiul alcătuit din douăzeci și patru de extrase din tratatul lui Origen despre Principii, anexat la acest document, este important pentru reconstituirea textului grecesc al operei, chiar dacă trebuie utilizat cu prudență pentru că poate conține denaturări, cu atât mai mult cu cât citatele nu par să fie luate direct din opera lui Origen, ci din memoriul călugărilor palestinieni; izolându-le de context, adversarii i-au atribuit de multe ori lui Origen idei pe care el le propune doar ca posibilități, sau pe care intenționa chiar să le respingă (cf vol I, pp ???-???) Scrierea se încheie cu zece propoziții anatemizate (anatematisme) În martie sau aprilie 553, Justinian a trimis episcopilor reuniți pentru conciliu, înainte însă de începerea acestuia, o Epistolă despre Origen și adepții săi în care prezenta sintetic greșelile călugărilor palestinieni origeniști, sublinia legătura lor cu doctrinele pitagorice și platonice despre preexistența sufletelor și cerea conciliului condamnarea lor",
    "777": " Aceasta a fost pronunțată, însă, din câte se pare, nu de către conciliul ecumenic care a început la 5 mai (și în documentele căruia nu figurează dezbaterea unei asemenea teme), ci în cadrul unui sinod special care s-a desfășurat anterior, o synodos endemousa (cf aici, p ???) Evagrie spune (Istoria Bisericii IV, 39-41) că, spre sfârșitul vieții, Justinian ar fi promulgat un edict în favoarea aftartodocetiștilor; textul s-a pierdut Pe baza unei vechi tradiții, împăratul este considerat și autorul imnului Fiul unul-născut și Cuvânt al lui Dumnezeu care este inclus în liturghia lui Ioan Hrisostomul \n\nBibliografie Scrierile teologice ale lui Justinian sunt editate în PG 86/1, 945-1152; însă ediții critice ulterioare sunt preferabile Epistola către patriarhi contra lui Origen: ACO III, pp 189-214 E Schwartz, Drei dogmatische Schriften Justinians (AAM NF 18), Giuffrè, Milano 19732, conține Tratatul dogmatic contra monofiziților (incomplet în PG), Epistola contra celor Trei Capitole și Declarația privind dreapta credință",
    "778": " Textele teologice ale lui Justinian sunt adunate în M Amelotti – L Migliardi Zingale, Scritti teologici ed ecclesiastici di Giustiniano, Giuffrè, Milano 1977 \n23 Hipațiu din Efes \nPrima informație pe care o avem despre el se referă la anul 531 când împăratul Justinian l-a însărcinat să meargă să-l întâmpine, împreună cu patriarhul de Constantinopol, Eusebiu, și cu presbiterul Eusebiu, pe marele anahoret Saba care venea la Constantinopol ca mesager al episcopilor din Palestina (Chiril din Scitopolis, Viața Sfântului Saba 70; cf și aici, mai jos, p ???) Îl regăsim la dezbaterea ce reunește cinci episcopi calcedonieni și șase severieni, desfășurată la Constantinopol în 532 sau la începutul lui 533 din dispoziția lui Justinian (relatarea celor petrecute la colocviu aparține altui participant de orientare difizită, Inocențiu din Maronea, și a fost editată de E Schwartz în ACO IV/2, 1914, pp 169-184)",
    "779": " Purtător de cuvânt al calcedonienilor, Hipațiu s-a făcut remarcat, între altele, pentru faptul că a afirmat (pe drept cuvânt, așa cum au dovedit cercetătorii moderni) că nu sunt apolinariste texte ale lui Chiril și ale altor autori, aduse ca probă de partea adversă, și pentru că a pus sub semnul îndoielii autenticitatea scrierilor lui Pseudo Dionisie Areopagitul care își fac intrarea în istorie cu această ocazie (cf aici, p ???) În a doua parte a anului 533, Hipațiu s-a dus la Roma cu un alt episcop, tot din însărcinarea lui Justinian, pentru a obține de la papa Ioan al II-lea acordul pentru condamnarea unor călugări din Constantinopol care negau teza potrivit căreia Cristos care a pătimit și a murit ar fi parte a Sfintei Treimi De la 2 mai la 4 iunie 536, Hipațiu a participat la sinodul prezidat la Constantinopol de către patriarhul Mena și menit să-l condamne pe Antim din Trapezunt, ales patriarh de Constantinopol în 535 cu ajutorul severienilor, pe care papa l-a declarat însă destituit, în înțelegere cu împăratul, în februarie sau martie 536, hotărâre confirmată întocmai de către sinod",
    "780": " În 537-538, Hipațiu era încă episcop de Efes, așa cum dovedește inscripția despre care vom vorbi imediat; a murit înainte de 552, an în care apare numele altui episcop de Efes \n\nO inscripție de 35 de rânduri găsită la Efes la începutul secolului trecut conține o dispoziție a lui Hipațiu referitoare la îngroparea creștinilor Cei care se ocupă de ei, spune inscripția, procedează la fel cum a făcut Iosif din Arimateea cu trupul lui Isus Biserica episcopală din Efes, cu hramul Fecioarei Maria, organizează în acest scop un grup de bărbați (decani) și de femei (canonice) cu această sarcină și își asumă plata cheltuielilor de înmormântare; este etichetată drept „lăcomie iudaică” și sacrilegiu față de trupul Domnului orice tranzacție legată de înmormântări Dispoziția lui Hipațiu este determinată probabil de edictul privitor la înmormântări promulgat de Justinian în 537 și valabil în Constantinopol \n\nO importanță literară mai însemnată aveau Chestiunile diverse (Symmikta zêtêmata) prin care Hipațiu răspundea întrebărilor puse de Iulian din Atramiția, episcop al unei dioceze subordonate Efesului",
    "781": " S-a păstrat un singur fragment (ceva mai puțin de două pagini tipărite) în care Hipațiu îi răspunde lui Iulian, care se temea să introducă imagini în biserici, că porunca biblică privitoare la imagini poate fi aplicată cu moderație acolo unde nu mai există pericolul idolatriei pentru a-i ajuta pe oamenii simpli să se instruiască Această atitudine deschisă față de adorarea imaginilor corespunde unei poziții, dacă nu unanim, oricum larg reprezentate în Biserică, și susținută printre alții și de marii Capadocieni Hipațiu pare să transpună aici într-o formă pe înțelesul credincioșilor fără instrucție argumentația din Deuteronom 4, 19 conform căreia Dumnezeu a permis păgânilor să venereze astrele ca să nu se închine la opera propriilor mâini; astfel, lumina materială și strălucirea decorațiunilor unei biserici poate conduce către lumina inteligibilă și imaterială a lui Dumnezeu (S Gero) Prin serii de manuscrise (catene) exegetice s-au transmis numeroase fragmente din opera lui Hipațiu",
    "782": " Există trei (din care două în latină) dedicate Psalmilor, insuficiente însă pentru a demonstra că Hipațiu compusese un întreg comentariu al acestei cărți O catenă de manuscrise consacrate profeților minori conține 95 de fragmente referitoare la acest grup de cărți (nu sunt reprezentați Agheu și Maleahi), distribuite în proporții diferite (de la un fragment pentru Avdie, la câte 23 pentru Osea și Zaharia) Subiectele sunt introduse prin simpla formulă „al lui Hipațiu”, astfel încât nu putem fi pe deplin siguri că e vorba de autorul nostru; neobișnuit e faptul că în aceste fragmente nu se vorbește nicicum despre chestiunile cristologice care l-au preocupat pe Hipațiu din Efes Autorul vrea, înainte de toate, să clarifice semnificația textului și arată uneori cum s-a realizat aceasta în epoca lui Cristos și a Bisericii Interpretarea tipologică este doar ocazională, ca în cazul tradițional al lui Iona, typos al lui Cristos (fragm",
    "783": " 1 despre Iona); însă în celelalte fragmente referitoare la aceeași carte avem interpretări istorico-literare În sfârșit, catena dedicată lui Luca al lui Niketas din Heracleea conține cinci fragmente din opera lui Hipațiu, dar e totuși greu de stabilit dacă provin dintr-un comentariu, sau mai degrabă din omilii (așa cum au propus unii), ori din Chestiunile diverse: așa ar putea sta foarte bine lucrurile cu fragmentul 4 care e o tentativă de explicare a faptului că ruga lui Isus pentru iertarea ucigașilor săi (Luca 23, 24) e posibil să se fi realizat, iar iudeii, în același timp, să fi fost pedepsiți prin distrugerea Ierusalimului și împrăștierea poporului lor \n\nBibliografie Toate textele sunt editate, cu introducere, de F Diekamp, Analecta Patristica Texte und Abhandlungen zur griechischen Patristik, Pont Institutum Orient Studiorum, Roma 1938, pp 109-153 Totodată: S Gero, Hypatius of Ephesus on the Cult of Images, în Christianity, Judaism and Other Greco-Roman Cults",
    "784": " Studies for Morton Smith at Sixty, ed J Neusner, II, Brill, Leiden 1975, pp 208-216 \n24 Eustație Monahul \nAcest autor e cunoscut doar grație unei Epistole către Timotei scolasticul despre cele două naturi, contra lui Sever, scrisă pe la jumătatea secolului al VI-lea El îi asimilează pe monofiziții extremiști, cum e Timotei Aelurus, cu vechii docetiști și afirmă că toți cei care au declarat că Cristos a venit în trup, au propovăduit implicit cele două naturi Apoi susține că Sever de Antiohia, în timp ce afirmă că respinge opiniile lui Timotei, în realitate le apără Eustațiu aduce ca probe și analizează un mare număr de citate din scrierile lui Sever pentru a demonstra că acesta se contrazice continuu; pentru noi sunt prețioase aceste pasaje în limba greacă din scrierile lui Sever, pierdute în redactarea originală (și în unele cazuri pierdute definitiv), chiar dacă unele citate, mai ales cele din Contra gramaticului nelegiuit, nu au corespondent în versiunea siriană cunoscută de noi, ceea ce duce la nașterea unei probleme încă nerezolvate",
    "785": " \n\nBibliografie Text editat și introducere în Diversorum postchalcedoniensium auctorum collectanea I: Pamphili Theologi opus, ed JH Declerck; Eustathii Monachi opus, ed P Allen (CChr SG 19), Brepols, Turnhout 1989, pp 391-474 \n25 Leontie din Bizanț \nCâteva tratate cristologice s-au păstrat sub numele lui Leontie sihastrul sau călugărul; elemente prezente în text ne determină să le situăm în anii 529-543 În această perioadă sunt atestate diverse personaje cu acest nume, din care patru corespund cu autorul acestor tratate, așa cum rezultă din studiul fundamental al lui F Loofs din 1887 Astăzi însă, aceste deducții sunt admise doar parțial Sigură este, în orice caz, identificarea autorului în persoana lui Leontie din Bizanț, menționat de Chiril din Scitopolis (Viața Sfântului Saba 72; Viața lui Chiriac 13): un călugăr pe nume Leontie, originar din Bizanț, îl însoțește la Constantinopol în aprilie 531 pe Saba, trimis de episcopul de Ierusalim pentru a-i cere lui Justinian scutiri fiscale; în timpul disputelor teologice, Leontie apără conciliul de la Calcedon, însă Saba îl îndepărtează când descoperă că e origenist, iar Leontie rămâne la Constantinopol și, după aceea, contribuie la introducerea în cercurile imperiale a unor reprezentanți ai origenismului palestinian, printre care Domițian și Teodor Ascida (aici, p",
    "786": " ???) Născut la Constantinopol prin 480-490, Leontie povestește într-o scriere a sa în care îi combate pe nestorieni și pe eutihieni că a fost nestorian el însuși, dar s-a lepădat de acea rătăcire datorită anumitor „bărbați divini” Probabil în urma acestei „convertiri” a fost primit la Noua Laură* , lângă Ierusalim În 514, Leontie făcea parte din grupul de călugări origeniști izgoniți de egumenul Agapet din Noua Laură; ei aveau să fie reprimiți de către succesorul lui Agapet în 520 (Chiril din Scitopolis, Viața Sf Saba 36; cf aici, p ???) Pentru perioada cât a stat la Constantinopol, l-am putea identifica pe autorul nostru și în persoana unui „Leontie monahul, egumen al propriei chilii și topoteret al întregului deșert” care a participat la conciliul ținut sub conducerea lui Mena la Constantinopol în 536 și menit să condamne monofizismul lui Sever (însă M",
    "787": " Richard consideră că acest personaj este Leontie din Ierusalim) După o perioadă petrecută la Noua Laură și o vizită la Ierusalim la începutul anului 540, Leontie s-a întors la Constantinopol pentru a apăra orientarea origenistă care, așa cum am văzut, avea să fie condamnată la scurtă vreme după aceea printr-un edict al lui Justinian Trebuie să fi murit la Constantinopol în a doua jumătate a anului 543 Titlul Trei cărți contra nestorienilor și a eutihienilor a fost dat de H Canisio unui număr de trei tratate reunite sub un prolog unic pe care el le-a publicat în 1725 într-o versiune latină (textul grec a fost editat ulterior de A Mai) Primul tratat este dedicat respingerii „opuselor aparențe susținute de Nestorios și Eutihie în privința divinității și a umanității Domnului” Într-adevăr, autorul susține că adepții celor doi pot fi foarte bine definiți drept „susținători ai unor aparențe contrarii (enantiodokêtai) pentru că unii afirmă că în Mântuitor este aparentă divinitatea, iar ceilalți umanitatea",
    "788": " Însă rădăcina celor două erori opuse este aceeași: confuzia dintre natură și ipostază; acest lucru îl determină pe de o parte pe Nestorios să spună că sunt două ipostaze (ca o consecință a separării naturilor), iar pe de altă parte, pe Eutihie să admită o singură natură (ca o consecință a unirii ipostatice) Tratatul se încheie cu un florilegiu patristic În opinia lui M Richard, scrierea nu atacă atât cele două erezii menționate, ci îi combate în realitate pe adversarii antiorigeniști ai autorului A doua operă a trilogiei este un dialog în care sunt atacați calcedonienii care s-au lăsat amăgiți de aftartodocetiști a căror doctrină, în realitate, Leontie o descrie pornind de la polemica lui Sever de Antiohia cu Iulian din Halicarnassus Și al treilea tratat îi combate pe aftartodocetiști care, crede autorul, au comis aceleași erori ca și Pavel din Samosata, Diodor din Tars, Nestorios și Teodor din Mopsuestia",
    "789": " La sfârșitul tratatului și înainte de obișnuitul florilegiu patristic, Leontie citează și respinge numeroase texte ale acestuia Rezolvarea (Epilysis) silogismelor propuse de Sever are forma unui dialog (însă cei doi interlocutori n-au individualitate; e vorba de un expedient pentru prezentarea argumentelor și a contraargumentelor) între un „acefal” (cf aici, p ???; de fapt, un monofizit severian) și un ortodox Un scurt prolog ne avertizează că scrierea reprezintă o aprofundare a unor teme tratate deja în trilogia precedentă, în urma cererii pe care i-au făcut-o autorului câțiva credincioși ortodocși care cred că adversarii utilizează acum argumente noi în raport cu cele deja combătute de Leontie Aici, este aprofundat examenul critic al confuziei dintre natură și ipostază, autorul susținând că una este în Cristos ipostaza divină și umană, proprietățile fiind așadar comune, însă în sensul că aparțin unui singur individ, nu că ar putea fi atribuite unei unice naturi; dacă se poate spune că Isus e vizibil și invizibil, muritor și nemuritor și așa mai departe, cele două calități nu îi pot fi atribuite potrivit aceluiași aspect, iar în urma unirii își păstrează fiecare proprietatea sa naturală",
    "790": " Cele Treizeci de capitole contra lui Sever sunt o apărare sintetică a doctrinei celor două naturi; scrierea a fost inserată integral în florilegiul din secolele VII-VIII intitulat Învățătura Sfinților Părinți despre întruparea Logosului astfel încât, dintre operele lui Leontie, este singura care a beneficiat de o ediție critică atunci când F Diekamp a editat florilegiul Pentru celelalte scrieri, depindem încă de edițiile lui A Mai din 1833 și 1844, reproduse de Migne, însă ar fi nevoie neapărat de o ediție critică În afară de cele Treizeci de capitole, în Învățătura Sfinților Părinți sunt citate numeroase fragmente sub numele lui Leontie; F Loofs considerase că fac parte dintr-o operă pierdută a aceluiași autor, Scoliile, din care ar proveni și Rezolvarea și cele Treizeci de capitole și din care ar deriva și alte opere atribuite în manuscrise lui Leontie: Despre cele șapte ca și Contra nestorienilor și Contra monofiziților",
    "791": " În realitate, s-a dovedit că fragmentele sunt extrase din tratatul Contra nestorienilor și a eutihienilor Cele două tratate menționate mai sus în care sunt atacați nestorienii și monofiziții sunt atribuite în manuscrise unui călugăr numit Leontie din Ierusalim, recunoscut astăzi ca o persoană diferită de aceea a lui Leontie din Bizanț (cf aici, pp ???-???) Tratatul Despre cele șapte este, conform manuscriselor, opera „lui Leontie scolasticul bizantin, compusă întocmai după prelegerile (apo phônes) lui Teodor, avă mult iubit de Dumnezeu și preaânțelept filosof”; se consideră că trimiterea se referă la Teodor din Raithu, iar scrierea e redactată după 560 În ce privește omiliile atribuite în manuscrise lui „Leontie, presbiter de Constantinopol” și publicate în PG împreună cu operele lui Leontie din Bizanț, acestea trebuie trecute în seama altui autor (aici, pp ???-???) Merită însă amintită și opinia celor care continuă să atribuie unui singur autor scrierile din corpusul lui Leontie (în afară de Despre cele șapte); acesta ar fi mai legat de neoplatonismul lui Proclus și mai puțin influențat de origenism (S",
    "792": " Otto) Cristologia lui Leontie e în strânsă legătură cu antropologia sa Respingând definiția aristotelică a sufletului ca primă entelehie a unui corp fizic, Leontie consideră că sufletul este o substanță imaterială dotată cu mișcare proprie, așadar, o definește în mod cu totul independent de trup, și face din suflet și trup două substanțe complete; fiecare din ele este perfectă în sine și poate fi considerată imperfectă numai în raport cu ipostaza totului ale cărui părți sunt prin voință divină și nu în virtutea unei necesități intrinsece Ipostază e ceea ce există în mod separat; în ființa umană, sufletul și trupul au așadar în comun ipostaza, însă fiecare din cele două are o natură și o definiție proprii În alcătuirea lui Cristos, funcționează un raport analog cu cel dintre suflet și trup în individ Logosul s-a unit cu o natură umană individuală (însă dotată cu toate caracterele speciei) și completă (trup și suflet; Logosul nu înlocuiește sufletul – ceea ce ar fi apolinarism – tocmai pentru că în primul rând sufletul omenesc are nevoie de mântuire)",
    "793": " Unirea dintre divin și uman nu este pentru Leontie o simplă unire morală, așa cum greșit o concepeau antiohienii și Nestorios, pentru că în acest fel nu există o adevărată unire; de altfel, nu e nici o contopire în care totul se amestecă și nu se mai poate distinge ceea ce este propriu umanului, respectiv divinului; ci este în așa fel alcătuită încât, în aceasta, fiecare din elementele unite își păstrează proprietățile, însă acestea aparțin toate unui singur individ Această teză a raportului paritar dintre divin și uman îl ajută pe Leontie să evite una din problemele cristologiei lui Chiril din Alexandria, adică preponderența elementului divin care tinde să-l pună în umbră pe cel uman în persoana lui Cristos De fapt, cristologia lui Leontie este influențată mai mult de cristologia marilor Capadocieni decât de Chiril Pe de altă parte, respingerea doctrinei conform căreia trupul lui Cristos înainte de înviere este nedegradabil are, ca și în polemica antiiulianistă a lui Sever de Antiohia, motivații soteriologice: Logosul nu și-ar fi însușit trupul lui Adam așa cum era înainte de păcat pentru că a venit să-l izbăvească tocmai pe Adam păcătosul",
    "794": " Chiar dacă nu și-a însușit păcatul, și-a însușit totuși, prin urmare, trupul celui care a păcătuit ca și sufletul acestuia Perfecta asemănare dintre carnea lui Cristos și aceea a ființei umane păcătoase face posibilă imitarea de către aceasta a lui Cristos însuși și, ca atare, etica (Dialog contra aftartodocetiștilor, PG 86, 1348-1349) În timp ce n-a existat niciodată suflet omenesc neîntinat de păcat voluntar sau involuntar, singur sufletul Domnului a rămas neatins de vreun fel de păcat, nici măcar făptuit cu gândul; și tocmai faptul că pedeapsa ce urmează păcatului nu a găsit nici o cale către El, a oprit-o, a circumscris-o și, ca urmare, a îndepărtat-o și de cei vinovați: „moartea a murit pentru că a gustat din carnea celui care era fără păcat” (ibidem, PG 86, 1332) Nu avem spațiu aici pentru o expunere mai amplă a teologiei lui Leontie care rămâne, de altfel, un autor judecat în multe feluri",
    "795": " Dacă unii (ca V Grumel) au subliniat importanța contribuției sale la precizarea noțiunilor de natură și ipostază, în special a celei de-a doua (care desemnează existența autonomă, kath’heauto), așadar la teologia unirii ipostatice, alții (ca M Richard) au insistat asupra aspectelor detestabile ale personalității acestui scriitor, iar D Stiernon îl califică drept „sofist mai degrabă decât filosof (în sensul originar al celor doi termeni)”, aservit școlii sale teologice Până și importanța origenismului său este evaluată în mod diferit; o serioasă opoziție a întâmpinat oricum propunerea lui DB Evans de a descifra antropologia lui Leontie în cadrul doctrinei evagriene (origeniste) a intelectelor preexistente, sugerând astfel că Cristos al lui Leontie ar fi acela, Unicul, între atâtea intelecte, care i-a rămas credincios în contemplație Logosului divin Oricum, în urma studiilor lui Richard, Leontie nu mai este considerat un neocalcedonian (ca atunci când i se atribuiau scrierile lui Leontie din Ierusalim), ci un calcedonian riguros; chiar expresia, tipic chiriliană, „unire după hypostasis” este evitată de el în favoarea expresiei „unire după ousia”",
    "796": " \n\nBibliografie Ediții: Contra nestorienilor și a eutihienilor: PG 86/1, 1268-1396 Rezolvarea: PG 86/2, 1916-1945 Treizeci de capitole: PG 86/2, 1901-1916 și, mai degrabă, F Diekamp, Doctrina Patrum de incarnatione Verbi, Aschendorff, Münster 19812, pp 155-164 În PG 86/1-2 și celelalte opere din corpus Studii: V Grumel, Léonce de Byzance, DTC IX/1, 1926, col 400-426; M Richard, Léonce de Byzance était-il origéniste?, REByz 5 (1974), 31-66 (= Idem, Opera minora III, Brepols, Turnhout; Univ Press, Leuven 1977, n 57); S Otto, Person und Subsistenz Die philosophische Anthropologie des Leontios von Byzanz Ein Beitrag zur spätantiken Geistesgeschichte, Fink, München 1968; DB Evans, Leontius of Byzantium: An Origenist Christology, Dumbarton Oaks Center for Byzantine Studies, Washington 1970; L Perrone, Il „Dialogo contro gli aftartodoceti” di Leonzio di Bisanzio e Severo di Antiochia, CrSt 1 (1980), 411-442; A",
    "797": " Grillmeier, Le Christ dans la tradition chrétienne II/2, trad franc, Cerf, Paris 1993, pp 247-309 \n26 Leontie din Ierusalim \nAșa cum am spus, corpusul atribuit lui Leontie în PG 86 conține o scriere Contra monofiziților și una Contra nestorienilor care în manuscrise apar sub numele lui Leontie din Ierusalim Propunerea lui F Loofs de a vedea aici niște revizuiri ale unei opere pierdute a lui Leontie din Bizanț, Scoliile, s-a dovedit fără temei; aceste două opere trebuie să provină de la alt autor, a cărui personalitate literară a fost studiată pentru prima dată de M Richard (1944) Acesta a stabilit că Leontie din Ierusalim și nu Leontie din Bizanț a fost apocrisarul călugărilor palestinieni care a participat la Constantinopol la colocviul cu monofiziții în 532-533 și la sinodul din 536 (aici, p ???); într-adevăr, potrivit lui Richard, florilegiul severian criticat în al doilea apendice al tratatului Contra monofiziților (cf",
    "798": " aici, mai jos) prezintă afinități notabile cu autorii prestigioși invocați de severieni cu ocazia conferinței din 532 Unele indicii l-au determinat pe M Richard să pună activitatea acestui autor (fără să conteste că acesta, așa cum arată numele său, a locuit poate câtva timp și la Ierusalim) mai degrabă în legătură cu Constantinopolul, în special adeziunea sa la neocalcedonism, orientare încurajată de Justinian (desemnarea unirii celor două naturi în Cristos ca o compunere, synthesis; importanța unirii „după ipostază”; adeziunea la formula teopaschită „unul din Sfânta Treime a pătimit cu trupul”); A Grillmeier crede că poate aduce argumente în favoarea acestei teze, însă alți cercetători (PTR Gray) plasează activitatea lui Leontie mai degrabă la Ierusalim Redactarea scrierilor lui Leontie este plasată de M Richard între 538 (moartea lui Sever de Antiohia care nu pare să mai fie considerat în viață în Contra monofiziților) și anii 543-544 (începutul controversei celor Trei Capitole despre care nu se vorbește nicicum în cele două opere ale lui Leontie)",
    "799": " Tratatul Contra monofiziților se compune de fapt din două opere distincte Prima (PG 86/2, 1769-1804) este constituită din 63 de aporii, adică de probleme logice dificile propuse de autor monofiziților; citatele din Sfinții Părinți sunt aici rare A doua (PG 86/2, 1804-1900) este alcătuită din Mărturiile sfinților, care, la rândul lor, sunt compuse din: (a) o expunere doctrinară; (b) un florilegiu patristic pentru apărarea doctrinei celor două naturi, urmat de critica unor falși apolinariști; (c) răspunsurile la o serie de obiecții monofizite privind valabilitatea conciliului de la Calcedon Genul literar al acestei secțiuni este cel al “întrebărilor și răspunsurilor” Concluzia scrierii (col 1900A rând 9 – 1901A rând 2) este o interpolare posterioară Totodată, începutul Aporiilor dovedește că dificultățile logice propuse monofiziților sunt urmarea rezolvării unor aporii lansate de aceștia și chiar în interiorul secțiunii se fac trimiteri la teme deja discutate care nu apar însă în textul aflat la dispoziția noastră",
    "800": " Acest lucru ne permite să conchidem că aceste două scrieri reprezintă doar apendice ale unei opere vaste, pierdute, în care erau combătuți severienii; așa cum spune Richard, aceasta trebuie să fi ocupat întregul prim volum al vechii ediții a operelor lui Leontie din care a ajuns până la noi doar al doilea cu cele două apendice și tratatul Contra nestorienilor Așa cum rezultă din prolog, Contra nestorienilor trebuie să fi avut la origine opt cărți; ultima, în care autorul își propunea să examineze concepția nestoriană a unității persoanei lui Cristos, din nefericire s-a pierdut (dacă a fost scrisă) Așa cum a relevat L Abramowski, importante sunt citatele din texte nestoriene care par să provină dintr-o operă precedentă a aceluiași autor, pierdută pentru noi Temele fiecărei cărți, anunțate în introducere, sunt: I unirea naturilor umană și divină; II există o singură ipostază în Cristos; III",
    "801": " eroarea nestoriană de a vorbi despre doi Fii; IV Fecioara ca Theotokos; V Cristos, prin natură, nu e numai om, ci și Dumnezeu; VI Logosul nu e un om purtător de Dumnezeu, ci Dumnezeu întrupat; VII despre formularea „unul din Sfânta Treime a pătimit” Richard subliniază faptul că și această operă aparține genului întrebărilor și răspunsurilor; fiecare capitol începe cu obiecția nestorianului care este apoi respinsă Însă nu e vorba de un nestorianism real, ci de o construcție a polemicii calcedoniene, diametral opuse monofizismului Leontie s-a străduit în special să scoată noțiunea de ipostază din acea impasse în care ajunsese în urma eforturilor făcute pentru a aplica alcătuirii persoanei lui Cristos acea definiție a ipostazei elaborată de teologia trinitară a Capadocienilor Potrivit acesteia, ipostaza este individualitatea concretă ce rezultă în urma reunirii proprietăților (idiômata) referitoare la o natură (ousia) care, prin definiție, este tocmai ceea ce-i comun mai multor indivizi; ipostaza e opusă naturii așa cum particularul (to idion) e opus comunului (to koinon)",
    "802": " În plan trinitar, Logosul preexistent este una din cele trei ipostaze („persoane”) ale Trinității care cu toatele au una și aceeași natură, cea divină Ipostaza Logosului este definită tocmai ca reunire a proprietăților Logosului în cadrul naturii divine: faptul că este născut (în timp ce Tatăl dă naștere, iar Duhul Sfânt izvorăște), acela de a nu fi începutul izvorârii Duhului Sfânt etc Problema constă atunci în transferarea noțiunii de ipostază în planul întrupării (sau al „economiei”): în ce mod, în individul Cristos, e posibilă o natură umană, adică o reunire a proprietăților umane, fără ca a doua ipostază, cea umană, să ajungă să se adauge celei divine? Era vorba de justificarea în planul categoriilor gândirii raționale a formulării de la Calcedon (conform căreia Cristos este o ipostază cu două naturi), evitându-se atât soluția nestoriană (două ipostaze sau prosôpa, a Logosului respectiv a lui Cristos, într-o relație reciprocă unică definită ca henôsis), cât și cea monofizită (o singură ipostază, însă și o singură physis, riscul fiind acela de a strivi realitatea umană a lui Cristos)",
    "803": " Ca atare, Leontie afirmă, fără îndoială, că Logosul și-a asumat o natură (umană) individuală (physin idikên tina) și nu pur și simplu natura umană în general Însă el lărgește definiția ipostazei: aceasta rezultă din reunirea mai multor proprietăți (idiômata) într-un subiect realmente existent, și aceasta atât în cazul în care aceste proprietăți aparțin toate unei singure naturi (e situația Logosului în cadrul Trinității, sau a individului uman), cât și când aparțin mai multor naturi (este cazul persoanei lui Cristos) Astfel, Leontie acceptă pentru Cristos doar ipostaza Logosului divin, și acesteia (și nu naturii divine) ajung să i se adauge proprietățile naturii umane, nu în sensul că acestea ar exista anterior în sine într-o ipostază unită apoi cu ipostaza Logosului, ci în sensul că ele își dobândesc existența în sine tocmai pentru că sunt reunite cu Logosul Leontie reia aici noțiunea de enhypostatos, elaborată deja de teologia calcedoniană și neocalcedoniană: fiecare din cele două naturi ale lui Cristos este „enipostatică”, adică este reală existând în sine în unica ipostază comună",
    "804": " Unirea (prin tradiție: henôsis) celor două naturi este descrisă aici ca o constituire (synthesis) în planul proprietăților astfel încât asumarea naturii umane nu implică adaos de ipostaze, ci numai adaos de „idiomuri” la unica ipostază a Logosului Acest raționament, elaborat prin confruntare critică mai degrabă cu nestorianismul (chiar dacă, așa cum am spus, e un nestorianism teoretic) decât cu monofizismul, pune în mod inevitabil accentul pe caracteristicile divine ale persoanei lui Cristos Într-adevăr, insistența asupra miracolelor și asupra miraculosului în tradiția evanghelică este unul din aspectele prin care Leontie din Ierusalim se deosebește de Leontie din Bizanț Importante sunt și diferențele la nivelul antropologiei; așa cum am văzut, pentru Leontie din Bizanț, unirea sufletului cu trupul nu derivă din natura proprie a acesteia, ci se produce prin voință divină, în timp ce pentru Leontie din Ierusalim trupul și sufletul sunt unite printr-o necesitate naturală Acest lucru îi permite primului să se folosească de analogia cu ființa umană pentru a explica relația dintre divin și uman în Cristos; în schimb, cel de-al doilea renunță complet la un asemenea procedeu",
    "805": " \n\nBibliografie Ediții: Contra monofiziților: PG 86/2, 1769-1901 Contra nestorienilor: PG 86/1, 1400-1768 Studii: M Richard, Leonce de Jérusalem et Leonce de Byzance, MSR 1 (1944), 35-88 (= idem, Opera minora III Brepols, Turnhout; Univ Press, Leuven 1977, n 59); A Grillmeier, Le Christ dans la tradition chrétienne II/2, trad fr, Cerf, Paris 1993, pp 365-416 \n27 Leontie din Constantinopol \nSub numele lui Leontie, presbiter de Constantinopol, au ajuns până la noi unsprezece predici: 1 Despre nașterea lui Ioan Botezătorul (incompletă); 2 Pentru duminica Floriilor; 3 Pentru duminica Floriilor (existentă în două redactări); 4 Despre Iov; 5 Despre Iov; 6 Despre soția lui Iov și trădarea lui Iuda; 7 Pentru Sfânta Paraschiva (= Vinerea Sfântă); 8 Pentru Sfintele Paști; 9 Pentru Învierea Domnului; 10 Pentru a douăzeci și cincea zi după Paști; 11",
    "806": " Pentru Rusalii Unele din aceste omilii (cele două versiuni ale nr 3, a 9-a și a 10-a) s-au transmis și sub numele lui Ioan Hrisostomul Când a publicat în 1972 cele două omilii pascale, M Aubineau a arătat că autorul lor nu trebuie confundat nici cu Leontie din Bizanț (sub al cărui nume sunt editate două dintre predici în PG 86/2) și nici cu Leontie din Ierusalim În 1977, M Sachot a propus, pe baza unor argumente lexicale și stilistice, ca alte 14 omilii, transmise în manuscrise sub diferite nume (Anfiloh din Iconium, Atanasie din Alexandria, Ioan Hrisostomul, Timotei din Ierusalim sau din Antiohia), să fie atribuite aceluiași autor Ar fi vorba de un autor necunoscut care ar fi folosit el însuși aceste nume ca și pe acela al lui Leontie, presbiter de Constantinopol, pentru a încerca să asigure o cât mai lungă supraviețuire a unei părți măcar din omiletica sa",
    "807": " Autorii recentei ediții critice a acestui corpus, C Datema și P Allen, au respins însă această ipoteză și nu au acceptat decât alte trei omilii atribuite în manuscrise lui Ioan Hrisostomul: 12 Pentru nașterea lui Hristos; 13 Pentru Rusalii; 14 Pentru Schimbarea la față Ultimii editori redimensionează și opinia cercetătorilor dinainte potrivit căreia Leontie e în mare măsură un plagiator; ei sunt de părere că raporturile de dependență față de omilii pseudohrisostomice ce fuseseră semnalate în cazuri precise (omiliile 1 și 8) merg mai degrabă în sens invers Admit totuși că Leontie s-a inspirat din alți autori și că în special în omilia 3 depinde de o predică a lui Proclus din Constantinopol (mort în 446) Acest fapt stabilește un termen post quem pentru autorul nostru O indicație mai precisă pare să provină din faptul că recentul cutremur de la Constantinopol menționat în prima omilie ar putea fi cel din decembrie 477 care a durat zece zile",
    "808": " În orice caz, situarea acestor scrieri în a doua jumătate a secolului al V-lea sau la începutul celui de-al VI-lea li se pare verosimilă editorilor din cauza dezvoltării semnificative a anului liturgic, subînțelese în cazul ciclului de omilii 4-8 rostite în Săptămâna Sfântă, de marți până în Duminica Paștelui, sau în cazul omiliei 10, consacrată unei sărbători plasate la jumătatea perioadei dintre Paști și Rusalii a cărei dată exactă de instituire însă nu o cunoaștem Lui Leontie îi place să folosească expediente retorice menite să facă omiliile mai vii și să mențină trează atenția; de exemplu, dilată intenționat povestirea biblică prin monologuri (astfel, în omiliile 4 și 5, diavolul meditează asupra diferitelor modalități de distrugere a cinstitului Iov) sau dialoguri (între Zaharia, tatăl lui Ioan Botezătorul, și arhanghelul Gabriel în omilia 1, sau între Petru și iudei, de Rusalii, în omilia 10), în care sunt ilustrate în manieră dramatică implicațiile teologice și morale ale textelor",
    "809": " Dintre figurile de stil, Leontie preferă exclamația, apostrofa, anafora, paralelismul între părțile frazei cărora li se adaugă uneori rima El utilizează totodată un mare număr de cuvinte care, până la el, nu se întâlnesc în altă parte, între care numeroase cuvinte compuse (de exemplu, perechea monoglôssos și poikiloglossos în omilia 11) În centrul predicilor sale este figura lui Cristos (ceea ce, în parte, se explică în mod cert prin faptul că, în general, acestea sunt comentarii ale unor pericope evanghelice), iar accentul cade în mod clar pe puterea sa divină Dat fiind genul textelor, nu ne putem aștepta să găsim aici o cristologie sofisticată; Leontie se mulțumește să sublinieze că Dumnezeu și omul sunt uniți și identici în Cristos Foarte prezent e diavolul, instigator al ereticilor; este subliniat și raportul acestuia cu iudeii, în special prin exploatarea și dezvoltarea unor motive existente în Evanghelia după Ioan (mai cu seamă în omilia 8)",
    "810": " \n\nBibliografie Ediție critică plus studiu introductiv: C Datema – P Allen, Leontii presbyteri Constantinopolitani Homiliae (CChr SG 17), Brepols, Turnhout, University Press, Leuven 1987 Cele două omilii pascale cu un amplu studiu introductiv sunt editate de M Aubineau, Hésichyus de Jérusalem (și alții) Homélies paschales (cinq homélies inédites) (SChr 187), Cerf, Paris 1972 Cf totodată M Sachot, L’homélie pseudo-chrysostomienne sur la Transfiguration CPG 4724, BHG 1975 Contextes liturgiques, restitution à Léonce, prêtre de Constantinople, édition critique et commentée, traduction et études connexes, Lang, Frankfurt/M-Bern 1981 \n\nÎn sfârșit, dăm acum câteva date despre autorii creștini din perioada analizată aici, străini de disputele cristologice \n28 Enea din Gaza \nÎn școala din Gaza, cu puțin înainte de Procopie (cf aici, pp ???-???), a apărut Enea Născut probabil prin 450, a studiat filosofia la Alexandria, așa cum ne spune chiar el, cu neoplatonicul Ierocle; ulterior, a ținut lecții de retorică, literatură, filosofie și drept la Gaza, dar și în alte localități din Palestina și Siria și poate și la Constantinopol",
    "811": " A murit puțin după 518 Prin 490 (invaziunea vandalilor din 484 e menționată ca un eveniment recent) a compus un dialog de tip platonic intitulat Teofrast, sau despre nemurirea sufletelor și învierea trupurilor Interlocutori (acțiunea se desfășoară la Alexandria) sunt atenianul Teofrast, alexandrinul Egipt și sirianul Euxiteu Egipt nu face altceva decât să deschidă dialogul; Teofrast reprezintă neoplatonismul, iar Euxiteu creștinismul care, la sfârșit, este acceptat și de Teofrast E un dialog bogat în citate și în aluzii la literatura clasică; autorul apără aici doctrina Facerii lumii, combate concepția platonică și neoplatonică a preexistenței și a transmigrației sufletelor, susține teza nemuririi sufletului, a sfârșitului lumii și învierea trupurilor Deși atacă doctrinele platonice fundamentale, Enea se inspiră chiar din problematica neoplatonicienilor, autori pe care îi cunoaște foarte bine Opera e o mărturie importantă, chiar dacă târzie și lipsită de originalitate a contactului/conflictului dintre creștinism și platonism",
    "812": " Materialul variat este tratat într-un stil ce nu-i lipsit de dinamism și eleganță Ne-au mai rămas de la Enea 25 de scrisori scurte adresate unor prieteni și elevi, scrise cu concizie și eleganță; aici sunt tratate teme de viață cotidiană, subiectele teologice fiind cu totul absente E corespondența unui om echilibrat, afabil, care prețuiește prietenia și simțămintele omenești \n\nBibliografie Ediții: Teofrast: PG 85, 872-1003; ME Colonna, Enea di Gaza Teofrasto, Iodice, Napoli 1958 Scrisori: L Massa Positano, Enea din Gaza Epistole, Libreria Scientifica, Napoli 19622 (în ambele cazuri, ed critice, trad, introd, comentariu) Studii: M Wacht, Aeneas von Gaza als Apologet Seine Kosmologie im Verhältnis zum Platonismus, Hanstein, Bonn 1969; AM Milazzo, Dimensione retorica e destinatari nel Teofrasto di Enea di Gaza, în A Pennacini, ed, Retorica della comunicazione nelle letterature classiche, Pitagora, Bologna 1990, pp",
    "813": " 33-71 \n29 Agapet Diaconul \nE suficientă o prezentare succintă a acestui diacon al Bisericii Sfânta Sofia din Constantinopol (așa cum rezultă din titlul operei sale în manuscrise) a cărui identitate nu corespunde în mod sigur cu a nici unui personaj cunoscut sub acest nume Mai mult de 80 de manuscrise – ca o dovadă a succesului răsunător al cărții – conțin opera sa, Expunere de capitole cu îndemnuri (Ekthesis kephalaiôn parainetikôn), compusă din 72 de capitole foarte scurte, ale căror prime litere formează acrostihul „Preadivinului și Preacucernicului Rege al nostru Justinian, Agapet, umilul diacon” Opera aparține genului numit „oglinda principiilor” pentru că prezintă preceptele necesare unei bune guvernări a supușilor Însă cele expuse de Agapet rămân foarte generice, preocuparea lui fiind mai ales aceea de a-l preamări pe împărat: acesta a primit sceptrul împărăției pământești care-i asemănătoare celei cerești (1); el e plasat într-o poziție inaccesibilă oamenilor din cauza măreției împărăției pământești (8); deși e la fel cu ceilalți oameni prin substanța trupului său, împăratul e asemănător cu Dumnezeu prin puterea ce derivă din funcția sa (21); în epoca lui Justinian s-a realizat statul ideal preconizat de Platon în care vor domni filosofii sau vor filosofa regii (17); și așa mai departe",
    "814": " Faima însemnată a operei e dovedită și de versiunile în armeană (sec al VII-lea) și în slavă veche (sec al X-lea) \n\nBibliografie Ediții: PG 86/1, 1164-1185 Trad it în S Rocca, Un trattatista din età giustinianea: Agapeto Diacono, „Civiltà Classica e Cristiana” 10 (1989) 303-328 Studii: R Frohne, Agapetus Diaconus Untersuchungen zu den Quellen und zur Wirkungsgeschichte des ersten byzantinischen Fürstenspiegels, St Gallen 1985 \n30 Gregențiu \nExistă o Viață a lui Gregențiu compusă de Ioan sau Palladius, episcop de Nedschran, în care abundă elementele legendare Născut după unii la Milano, potrivit altora într-o localitate ce trebuie situată poate în Mysia, ar fi stat apoi în Egipt și a fost trimis ulterior ca episcop în Etiopia S-ar fi dus după aceea în Arabia Felix, unde ar fi obținut multe succese în convertirea iudeilor la creștinism",
    "815": " Această poveste ar putea fi legată de creștinarea omeriților din Yemen, intrați sub stăpânirea etiopienilor în epoca lui Justinian Dar nu putem fi siguri nici măcar că Gregențiu a existat Pe noi ne interesează aici în măsura în care a fost vehiculată sub numele său scrierea intitulată Legile omeriților (al cărei început s-a pierdut), de fapt o legislație strict teoretică, bazată pe un ideal monastic Tot lui i-a fost atribuită și Disputa cu iudeul Herban, sub forma unui proces verbal, redactat de Palladius, al unei dispute cu mai multe etape; opera face parte (însă ca un produs secundar) din genul disputelor imaginare dintre creștini și iudei, în care iudeul nu e decât o fantoșă în mâinile autorului creștin Scrierea e, de fapt, o continuare a celei precedente care se încheie tocmai cu începutul disputei \n\nBibliografie Ediția celor două opere în PG 86/1, 568-620 și 621-784",
    "816": " Cf R Aubert, Gregentios (Saint), DHGE 21 (1986), col 1385-1386 \n31 Pavel Silențiarul \nTermenul latin transpus în greacă sub forma silentiaroi desemna la Bizanț slujbașii (subordonați ai praepositus sacri cubiculi, ai administratorului palatului imperial) ce aveau sarcina de a asigura ordinea și liniștea în palat Unul din aceștia, Pavel, a compus două poeme în hexametri, fiecare din ele cu o introducere scrisă în metru iambic, dedicate descrierii Sfintei Sofia și, respectiv, amvonului acestei biserici restaurate prin grija lui Justinian după cutremurul din 557 Primul, cuprinzând 1029 de versuri, a fost citit în public probabil la 6 ianuarie 563, iar celălalt (de 304 versuri) puțin mai târziu Cele două poeme au o importanță unică pentru că doar așa ajungem să cunoaștem toate acele elemente ale catedralei care au dispărut ulterior ca și tehnicile de construcție adoptate (notabilă este în al doilea cantitatea de adjective compuse)",
    "817": " De la același autor ne-au mai rămas și circa 80 de epigrame care s-au păstrat în ciclul lui Agazia (prieten și admirator al lui Pavel) în Antologia grecească Cele mai multe au subiecte erotice, iar temele creștine și păgâne se amestecă aici în mod liber \n\nBibliografie Cele două Ekphraseis în PG 86, 2119-2264 (cu comentariul lui C du Cange la prima); o ed mai bună în P Friedlander, Iohannes von Gaza Paulus Silentiarius und Prokopios von Gaza: Kunstbeschreibungen justinianischer Zeit, G Olms, Hildesheim-New York 1969 (retipărită, cu adaosuri, a două scrieri editate în 1912, respectiv 1939), pp 227-265 Trad it în A Veniero, Paolo Silenziario, F Battiato, Catania 1916 Epigrame: G Viansino, Paolo Silenziario Epigrammi Testo, traduzione e commentario, Loescher, Torino 1963 Cf R Macrides – P Magdalino, The Architecture of Ekphrasis: Construction and Context of Paul the Silentiary’s Ekphrasis of Hagia Sophia, în „Byzantine and Modern Greek Studies” 12 (1988), 47-82",
    "818": " \n\nCAPITOLUL XVIII \nASCEZĂ ȘI SPIRITUALITATE ÎN AL CINCILEA SECOL DE CLUTURĂ GREACĂ ȘI ÎN PRIMA JUMĂTATE A CELUI DE-AL VI-LEA 1 Monahismul egiptean: deșertul Sceti în secolul al V-lea \nDouă mari așezări monastice din deșertul egiptean își începuseră existența în anii 30 ai secolului al IV-lea: cea de la Nitria, la marginea deșertului occidental, fondată de Amun, și cea de la Sceti, întemeiată de Macarie Egipteanul patruzeci de mile mai la sud, într-o depresiune numită astăzi Wadi-el-Natrun, pe atunci în plin deșert și cu mult mai greu accesibilă, astfel încât călătorii care au scris Istoria călugărilor din Egipt nu s-au dus până acolo, ci au vorbit despre ea pe baza unor informații indirecte Această așezare s-a bucurat, între altele, în ultimii ani ai secolului al V-lea, de vizita lui Palladius în perioada în care acesta a zăbovit o vreme la Nitria, apoi la călugării Kellia (între 388 și 399); ca și de prezența lui Ioan Cassian care afirmă în mod explicit că Sceti era considerată localitatea cea mai vestită pentru perfecțiunea vieții monastice (cf",
    "819": " mai ales Conferințe X, 2, 3) Sceti a fost devastată în 407 de o primă invazie a barbarilor care a provocat exodul multor eremiți și moartea altora; o a doua invazie a avut loc în 434 Politica brutală a patriarhului Teofil de Alexandria – care, începând cu Epistola sărbătorească din 399 a inițiat o campanie de persecutare a călugărilor pentru vederile lor origeniste (aici, p ???) – s-a reflectat mai ales asupra deșertului Nitria, dar pare să nu fi cruțat nici Sceti; și acest lucru a contribuit la slăbirea monahismului egiptean care, în deceniile succesive a trecut la o organizare mai apropiată de cenobitism Așa cum vom vedea în paginile care urmează, prima jumătate a secolului al VI-lea pare să fie și perioada în care monahii egipteni se dedică mai cu seamă păstrării în scris a învățăturii Părinților din deșert \n\nBibliografie DJ",
    "820": " Chitty, The Desert a City (cit la p 800) Despre spiritualitate în monahismul oriental cf și A-J Festugière, Les moines d’Orient I Culture ou sainteté Introduction au monachisme oriental, Cerf, Paris 1961; A Guillaumont, Aux origines du monachisme chrétien Pour une phénoménologie du monachisme, Abbaye de Bellefontaine, Begrollés-en-Mauges 1979 – Despre Sceti reflectat în literatură: J-C Guy, Le centre monastique de Scété dans la littérature du Ve siècle, OCP 30 (1964), 129-147 – Despre implicațiile sociologice ale monahismului nu trebuie uitate studiile lui P Brown, în special L’ascesa e la funzione dell’uomo santo nella tarda antichità (1971) și Città, villaggio e uomo santo: il caso della Siria (1976), traduse în Idem, La società e il sacro nella tarda antichità (1982), trad it Einaudi, Torino 1988, pp 67-127 \na) Arsenie \nDintre marii călugări din această fază se remarcă Poimen și Arsenie",
    "821": " Ultimul ne interesează aici pentru că a avut și o activitate literară Născut într-o familie de senatori romani, preceptor, potrivit tradiției, al fiilor lui Teodosius, Arcadius și Honorius, s-a retras în deșertul Sceti prin 394; a plecat după invazia barbarilor din 407 și cucerirea Romei de către Alaric (a lui este celebra apoftegmă „Lumea a pierdut Roma și călugării au pierdut Sceti”) și s-a stabilit apoi la Canopus lângă Alexandria și după aceea la Troe (azi Tura) lângă Cairo; a murit prin 449 În seria alfabetică a apoftegmelor (cf aici, mai jos) se păstrează 44 de sentențe ale lui Arsenie, iar altele apar sub numele altor monahi Pare autentică o scrisoare a lui Arsenie adresată „fericiților și preaiubiților frați care au ales viața ascetică și au crezut în moștenirea din ceruri”, găsită într-o versiune georgiană în două manuscrise din mănăstirea Sfintei Caterina de pe Sinai, provenite din mănăstirea Sfântului Sava",
    "822": " Scrisoarea a fost publicată de G Garitte în 1955 și conține sfaturi de viață ascetică pentru atingerea hêsychia Autorul cunoaște exegeza lui Didim din Alexandria și de aceea a apărut ideea că ar fi aderat la un origenism moderat, ținându-se departe de speculațiile lui Evagrie și ale adepților săi; el ar căuta semnificația spirituală a Scripturilor rămânând în făgașul tradiției alexandrine Sub numele său s-au mai transmis totodată alte două scurte scrieri Prima, Învățătură și îndemn este dedicată călugărilor pentru a-i îndemna să nu caute să se purifice doar de viciile trupești, ci și de cele, mai ascunse, ale sufletului Cealaltă, consacrată Învățătorului de Lege care îl ispitește pe Isus, e scrisă sub forma unui discurs adresat învățatului care îl ispitește pe Isus cu întrebarea „Cine este aproapele meu?” în Luca 10,25 (sq) și care primește ca răspuns parabola Samariteanului Textul o comentează insistând asupra ideii că aproapele este oricine are nevoie de ajutor",
    "823": " Totuși, e foarte greu de spus dacă cele două scurte texte pot fi într-adevăr atribuite lui Arsenie \n\nBibliografie Scrisoarea: trad fr (B Outtier) cu o excelentă introducere (a lui M van Parys) în B Outtier /și alții/, Lettres des Pères du Désert, Ammonas, Macaire, Arsène, Sèrapion de Thmuis, Abbaye de Bellefontaine, Bégrolles-en-Mauges 1985, pp 83-113 Celelalte două scrieri în PG 86, 1617-1625; cf și CPG III, n 5545-5552 J David, Arsène, DHGE IV, 1930, col 745-747 \nb) Maximele Părinților din deșert (Apoftegmele) \nÎnsă tradiția așezărilor monastice din Sceti și-a găsit expresia „literară” mai ales în colecțiile de apoftegme ale Sfinților Părinți în care celelalte centre din Nitria și Kellia sunt cu mult mai puțin prezente E vorba de culegeri de maxime și de anecdote referitoare la diverși călugări, prin care sunt exprimate, în manieră nesistematică, elementele de doctrină și de viață practică ce se nășteau din experiența ascetică în deșert, unde cei ce căutau perfecțiunea evanghelică trebuiau să-și construiască zi după zi, ca să spunem așa, propriile instrumente și propriile reguli și unde, așadar, foarte prețioase se dovedeau recomandările și exemplele acelor călugări care progresaseră mult în această direcție",
    "824": " În acest sens, se înțelege de ce conversația și meditația în jurul „cuvintelor Sfinților Părinți” sunt preponderente în raport cu cele în jurul Scripturilor care, evident, spuneau mai puține lucruri în mod direct în legătură cu comportamentele ce trebuie adoptate și cu dificultățile ce trebuie înfruntate în deșert (de ex colecția sistematică 4,1; 11,56) J-C Guy clasifică apoftegmele în cinci tipuri principale: (1) cele în care se succed întrebarea unui discipol, răspunsul unui maestru, și eventual o cerere de clarificare urmată de un nou răspuns; (2) o sentență care nu e un răspuns la o întrebare, ci e extrasă dintr-o conversație colectivă; (3) o scurtă anecdotă biografică ce echivalează cu o maximă în virtutea învățăturii pe care o conține; (4) o poveste mai lungă care a existat în mod autonom înainte de a fi inclusă într-o culegere; (5) extrasul dintr-o operă literară (de ex din Ioan Cassian sau Isaia din Sceti)",
    "825": " Tot Guy descrie procesul de alcătuire a culegerilor: maximele se nasc într-o circumstanță particulară care e legată de o persoană determinată, însă curând li se recunoaște o valoare mai extinsă și sunt aplicate și altor cazuri, cu sau fără menționarea numelui autorului După ce circulă multă vreme oral, apoftegmele sunt reunite în scris în cadrul operei unui autor; prima dovadă este pentru noi partea finală a Tratatului practic al lui Evagrie Ponticul (cf aici, p ???) Mai sunt apoi colecțiile autonome, organizate în funcție de două modele principale de clasificare și precedate de prologuri în care sunt precizate scopurile fiecărei culegeri Primul model e ilustrat de seria alfabetico-anonimă pentru că maximele sunt distribuite în funcție de Părinții cărora le aparțin, în ordine alfabetică, urmate de sentențele anonime repartizate pe capitole; această a doua parte a fost ulterior foarte extinsă prin adăugarea a zeci de maxime luate din diverse surse",
    "826": " Celălalt model de clasificare e sistematic; sentențele ce se referă la o temă precisă de viață spirituală au fost adunate în același capitol: despre înaintarea pe calea spre perfecțiune, despre reculegere (hêsychia), despre pocăință, despre stăpânirea de sine (enkrateia) și așa mai departe Al doilea tip de colecții este probabil mai recent și provine dintr-o epocă în care autorii lor nu-și mai propun atât să transmită apoftegmele pentru a face cunoscute marile personalități ce țin de tradiția unui grup, cât mai degrabă să le facă să ajungă la cei care sunt interesați mai mult de o doctrină spirituală în sine decât de cei care au lansat-o sau au perpetuat-o Așa cum rezultă din biografia lui, scrisă de Chiril din Scitopolis (aici, p ???), Eutimie (mort în 473) era depozitarul unei bogate tradiții apoftegmatice orale; în primele decenii ale secolului al șaselea găsim urme certe ale unor culegeri scrise (la Zosima; cf",
    "827": " aici, p ???) Acestea trebuie să fi ieșit așadar la lumină către sfârșitul secolului al cincilea Avva Pimen, care a trăit la Sceti până în 407, apoi lângă Terenut (de-a lungul Nilului, la vreo douăzeci de mile de Sceti) și a murit după Arsenie (deci după 449) este de departe călugărul cel mai prezent în culegerile de apoftegme (circa 250, un sfert din seria alfabetică); s-a spus că această culegere de apoftegme ar fi fost realizată întâi în cercurile frecventate de el Totuși, prezența masivă în colecție a unor monahi proveniți din Palestina sau veniți acolo din Egipt ne-ar putea determina să situăm în Palestina nașterea culegerilor, ceea ce, evident, nu exclude posibilitatea ca discipoli ai lui Pimen, eventual emigrați acolo, să fi avut o contribuție importantă la alcătuirea lor Diversele culegeri au fost traduse în numeroase limbi O influență particulară asupra spiritualității occidentale, nu numai monastice, au avut versurile latine pe care iezuitul H",
    "828": " Rosweyde le-a publicat în 1615 în 10 cărți însoțite de un apendice (Vitae Patrum) Valoarea lor este însă inegală; printre cele mai bune se numără versiunea unei colecții sistematice foarte vechi, anterioară adaosurilor succesive, care nu s-a păstrat în greacă și a fost realizată de diaconii romani Pelagius și Ioan în secolul al VI-lea (cărțile 5 și 6 din ediția Rosweyde) Există totodată culegeri în siriană, armeană, coptă, georgiană, etiopiană, arabă, slavă veche și sogdiană \n\nBibliografie Precise indicații despre edițiile în greacă și în celelalte limbi în CPG III, n 5560-5615 Colecția alfabetico-anonimă: PG 65, 71-440 O ediție a colecției sistematice grecești a început abia cu J-C Guy, Les apophtegmes des Pères Collection systématique Chapitres I-IX (SChr 387), Cerf, Paris 1993 (cu un important studiu introductiv; din nefericire, autorul a decedat în 1986) Foarte utile sunt traducerile integrale în franceză ale diverselor culegeri, editate la Abbaye St-Pierre de Solesmes: L",
    "829": " Regnault – J Dion – G Oury, Les sentences des Pères du désert Les apophtegmes des Pères (Récension de Pelage et Jean), 1966; L Regnault (și călugări de la Solesmes), Les sentences des Pères du désert Nouveau recueil Apophtegmes inédits ou peu connus, 1970 (col anonimă greacă; culegeri orientale); L Regnault, Les sentences des Pères du désert Troisième recueil et tables, 1981; L Regnault, Les sentences des Pères du désert, série des anonymes, Abbaye St-Pierre de Solesmes, Sablé-sur-Sarthe; Abbaye de Bellefontaine, Bégrolles-en-Mauges 1985 În italiană: L Mortari, Vita e detti dei Padri del deserto, 2 vol, Città Nuova, Roma 19903 (seria alfabetică) Studii: W Bousset, Apophtegmata Studien zur Geschichte des ältesten Mönchtums, Mohr, Tübingen 1923; J-C Guy, Recherches sur la tradition grecque des „Apophtegmata Patrum”, Société des Bollandistes, Bruxelles 19842; L",
    "830": " Regnault, Les chemins de Dieu au désert La collection systématique des Apophtegmes des Pères, Abbaye de Solesmes, Sablé-sur-Sarthe 1992 \nc) Isidor din Pelusium \nPentru a demasca unele falsuri prezentate de adversarii săi sub numele lui Isidor din Pelusium, Sever de Antiohia făcuse niște cercetări în privința acestuia despre care ne dă informații în capitolul 39 din tratatul Contra gramaticului nelegiuit (cf aici, p ???) El afirmă că a descoperit că Isidor nu era episcop așa cum reieșea din textele ce-i fuseseră atribuite, ci preot al Bisericii din Pelusium, exeget valoros și ortodox; Sever menționează trei discursuri ale acestuia împotriva gentililor* și despre inexistența destinului, ca și peste trei mii de scrisori care circulau în culegeri foarte rău întocmite, unde aceeași epistolă apărea de mai multe ori și unde fuseseră inserate epistole false tocmai pentru că unii profitaseră de această stare de dezordine De fapt, se știu puține lucruri despre el; dintre scrisorile ce pot fi datate, cele mai vechi sunt cele adresate lui Rufin, Prefectul Pretoriului, destituit în 395 (I, 178, 489), iar cele mai recente sunt cele referitoare la conciliul din Efes din 431 (I, 310 către Chiril; 311 adresată lui Teodosius al II-lea etc",
    "831": "); unele conțin poate referiri la tratativele succesive care au dus la reconcilierea dintre Chiril din Alexandria și Ioan de Antiohia în 433 (I, 323 și 324, trimise lui Chiril; poate două părți din aceeași epistolă) Potrivit lui Efrem din Antiohia (în Fotie, Biblioteca, cod 228), Isidor era din Alexandria; caracterul mai degrabă antiohian al exegezei sale i-a făcut pe unii să se gândească la Alexandria din Siria mai degrabă decât la metropola din Egipt, însă argumentul e discutabil Din scrisorile trimise lui Rufin, rezultă că e puțin probabil să se fi născut mult după 360 Faptul că era presbiter și stareț la Pelusium este confirmat în Synodicon contra Tragediei lui Irineu care conține câteva din scrisorile lui în versiune latină Lipsa unei ediții critice a epistolarului lui Isidor face încă dificilă utilizarea acestuia La început, pare să fi existat o culegere realizată în secolul al V-lea în mănăstirea Acemeților din Constantinopol care cuprindea 2000 de scrisori distribuite în mod egal în patru volume",
    "832": " Ediția care se folosește acum, publicată la Paris de Morel în 1638 și reprodusă în PG 78, conține 2012 epistole repartizate în cinci cărți (numerotarea lor nu e lipsită de probleme) Starea actuală a epistolarului este rezultată în urma unei munci de editare prin care unele scrisori au fost împărțite în una sau mai multe epistole diferite, iar din altele s-au păstrat doar extrase Unele nu sunt scrisori adevărate, ci doar exerciții de stil (de ex II, 216 care e o parafrază a unor părți dintr-o omilie a lui Ioan Hrisostomul) De altfel, în general, scrisorile lui Isidor sunt destinate publicării și el însuși spune că o epistolă nu trebuie să fie lipsită de eleganță, însă autorul trebuie să evite excesul de podoabe sau lipsa de energie (V, 133, către gramaticul Ofelius) Fotie îl considera pe Isidor un model (kanôn) nu numai de viață ascetică și sacerdotală, ci și de stil, și compara scrisorile lui cu cele ale lui Vasile cel Mare și Grigorie de Nazianz (Epist",
    "833": " 2, 44) Într-adevăr, Isidor scrie foarte îngrijit și epistolarul e plin de citate din clasici, în primul rând din Demostene, dar și din Homer, Platon și Aristotel, și el însuși teoretizează, recurgând la des folosita comparație cu albina, necesitatea de a culege din înțelepciunea păgână ceea ce e util și poate conduce „către filosofia noastră” (II, 3) Isidor cunoaște bine și opera lui Flavius Josephus pe care o folosește ca sprijin pentru exegeză \n\nCea mai mare parte a scrisorilor se ocupă de exegeza biblică Scriptura stă în centrul atenției lui: dacă Legea servește la reprimarea dezordinii, evanghelia e drumul către filosofie care stimulează dorința iubitorilor de virtute nu atât prin teamă cât prin promisiuni (II, 288) Cărțile biblice formează o scară pe care putem urca spre Dumnezeu și trebuie privite ca aur purificat (I, 369) Isidor nu e de acord cu alegorizarea sistematică a Scripturilor care ne face să ne considerăm mai învățați decât suntem și transformă cuvintele acestora în orice lucru dorim noi ceea ce îi derutează pe ascultători (IV, 117)",
    "834": " Îi critică și pe cei care se străduiesc să interpreteze tot Vechiul Testament ca o referire la Cristos: forțând sensul simplu al enunțurilor, aceștia fac un serviciu păgânilor și ereticilor; numai unele părți sunt profeții referitoare la Cristos (II, 195) și trebuie să știm să distingem ceea ce este profeție de ceea ce nu este (II, 63) \n\nDin punct de vedere dogmatic, Isidor se revendică de la Conciliul de la Niceea și se opune diverselor erezii, combătându-i în primul rând pe arieni Nu are preocupări notabile în materie de speculație cristologică; îl consideră pe Cristos „un Fiu din două naturi” (I, 323, cf 303) și respinge atât separarea cât și amestecul naturilor, fără să aibă totuși o formulă bine definită pentru a exprima raportul reciproc dintre acestea În scrisorile 323-324 îl pune în gardă pe Chiril, probabil în timpul tratativelor cu antiohienii, în privința pericolului îndepărtării de tradiția lui Atanasie",
    "835": " Pentru Isidor, sărăcia voluntară și asceza transformă viața monahală în Împărăția lui Dumnezeu (I, 129), iar filosofia discipolilor Domnului (I, 63) și virginitatea sunt superioare căsătoriei așa cum cerul e mai presus de pământ, iar sufletul e superior trupului (IV, 192) Totuși, viața de călugăr nu deplină fără respectarea poruncilor, fără dragoste față de aproapele nostru, fără umilință (I, 25, 286 etc) Isidor e foarte îngrijorat de corupția din sânul Bisericii și din acest motiv îl atacă fără menajamente pe episcopul Eusebiu de Pelusium și pe unii din clericii săi care îi determină și pe alții să disprețuiască sacerdoțiul (II, 52); el îl îndeamnă pe Chiril să intervină pentru a ajuta Biserica din Pelusium să iasă din starea de plâns în care se află (II, 127) Nu trebuie uitate nici scrisorile în care nu se ocupă de teologie și prin care Isidor își dă silința să sensibilizeze autoritățile în favoarea orașului său, în special când sprijină cererile adresate de concetățenii săi corrector-ului (administratorului provinciei Ausonius (2, 25) sau când îi reproșează lui Quirinus, prefectul Egiptului, abuzurile comise (I, 174, 175) și îi cere lui Rufin să intervină împotriva lui (I, 178)",
    "836": " \n\nCele două opere ale lui Isidor despre care vorbește Sever de Antiohia și care sunt menționate și în epistolar (Contra grecilor, II, 137, 228; Scurt discurs despre inexistența destinului: III, 253), sunt probabil tot scrisori, prima neidentificată sau pierdută, iar a doua identică poate cu III, 154 (către sofistul Harpocrates) În seria alfabetică a apoftegmelor se găsesc șase sentințe ale lui Isidor extrase din scrisorile sale \n\nBibliografie Epistolarul în PG 78 Studii: AM Ritter, Isidore de Péluse, DSp VII/2, col 2097-2103; A Schmid, Die Christologie Isidors von Pelusium, Paulusverlag, Freiburg in d Schweitz 1948 \n\nD) Palladius Istoria călugărilor din Egipt \nIstoria Lausiană se numește astfel pentru că este dedicată lui Lausus, șambelanul împăratului Teodosius al II-lea În tradiția manuscrisă această operă se prezintă sub trei forme O formă lungă conține în interiorul său o altă scriere, Istoria călugărilor din Egipt, care până la sfârșitul secolului al XIX-lea putea fi citită separat numai în traducerea latină făcută de Rufin din Aquileia între 402 și 406",
    "837": " O a doua versiune înglobează și Istoria călugărilor, dar e plină de modificări și interpolări cu scopuri educative Numai în trei manuscrise (dintre care unul a fost distrus) există o versiune mai scurtă din care unele capitole apar și în alte codice C Butler are meritul de a fi descoperit, la sfârșitul secolului al XIX-lea, că această ultimă versiune, numită G, este cea mai apropiată de original și tot el a făcut o analiză a tradiției manuscrise și a alcătuit o ediție critică, singura disponibilă până acum, deși a provocat dezbateri aprinse \n\nIstoria călugărilor din Egipt (termenul histôria ar putea fi redat prin „cercetare asupra”, așa cum face Festugière) este relatarea călătoriei unui grup de călugări de pe Muntele Măslinilor din Ierusalim care între 394 și 395 au vizitat Tebaida, apoi valea Nilului, Scheti, Kellia și Diolcos Opera seamănă ca structură cu Istoria Lausiană despre care vom vorbi imediat: începe cu un prolog – în care se spune că viața călugărilor din deșert este descrisă ca să fie un exemplu pentru ceilalți frați – urmat de o serie de capitole de mărime variabilă, dedicat fiecare câte unui personaj",
    "838": " Sunt relatate anecdote și sunt reproduse spusele acestuia Istoria are aspectul unei mărturii directe (formula ce se repetă când e introdus un personaj este „noi am văzut”) și, într-adevăr, așa este în bună parte, însă au fost utilizate în mod sigur și izvoare scrise; veridicitatea textului trebuie controlată prin confruntarea cu celelalte surse disponibile, în special cu Istoria Lausiană și cu apoftegmele Părinților din deșert Scrierea este prețioasă în special pentru că relatează viața călugărilor de pe valea Nilului despre care nu avem alte informații Cu unele modificări, opera a fost tradusă în latină de Rufin din Aquileia; multă vreme s-a spus că ar fi vorba de fapt de o scriere a lui Rufin, însă Festugière a demonstrat că textul grec e cel original și că versiunea latină a lui Rufin este o traducere Istoria a fost tradusă și în siriană; unele părți s-au păstrat și în armeană, coptă, georgiană și slavă veche",
    "839": " \n\nDin majoritatea manuscriselor și din Istoria Bisericii a lui Socrate (IV, 23) rezultă că autorul Istoriei Lausiene se numește Palladius; o parte din manuscrise o atribuie lui Heraclid din Cipru care a dus o existență paralelă, sub anumite aspecte, cu aceea a lui Palladius, dar aceasta e o eroare Autorul furnizează informații despre sine de-a lungul întregii opere și mai cu seamă în ultimul capitol (71) unde vorbește despre sine însuși ca despre „fratele care a trăit împreună cu mine din tinerețe și până astăzi”; se adaugă apoi datele care apar în Dialogul despre viața lui Ioan Hrisostomul, cu siguranță operă a aceluiași autor (cf aici, mai jos) În 388, a plecat din Galatia într-o călătorie în Egipt; a stat trei ani în mănăstirile din jurul Alexandriei, apoi un an pe muntele Nitria, apoi nouă ani la Kellia unde l-a avut ca maestru spiritual pe Evagrie Ponticul",
    "840": " Ca urmare a unor dureri de stomac, medicii din Alexandria l-au trimis în Palestina ca să schimbe clima și de aici a trecut în Bitinia unde a fost hirotonisit ca episcop de Helenopolis Acest lucru s-a întâmplat cel târziu la începutul lui 400 pentru că în luna mai a acelui an a participat la un sinod organizat la Ierusalim de Ioan Hrisostomul, iar Palladius făcea parte din cercul său de prieteni A fost implicat în tragica depunere a lui Ioan Hrisostomul din 403-404; potrivit lui Fotie (Biblioteca, cod 59), Paladius și Heraclid din Efes, amândoi prieteni ai lui Ioan Hrisostomul, au fost acuzați de origenism la sinodul de la Quercia din 403, iar mai târziu aceeași acuzație le-a fost adusă și de Ieronim (Dialog împotriva pelagienilor, prol 2) Referindu-se la această criză, Palladius povestește că a petrecut unsprezece luni “într-o celulă întunecată” (ascunzătoare sau temniță, după întoarcerea la Roma?)",
    "841": " Întors la Roma dintr-o călătorie pentru a susține cauza lui Ioan Hrisostomul în fața papei, Palladius este arestat și exilat în Egipt la Syene (406) Alte câteva texte se referă la o ședere în Palestina: un an la Betleem, trei pe Muntele Măslinilor, care ar părea că trebuie plasați la începutul vieții sale monastice Din perioada exilului, în schimb, par să facă parte cei patru ani petrecuți printre călugării din Antinoe în Tabaida În ultima parte a vieții sale, Palladius se întorce în Galatia unde devine episcop de Aspuna (Socrate, ibidem); fără îndoială, aici scrie Istorie Lausiană Din introducere, reiese că istoria a fost compusă când autorul era în al cincizeci și șaselea an de viață, în al treizeci și treilea an de viață călugărească și în al douăzecilea de episcopat; așadar în 419, în timp ce nașterea sa trebuie fixată atunci în 363-364 La conciliul de la Efes din 431 apare un alt episcop de Aspuna; evident, Palladius decedase deja",
    "842": " \n\nÎn ampla introducere dedicată lui Lausus, Palladius declară că a scris Istoria Lausiană pentru ca destinatarul acesteia, prin intermediul acelor evocări, binefăcătoare pentru suflet, ale vieții duse de bărbați și femei în pustie, să poată să se elibereze de patimi, să înainteze pe calea pioșeniei, să devină o călăuză de încredere pentru sine și pentru alții și să se pregătească în vederea morții El subliniază apoi că povestirea sa se va referi la asceții pe care i-a cunoscut personal și la cei de care a auzit vorbindu-se în călătoriile sale și în anii petrecuți în Egipt, în Libia, în Tebaida, la Syene, ca și în Mesopotamia, în Palestina, în Siria și în Occident Cea mai mare parte a operei vorbește de fapt despre Egipt; un spațiu însemnat este dedicat și Palestinei, însă mult mai redus este cel acordat Occidentului și Galatiei În general, ordinea prezentării urmărește firul vieții lui Palladius, începând cu sosirea sa la Alexandria și cu întâlnirea cu presbiterul Isidor, care se ocupă de camerele pentru oaspeți din biserica de-acolo (cap",
    "843": " 1); acesta îl lasă în grija unui ascet teban, Dorotei (cap 2); după câteva capitole consacrate unor personaje din Alexandria, autorul trece la anahoreții de pe muntele Nitria (7-15), apoi la cei din deșertul Scheti (16-34); începând cu cap 35 ne mutăm în Palestina și Siria, însă cap 38 se referă la Evagrie care se găsea la Nitria, și în general acest grup de capitole este mai puțin sistematizat din punct de vedere geografic Capitolul 58 vorbește despre Tebaida; este perioada exilului lui Palladius; însă diverse episoade din ultimele capitole sunt situate în altă parte Ultimul (71), așa cum am spus, este rezervat lui Palladius însuși și unor momente din lupta sa spirituală; el ține în mod evident să se plaseze în cadrul orientării pe care o ilustrează asceții ale căror trăsături le-a prezentat în opera sa Informația lui Palladius provine în parte din experiență directă și în parte din tradiția orală care circulă în deșert; dar s-a dovedit că într-o anumită măsură a folosit și izvoare scrise al căror conținut l-a făcut uneori să treacă drept fruct al propriei investigații",
    "844": " El nu intenționează să ne ofere o istorie organică a monahismului, ci o serie de portrete de indivizi și de grupuri menite să ne transmită tensiunea lor spirituală și să constituie exemple de asceză și de viață spirituală; acestea se înșiră unele după altele și nu sunt legate între ele decât prin firul vieții lui Palladius – despre care am vorbit – de altfel implicit aici și destul de firav Numele celor mari (Didim cel Orb, cap 4; Pahomie, cap 32 și altele; Evagrie Ponticul, cap 38 și altele; Efrem Sirul, cap 40) stau alături de acelea ale unor bărbați și femei pe care altfel nu i-am cunoaște și, cu toate că în genere e menționată superioritatea doctrinei și a scrierilor celor faimoși, aceștia nu se bucură de o atenție mai mare decât ceilalți, ba chiar, dacă e necesar, nu sunt scutiți de critici; astfel, bolnăvicioasa invidie a lui Ieronim este evocată în cap",
    "845": " 36 La nivelul conținutului, opera se înrudește în același timp cu viețile marilor asceți (Antonie și Pahomie) și cu apoftegmele Stilul e simplu, viu, colocvial; în special capitolele despre pustia Nitriei sunt bogate în detalii concrete și colorate izvorâte în mod evident din experiența directă a autorului Partea consacrată deșertului Scheti e mai dramatică; era o regiune renumită pentru severitatea ascezei practicate acolo Palladius povestește că a fost atât de chinuit de patimi la Scheti încât s-a gândit să renunțe la viața în deșert (cap 23) Totodată, în această parte, el insistă foarte mult asupra acțiunii diavolului, de exemplu în luptele cu necuratul ale lui Natanael (c 16), Macarie din Alexandria (c 18) sau Moise (c 19) Palladius, pe de altă parte, nu se ferește să critice defectele pe care le poate stimula uneori asceza, înainte de toate trufia, cum este cazul în povestea lui Velens din capitolul 25",
    "846": " S-a discutat mult în privința valorii istorice a acestei opere; lăsând la o parte unele erori de cronologie și de detaliu, credibilitatea lui Palladius este în general evaluată pozitiv și există o reticență față de teoriile care descriu Istoria ca pe un abuz literar la scară mare, bazat în special pe surse scrise ce sunt prezentate ca experiență directă Firește, autorul nu a vrut să scrie o operă critică, ci să reproducă tradiția de care dispunea privitoare la viața spirituală în deșert de care nu pot fi separate poveștile despre lupta cu diavolul și despre miracole; un caz extrem – însă, într-adevăr, fără mare frecvență în operă – este istoria unei femei transformate în iapă, motiv romanesc tradițional (c 17) \n\nIstoria s-a bucurat de trei versiuni latine, bazate pe surse diferite; prima a fost efectuată de diaconul roman Pascasius care a tradus în secolul al V-lea un text al versiunii grecești G",
    "847": " Toate trei au fost reluate de iezuitul H Rosweyde în ediția sa Vitae Patrum (reprodusă în PG 74) R Draguet a editat și studiat diverse versiuni siriene din care unele, în opinia lui, nu ar fi dovezi ale autenticității Istoriei lui Palladius, ci, dimpotrivă, ar atesta existența unei surse (la origine, coptă, apoi tradusă în greacă și ulterior în siriană) de care acesta s-ar fi folosit fără s-o divulge \n\nCorespodențele la nivelul formei și al conținutului confirmă faptul că Dialogul despre viața Sfântului Ioan Hrisostomul a fost scris de Palladius, așa cum susține și Fotie (Biblioteca, codex 96) și cum reiese și din tradiția manuscrisă E vorba de un dialog care are loc după moartea lui Ioan Hrisostomul între un episcop oriental al cărui nume e omis și diaconul roman Teodor; episodul intenționează să restabilească adevărul și să combată acuzațiile nedrepte care au dus la destituirea marelui teolog",
    "848": " O primă parte (cap 5-11) reconstruiește cariera lui Ioan și în special succesiunea de evenimente care începe cu condamnarea sa, continuă cu cele două expulzări din Constantinopol, cu exilul și moartea Partea a doua (12-19) respinge acuzațiile aduse lui Ioan într-o scriere – menționată în capitolul 13 ca syngramma – a lui Teofil din Alexandria (care a fost principalul artizan al distrugerii acestuia și a condus sinodul de la Quercia din 403), probabil pamfletul pierdut al lui Teofil din care s-au păstrat fragmente la Facudus din Hermiane în Apărarea celor Trei Capitole Episcopul declară că a urmărit personal toate fazele procesului intentat lui Ioan și că posedă informații din sursă directă despre activitatea acestuia; el citează cu precizie documente oficiale, astfel încât Dialogul este una din principalele surse pentru cunoașterea evenimentelor în discuție Forma dialogată îl ajută pe autor să aducă argumente în favoarea a ceea ce el crede că este adevărul și pe care, cu multă însuflețire, se străduiește să-l restabilească; dramatizarea evenimentelor nu mai este aici opera unui istoric imparțial, ci a unui martor profund implicat care apără un prieten și îl invocă pe Dumnezeu ca martor împotriva dușmanilor acestuia",
    "849": " Această apologie e scrisă într-un stil tragic, elevat, bogat în procedee retorice capabil să exprime și să provoace emoții, cu totul diferit de stilul simplu al Istoriei Lausiene Autorul vorbește de Palladius de Helenopolis la persoana a treia și precizează că, la vremea când se desfășoară dialogul, acesta este în exil la Syene (cap 20) Cercetătorii au considerat, în general, că situarea în timp a dialogului este fictivă și că acesta a fost compus de Palladius la Syene în 408 Totuși, unii au observat că e greu de imaginat un atac de o asemenea violență contra lui Teofil (mort în 412) din partea unui episcop din jurisdicția sa și că nu se poate explica faptul că Palladius, la Syene, a putut dispune de toate documentele pe care le-a utilizat De aceea, Baur a propus plasarea la Roma a compunerii operei, însă e greu de spus cum ar fi putut Palladius să stea acolo între 405 (întoarcerea împreună cu solia trimisă de Constantinopol) și 408 (exilul la Syene)",
    "850": " Deși nu e sigur, în general este acceptat faptul că aparține lui Palladius și scrierea Despre popoarele din India și despre brahmani, un mic tratat în două părți; a doua parte nu e altceva decât refacerea unei opere de fabulație a lui Arrian (secolul al II-lea dC) care conține relatarea întâlnirilor lui Alexandru cel Mare cu brahmanii din India În prima parte, autorul, care declară că a călătorit către India, dar s-a oprit la hotarele acesteia, reproduce ceea ce i-a relatat un avocat din Teba care a fost prizonier timp de șase ani al bisazilor, o populație din India, și în această perioadă s-a informat despre obiceiurile din această țară și în special despre acelea ale poporului brahmanilor Aceștia sunt descriși ca niște anahoreți; s-a spus că acest mic tratat ar constitui un fel de apendice la Istoria Lausiană Conținutul operei e format mai degrabă din legende, dar e o dovadă a interesului lumii bizantine pentru Orient",
    "851": " O versiune latină a acestui tratat a fost păstrată printre operele lui Ambrozie \n\nBibliografie Ediții: Palladio La Storia Lausiaca Introd de C Mohrmann, text critic și comentariu de G J M Bartelink, trad de M Barchiesi, Fondazione Lorenzo Valla, Mondadori, Milano, 1974; textul e o reviziune a ed lui C Butler, The Lausiac History of Palladius, I Prolegomena; II Introduction and Text, 2 vol (TS 6), Cambridge 1898-1904, al cărei prim volum e constituit dintr-un studiu încă fundamental al tradiției manuscrise și al operei; pentru polemica stârnită de ediția Butler, se poate porni de la ultima intervenție a lui R Draguet, Butleriana: une mauvaise cause et son malchanceux avocat, „Le Muséon” 68 (1955), 238-258 Despre textele siriene: R Draguet, Les formes syriaques de la matière de l’Histoire Lausiaque (CSCO 389, 390, 398, 399), Secrétariat du CSCO (apoi: Peeters), Louvain 1978",
    "852": " Dialogul: AM Malingrey (cu colaborarea lui Ph Leclercq), Palladios Dialogue sur la vie de Jean Chrysostome, 2 vol (SChr 341-342), Cerf, Paris 1988, Trad it coord de L Dattrino (Collezione testi patr 125), Città Nuova, Roma 1995 Despre popoarele din India: W Berghoff, Palladius De gentibus Indiae et Bragmanibus, Hain, Meisenheim a Glan 1967 Versiunea latină a tratatului în PL 17 (ed din 1866), 1167-1184 – Studii: pentru început, B Flusin, Pallade d’Hélénopolis, DSp fasc 76/77, 1983, col 113-126; totodată: ED Hunt, Palladius of Helenopolis: A Party and its Supporters in the Church of the Late Fourth Century, JThSt 24 (1973), 456-480 – Istoria călugărilor din Egipt: ed critică a textului grecesc și trad franc cu multe note de A-J Festugière, Historia monachorum in Aegypto, Société des Bollandistes Bruxelles 1971",
    "853": " \n2 Asceții din deșertul Gaza: Isaia, Varsanufie, Ioan, Dorotei a) Isaia \nCorpusul discursurilor ascetice ale lui Ava Isaia ne permite să-l situăm în Egipt în prima jumătate a secolului al V-lea, pe baza raporturilor cu alți călugări însemnați Cea mai mare parte a cercetătorilor acceptă că e vorba (așa cum a propus G Krüger în 1899) de un călugăr Isaia, monofizit, care se găsea în Egipt, la Scheti, în 431, și ulterior în Palestina și a murit într-o mănăstire de lângă Gaza în 491; există și o Viață a acestuia scrisă de Zaharia Retorul Acest lucru e negat de R Draguet care nu acceptă nici ca discursurile să-i fie atribuite lui Isaia din Gaza Publicarea corpusului și studiul manuscriselor siriene ale Discursurilor îl făcuseră într-adevăr să ajungă la convingerea că există în această operă două straturi succesive, din care primul i s-ar datora lui Isaia cel Bătrân, sihastru foarte activ la Scheti în deceniile dinainte de anul 400",
    "854": " Monahul palestinian ar fi responsabil pentru stratul cel mai recent Totuși, această analiză n-a avut succes printre cercetători Opera lui Isaia apare în manuscrise sub forma unor Discursuri (logoi) ascetice, însă ordinea și compoziția lor variază foarte mult în manuscrisele grecești și în celelalte versiuni Dintre acestea, cele mai importante sunt cele cinci variante în siriană, editate de R Draguet, unde apare un strat al textului mai vechi decât cel grecesc; varianta coptă e fragmentară; mai sunt apoi diverse variante în arabă, armeană, latină, etiopiană, gerogiană De fapt, nu e vorba atât de un text sau de o culegere de texte, cât mai degrabă de o „materie mobilă” (Draguet) ale cărei componente pot fi atribuite unor autori diferiți în diverse manuscrise Cele mai vechi variante, înrudite între ele, una în greacă și cealaltă în siriană, sunt cunoscute doar în mod fragmentar și cuprind doar 15 discursuri, varianta siriană similară cuprinde 26, din care primele trei nu apar și în textul grecesc și nu aparține lui Isaia; anumite manuscrise conțin până la 32 de discursuri",
    "855": " Chiar și lungimea și componentele fiecărui discurs variază mult; fiecare discurs e o compilație de materiale disparate care pot fi ușor deplasate La baza culegerii stă o colecție întocmită de discipolul lui Isaia, Petru, așa cum rezultă dintr-un text păstrat numai într-un manuscris de la Moscova; aici, la începutul unui discurs (primul potrivit ediției grecești, al optulea în ediția variantelor siriene alcătuită de R Draguet care reproduce acest text grecesc) Petru vorbește propriilor discipoli Reproșându-și excesiva îngăduință față de ei, le transmite tradițiile (paradoseis) comunicate de maestrul său, defunct de-acum, lui și altor doi discipoli; urmează textul acestora sub forma unui discurs direct al lui Isaia (așa cum arată o apostrofă ce îl vizează chiar pe Petru) Propunerea lui Draguet de a atribui lui Isaia din Scheti (sfârșitul sec al IV-lea) stratul cel mai vechi n-a fost acceptată pentru că cele două variante în care e atestat cele fragmentare amintite mai sus) nu îl menționează nici pe Isaia și nici pe Petru, ci atribuie materialul lor altor Părinți; ca atare, dacă există două straturi, ar trebui pus în seama lui Isaia și a lui Petru mai degrabă cel mai recent",
    "856": " Oricum, Petru s-a îngrijit de redactarea literară a materialului, în timp ce maestrul său nu a vrut nicicum să facă muncă de scriitor Importante pentru doctrina lui Isaia sunt discursurile 2-3 (=9-10 din var siriană) care, așa cum a arătat Draguet, formau inițial un tot divizat în două părți, din care prima conținea fundamentele teoretice, iar cea de-a doua preceptele practice care derivă din acestea Când Dumnezeu a făcut omul, i-a dat simțuri sănătoase, însă, prin capăt, acestea s-au îndepărtat de starea lor naturală; opera de mântuire a lui Cristos a constat în readucerea ființei umane de la starea nenaturală la cea naturală Activarea omului trebuie să fie așadar o continuă renunțare la poftele trupești, pervertite prin păcat, pentru ca el să se poată întoarce la sănătoasa condiției originală De aici, necesitatea penitenței, a respectării poruncilor, dar mai ales a umilinței De aici, necesitatea penitenței, a respectării poruncilor, dar mai ales a umilinței",
    "857": " Calea mântuirii este imitarea lui Cristos și în special urcarea pe cruce de pe care omul nu trebuie să mai coboare Al doilea strat pus în evidență de Draguet e focalizat asupra „liniștii”, stare de indiferență și de neprihănire la care se ajunge prin separarea de lume, prin renunțarea la gânduri și la pasiuni \n\nBibliografie Ediții: PG 40, 1105-1206 conține doar versiunea latină a lui PF Zino, bazată pe un manuscris grecesc și publicată la Veneția în 1558 Textul grecesc: Augoustions Iordanites, Tou hosiou patros gêmôaioulogoi XXIX (1911), 2 ed de A Schoinas, Volos 1962 Important este R Draguet, Les cinq recensions de l’Ascéticon syriaque d’Abba Isaïe, 4 vol (CSCO 289, 290, 293, 294), Secrétariat du CSCO, Louvain 1968 (ediție și trad a textelor siriene, a textelor paralele grecești, studii introductive cu confruntarea sinoptică a diferitelor variante)",
    "858": " Pentru ediții ale diferitelor variante, cf CPG III, n 5555 Trad franc: Abbé Isaïe Recueil ascétique, Abbaye de Bellefontaine, Bégrolles en Mauges, 2082-2095 \nb) Varsanufie și Ioan din Gaza \nUn compilator necunoscut – în orice caz un călugăr din mănăstirea de care aparțineau cei doi autori de epistole, contemporan cu ei; poate Dorotei? – a realiza o culegere de scrisori compuse de doi asceți care au trăit la începutul secolului al VI-lea într-o mănăstire de orientare calcedoniană, situată șa Thavata, la sud de Gaza: Vaesanufie (mort probabil prin 540) și Ioan (mort către 530) Urmând un model deja instituit de Ava Isaia din Scheti când s-a stabilit în aceeași zonă în ultimele decenii ale vieții sale, Varsanufie, de origine egipteană, se retrăsese într-o chilie de lângă mănăstirea întemeiată de călugărul Serid și devenise maestrul spiritual al acestuia și al monahilor de-acolo; închis în chilia sa, păstra legătura cu lumea numai prin intermediul lui Serid",
    "859": " Într-o scrisoare, Varsanufie declară că și a impus interdicția de a nu-și scris direct epistolele pe care i le dictează lui Serid; chiar cu călugării din propria sa mănăstire el comunică doar prin scris Între 252 și 257, Varsanufie s-a mutat într-o altă chilie, iar în locul său a venit Ioan și a rămas aici următorii optsprezece ani folosindu-se pentru raporturile cu cei de-afară mai întâi de Serid apoi de Dorotei (cf aici, mai jos) Colecția cuprinde 396 de scrisori ale lui Varsanufie, care e numit „marele bătrân” (Ho megas gerên) și 446 ale lui Ioan („celălalt bătrân”): e vorba de răspunsuri la întrebări puse de diverse personaje, în general călugări, uneori episcopi sau preoți, în câteva cazuri laici; extrase din scrisorile acestora sunt așezate înaintea răspunsurilor Epistolarul se deschide cu 54 de scrisori ale lui Varsanufie și cu una a lui Ioan adresate unui călugăr, Ioan din Bersabea; epistolele vorbesc despre mutarea acestuia de la Bersabea la Thavata și despre progresele pe care le face în viața de sihastru",
    "860": " Citind cele aproape o sută de scrisori trimise de cei doi asceți lui Dorotei – asupra căruia vom reveni ceva mai jos – putem la fel de bine să urmărim progresele spirituale ale acestuia, de la sosirea sa în mănăstire și împărțirea propriilor bunuri, până la lupta cu ispitele și la activitatea sa ca responsabil al spitalului Circa cincizeci de scrisori ale celor doi asceți sunt adresate lui Andrei, însărcinat cu îngrijirea lui Varsanufie corespondează (13 epistole) și cu un anume Eutimie, pasionat de interpretarea alegorică a Scripturilor Interesante pentru cunoașterea controverselor origeniste din secolul al VI-lea sunt unele scrisori (600-607) prin care Varsanufie și Ioan răspund unui călugăr care a citit scrieri ale lui Origen, Didim, Evagrie; Varsanufie încearcă întâi să-l convingă pe acest călugăr să se ocupe mai degrabă de asceză, în timp ce Ioan precizează că e utilă lectura anumitor părți din opera lui Evagrie",
    "861": " Când călugărul obiectează spunând că unii Părinți acceptă Centuriile gnostice ale lui Evagrie Varsanufie precizează că și Sfinții Părinți pot greși când se raportează doar la tradiție Unele întrebări și răspunsuri sunt schimbate între Ioan și un laic, Elian, care vrea să se facă monah și pe care Ioan îl obligă să devină stareț la moartea lui Serid; nu mult după aceea, moare chiar Ioan, în timp ce Varsanufie, încă în viață, încetează în această epocă să mai ofere răspunsuri Și patriarhul Petru de Ierusalim (524-552) are un schimb de epistole cu Varsanufie în care îi cere sfaturi pentru a rezolva problemele născute în urma legilor lui Justinian din 529 care impuneau catehizarea și botezarea unui mare număr de păgâni Laicii pun întrebări extrem de variate privind raportul dintre credința religioasă și circumstanțele vieții practice Epistolarul e de mare ajutor pentru cunoașterea vieții spirituale din deșert sub toate aspectele sale, în raport cu problemele concrete ale indivizilor",
    "862": " Varsanufie declară că omul trebuie să trăiască sub domnia hanului și nu sub domnia Legii; dar nu refuză să dea instrucțiuni echilibrate și moderate pentru practicarea ascezei În ansamblu, Ioan se ocupă mai ales de detalii practice și ajunge chiar să explice, dacă e necesar, răspunsuri precedente ale lui Varsanufie adresate unor destinatari care nu au reușit să le înțeleagă Amândoi, din câte se pare fără să fie preoți, revendică și exercită dreptul de a ierta păcatele în calitatea lor de „duhovnici”, un principiu ce va fi foarte răspândit în Biserica din Orient În schimb, este aproape absentă – cu excepția schimbului de scrisori privitoare la origenism – problematica teologică propriuzisă, lucru ce dovedește neîncrederea călugărilor în speculație, legată evident de acutizarea controversei origeniste ca și de hotărârea lor de a evita provocarea unor tensiuni într-un mediu și așa agitat de controversele monofizite Speculația cristologică și raportarea la Calcedon lipsesc, însă spiritualitatea centrată pe figura lui Cristos și pe imitarea lui își trage seva (așa cum a subliniat L",
    "863": " Perrone) dintr-o adâncă reflecție teologică bazată pe meditația asupra Scripturii Cuvintele Părinților din deșert și – însă pe locul al doilea – Scriptura sunt recomandate ca baze ale vieții spirituale, iar asceții manifestă o evidentă rezervă față de „cărțile dogmatice” care exaltă spiritul în timp ce maximele Părinților îndeamnă la smerenie \n\nBibliografie Ed critică cu trad în engl a lui D J Chitty, Barsanuphius and John Questions and Answers, PO 31/3, Paris 1966, s-a oprit la scrisoarea 124 din cauza morții cercetătorului Pentru celelalte, vezi SN Schoinas, Biblos psychôlophestatê periechousa apokriseis diaphorois hypothesesin anêkousas syggrapheisa men para tôn hosiôn kai theophorôn paterôn hêmôn Barsanouphiou kai Ioannou etc Volos 1960, reeditarea editio princeps a lui Nicodemo l’Agiorita (Venezia 1816) Trad it MFL Lovato – L Mortari, Barsanufio e Giovanni di Gaza",
    "864": " Epistolario, Città Nuova, Roma 1991 (introd, trad, note) Cf I Hausherr, Barsanuphe (Saint), DSp I, 1937, col 1255-1262; L Regnault, Jean de Gaza, DS VIII, 1974, col 536-538; L Perrone, Le chiesa di Palestina (cit aici, p ???), pp 296-307 \nc) Dorotei \nAșa cum am spus, circa o sută de scrisori ale lui Varsanufie și Ioan sunt adresate lui Dorotei (252-338; 339-345; 506-523; 544-545; totodată 247-251 care au același destinatar ca și 252-338); unele din acestea s-au transmis și prin manuscrisele unor opere ale lui Dorotei precum Învățătura 21 Aceste scrisori ne ajută să descoperim diverse aspecte ale personalității sale și completează datele ce se pot extrage din scrierile sale – și altele, puține, provenite din diferite surse – pentru a ne putea informa în privința lui Născut la începutul secolului al VI-lea, probabil la Antiohia, într-o familie de creștini, Dorotei a făcut studii serioase până când s-a hotărât să se facă monah în mănăstirea condusă de Serid",
    "865": " Unele din scrisorile lui Varsanufie și Ioan conțin răspunsuri la întrebările sale privitoare la destinația bunurilor lui, și cei doi asceți îi dau voie să păstreze pentru un anumit timp biblioteca pe care o adusese cu el Alte epistole ne permit să urmărim încercările și ispitele cu care se confruntă în primii ani La sfatul celor doi bătrâni, Serid i-a încredințat lui Dorotei sarcina de portar și de primire a oaspeților, apoi organizarea și gestiunea infirmeriei mănăstirii; ulterior, a devenit asistent al lui Ioan până la moartea acestuia După moartea lui Serid și aceea a lui Ioan care are loc două săptămâni mai târziu, după ce Varsanufie întrerupe definitiv contactele cu lumea, Dorotei părăsește mănăstirea – nu știm din ce motive – și se duce să întemeieze un cenobiu propriu situat, potrivit lui Ioan Moscovitul (Pajiștea duhovnicească 166), între Gaza și Maiuma Trebuie să fi murit între 560 și 580",
    "866": " \n\nÎntr-o manieră aproape uniformă, prin intermediul manuscriselor s-a transmis o serie de paisprezece Învățături sau Instrucțiuni ale lui Dorotei, urmate de altele într-un număr și într-o ordine variabile; cercetătorii s-au gândit că au fost adăugate ulterior unui grup originar Ediția lui Galland (1778) reprodusă în PG 88 conține 24 de Instrucțiuni, însă a douăzeci și patra nu are nici o legătură cu Dorotei (apariția lui Ioan din Daliatha, autor din secolul al optulea), iar a douăzeci și una, așa cum am spus, este constituită dintr-o mică parte din scrisorile lui Vaesanufie și Ioan trimise chiar lui Dorotei În ediția lor, L Regnault și J de Préville (1963) au selectat 17 Instrucțiuni (1-14; 15; 22; 23), au considerat Învățăturile 16-18 și 20 drept scrisori, adăugându-le deci la cele 8 editate de Galland, iar Instrucțiunea 19 drept o culegere de Maxime Oricum, toate aceste scrieri aparțin lui Dorotei",
    "867": " În manuscrise, acestea sunt precedate de o scrisoare a compilatorului necunoscut care precizează că scrierile lui Dorotei sunt trimise „fratele care le ceruse”; ni se mai spune că această culegere de texte nu reprezintă decât o mică parte din discursurile lui Dorotei, adică cele care au putut fi găsite Așadar, materialul disponibil e departe de a reda ansamblul doctrinei autorului, reproducând doar o parte a acesteia, care este, în plus, fructul unei selecții întâmplătoare \n\nÎnvățăturile sunt niște „conferințe”, adică discuții pe teme cu caracter spiritual, legate de itinerariul ascezei monastice: renunțarea, umilința, conștiința, teama de Dumnezeu, interdicția de a-ți urma propria judecată, aceea de a judeca etc Au fost notate de ascultători și după aceea redactate, deși nici cei ce le-au redactat nu au fost mânați de intenții literare ca în cazul Conferințelor lui Ioan Cassian (aici, pp ???-???) analoage ca gen Textele lui Dorotei păstrează spontaneitatea exprimării orale",
    "868": " Temele sunt dezvoltate cu ajutorul unui aparat format din citate biblice, din maxime ale Părinților din pustie și mai ales din multe anecdote și episoade preluate din tradiția monastică și din experiența personală a lui Dorotei, completate cu foarte multe imagini și comparații Spontaneitatea și prospețimea nu pun în umbră predilecția pentru enumerarea și clasificarea entităților despre care se discută, indiferent că e vorba de diferitele tipuri de păcate, de minciuni, de smerenie și orgoliu, de rațiuni pentru părăsirea chiliei și așa mai departe Prelegerile lui Dorotei nu au caracter sistematic; el nu încearcă să ofere un tratat organic despre viața duhovnicească, aceasta nu înseamnă însă că doctrina sa spirituală e neconturată Nu avem spațiu aici pentru a ne opri asupra ei; e de ajuns să amintim că, din moment ce pentru el viața creștină este eliberarea de pasiuni, ansamblul învățăturilor sale este orientat în direcția luptei împotriva acestora",
    "869": " În acest context, renunțarea la propriile pofte ocupă un loc important; Dorotei preferă să folosească acest termen la plural pentru a desemna dorințele care se nasc din logismoi, din „gânduri” Condiția ideală pentru atingerea acestei stări este viața de călugăr, caracterizată printr-o dublă renunțare (tema primei Învățături): la familie, patrie și averi pe de o parte, iar pe de altă parte mai cu seamă la pasiuni Viața călugărească pe care o are în vedere Dorotei este cea dusă în mănăstire Caracteristică doctrinei lui Dorotei este și insistența asupra conștiinței, un fel de scânteie divină sădită de Dumnezeu în ființa umană în timpul Facerii; aceasta e aprinsă și însuflețită prin respectarea poruncilor (Învățătura 2) Scrisorile, adresate unor călugări sau unor grupuri de monahi, se ocupă de probleme concrete de viață spirituală, bazându-se în mare măsură pe tradiția apoftegmatică instituită de Părinți O operă ce nu aparține lui Dorotei, dar a fost inspirată de el, este Viața lui Dositei, un tânăr, fost soldat, care venise la mănăstirea condusă de Serid și fusese dat chiar în seama lui Dorotei; trăise acolo cinci ani, până la moarte, practicând exerciții de asceză severă și de renunțare la propriile dorințe; era într-un fel, un model de viață spirituală conform cu cel propovăduit de Învățăturile lui Dorotei",
    "870": " \n\nBibliografie L Regnault – J de Préville, Dorothée de Gaza Oeuvres spirituelles (SChr 92), Cerf, Paris 1963 (text, trad, amplu studiu introd); trad it M Paparozzi, Doroteo di Gaza Insegnamenti spirituali, Città Nuova, Roma 1979 \nd) Zosima \nPrieten al lui Dorotei, menționat de acesta de mai multe ori, Zosima s-a născut la Sinde pe coasta Feniciei și a fost călugăr la Tyr, apoi în Palestina, la laura lui Gherasim în apropierea Iordanului, înainte de a întemeia, prin 520, propria sa mănăstire la Sindenai, la nouă kilometri de Cezareea (în Palestina) După cum spune Evagrie Scolasticul (Istoria Bisericii IV, 7), avea calități profetice și a anunțat cutremurul care a distrus Antiohia în 528 Probabil că nu a scris nimic, dar au rămas de la el niște Capitole (kephalaia e unul din titlurile din manuscrise; primul editor, în 1683, a intitulat scrierea Alloquia, „Conversații” și așa e denumită și acum)",
    "871": " E vorba, în esență, de o culegere de apoftegme; una din ele (cap 12) dovedește pentru prima dată, așa cum am amintit deja, că în cercurile călugărești se citeau culegeri de apoftegme și, mai mult, este cea mai veche atestare a folosirii acestui termen pentru maximele Părinților din deșert Zosima insistă nu numai asupra renunțării la bunurile lumești, ci spune și că trebuie să fim răbdători în fața adversităților, subliniind mai ales utilitatea injuriilor și a umilințelor pe care le suferim; cel care ne rănește trebuie să fie văzut ca un binefăcător, ca un leac trimis de Isus ca să ne vindece de suferințele noastre Există și versiuni în armeană, georgiană și arabă ale acestei opere \n\nBibliografie Ediția din PG 78, 1680-1700 e bazată pe un manuscris incomplet Ed completă: Augustinos Iordanites, Tou hosiou patros hêmôn abba Zôsima kephalaia pany ophelima, în „Nea Siôn” 12 (1912), 697-701; 854-865; 12 (1913), 93-100 (și, separat, Hierosolymis 1913)",
    "872": " Trad franc, cu introd de L Regnault în M van Parys (și alții), Enseignements des Pères du désert Hyperéchios, Etienne de Thèbes, Zosime, Abbaye de Bellefontaine, Bégrolles-en-Mauges 1991, pp 93-139 Cf A Solignac, Zosime, DSp XVI, 1994, col 1658-1659 \n3) Alți autori de scrieri duhovnicești a) Nilus din Ancyra \nNumeroase probleme sunt legate de un corpus de scrieri ascetice păstrate sub numele lui Nilus Unele elemente interne indică drept autor un călugăr care a activat la Ancyra în Galatia între ultimii ani ai secolului al IV-lea și primii ani ai celui de-al V-lea: într-un elogiu al monahului Albian, originar din Ancyra, se spune că acesta s-a dus „la asceții care-și au sălaș pe muntele de lângă noi, lângă oraș, și sunt conduși de fericitul Leonțiu, pe atunci presbiter, ajuns după aceea episcop” (un Leonțiu, episcop de Ancyra este atestat în 404; se știe că Ancyra era un centru monastic); într-o scrisoare (I, 257) este menționat Apolinarie din Laodiceea, mort în 390, ca un contemporan al destinatarului; tratatul Despre sărăcia de bunăvoie este dedicat unei diaconese din Ancyra, Magna, menționată și de Palladius (Istoria Lausiană 67) care scrie în 419-420",
    "873": " Însă mai cu seamă multe din scrisorile considerate autentice atestă că Nilus se bucura de stima și chiar de prietenia lui Ioan Hrisostomul (II, 294 relatează o viziune comunicată de Ioan celor mai buni prieteni ai săi; în II, 265, scrisă între aprilie și septembrie 407, autorul refuză să se roage pentru Constantinopolul zguduit de cutremur pentru că socotește că e vorba de o pedeapsă pentru nedreapta exilare a lui Ioan Hrisostomul) Așadar, aceste date confirmă afirmația lui Gheorghe Monahul, cronicar din secolul al IX-lea, care îl amintește pe Nilus pentru elevii lui Ioan Hrisostomul; prietenia dintre cei doi trebuie să se fi născut probabil la Constantinopol (Hrisostomul a fost aici patriarh între 398 și 404) unde Nilus a putut să cunoască opera lui Evagrie Ponticul care l-a și influențat Nu se știe altceva despre viața lui Prima mențiune cunoscută este aceea a lui Procopie din Epitom despre Cântarea Cântărilor (sfârșitul sec",
    "874": " V – începutul sec VI) O Poveste a lui Nilus Singuraticul despre uciderea călugărilor de pe muntele Sinai și anii de temniță ai fiului său Teodul, care îl plasează pe Nilus pe Sinai și a contamina și viața lui Nilus din Sinaxarul din Constantinopol, este considerată o legendă ulterioară Culegerea de scrisori compuse de Nilus, editată în 1668 de L Allaci (reprodusă în PG 79, 81-581) conține 1061 epistole, distribuite în trei cărți alcătuite, fiecare, din 333 scrisori, plus o a patra formată din 62; în realitate, ediția originară, așa cum a arătat J Gribomont pornind de la codexul Ottobonian grec 250 (secolul al XI-lea; inscripția pe care o conține, „Ale lui Nilus, ascet din Ancyra în Galatia” confirmă datele din text privitoare la persoana lui Nilus pe care le-am semnalat mai sus), cuprindea 1027 de scrisori repartizate în trei cărți, din care prima (329 epistole) s-a pierdut",
    "875": " În marea lor majoritate scrisorile sunt foarte scurte, uneori sunt compuse dintr-un verset biblic cu un scurt comentariu, și deseori același material apare în mai multe epistole (lunga misivă către călugărul Taumasios, III, 33, conține elemente care se regăsesc în alte 14 scrisori!) Totodată, există serii de scrisori cu destinatari diverși constituite din extrase (folosite în ordinea în care figurează în operele de origine) din scrieri ale lui Nilus însuși sau din alți autori Altele sunt falsificări; I, 286, trimisă, conform antetului, generalului got Gainas, este dependentă de o omilie a lui Ioan Hrisostomul scrisă la câțiva ani după moartea lui Gainas În fine, multe din titlurile atribuite destinatarilor la începutul unor scrisori sunt evidente anacronisme pentru că nu sunt atestate înainte de secolul al VI-lea Astfel de observații l-au făcut pe A Cameron să conchidă că această culegere trebuie să fi fost alcătuită în secolul al VI-lea, pe baza unui epistolar în esență autentic, căruia i-au fost adăugate unele falsuri, și, mai cu seamă, i-au fost multiplicate scrisorile prin fragmentare și prin adăugiri de nume și titluri de destinatari, în special generali, prefecți și viri illustres",
    "876": " De fapt, cu excepția a foarte puține cazuri, destinatarii lui Nilus sunt cu toții personaje necunoscute Cameron crede că, atunci când, după 553, scrieri ale lui Evagrie Ponticul au început să circule sub numele destul de obscurului Nilus (cf aici, mai jos), identitatea literară a acestuia a început să se înnobileze, și de aceea e posibil ca în a doua jumătate a secolului al VI-lea un monah din Ancyra să fi refăcut epistolarul acestuia pentru a crea imaginea unei autorități spirituale consultate de foarte multe persoane (peste 600 de corespondenți); în realitate, tăcerea contemporanilor în privința lui Nilus dovedește că în timpul vieții sale s-a bucurat de o faină destul de limitată Dintre tratatele care ne-au parvenit sub numele lui Nilus, cel mai lung este cel dedicat Călugărului Agațiu, sau Peristeria În introducere, autorul evocă întâlnirea din ziua precedentă cu Agațiu care i-a vorbit despre Peristeria, o matroană contemporană cu ei, care s-a distins prin cumpătare, meditație și rugăciuni fierbinți, prin binefacerile în folosul săracilor și al călugărilor; în cinstea ei, autorul s-a hotărât deci să scrie un tratat consacrat virtuților de care a dat dovadă",
    "877": " În douăsprezece secțiuni (prima fiind chiar introducerea) se vorbește despre înfrânare, despre vanitate, despre lectură și despre rugăciune, despre folosirea bunurilor și despre grija față de alții, în special față de săraci, despre abandonarea propriilor bogății, despre ispitele diavolești și despre lupta spirituală, despre viața de călugăr și, în sfârșit, despre slava ce-i așteaptă pe cei ce dau de pomană Diversele teme sunt ilustrate cu o serie de exemple luate din Vechiul și Noul Testament Unii cercetători, în special K Heussi, nu cred că tratatul are același autor ca și scrisorile; într-adevăr, dacă matroana Peristeria despre care se vorbește aici trebuie identificată în persoana unei femei din Alexandria care a murit cu puțin înainte de conciliul de la Calcedon (în documentele căruia este menționată), atunci e puțin probabil să-și fi meritat toate aceste elogii chiar înainte de sfârșitul secolului al IV-lea În același timp însă, tratatul, dacă aparține lui Nilus, ar trebui situat tocmai în această perioadă, la începuturile activității sale literare, când încă nu fusese influențat de Evagrie",
    "878": " În orice caz, scrierea pare să aparțină totuși autorului Comentariului la Cântarea Cântărilor (cf, aici, mai jos); această carte biblică este citată aici de mai multe ori, iar Cânt 1,10 este comentat în mod asemănător Discursul despre asceză începe cu un reproș adresat călugărilor care, împinși de vanitate și de dragostea de cele lumești, trădează adevăratul sens al vieții monastice, căutarea și practicarea adevăratei filosofii, așa cum a făcut însuși Cristos, pentru a ajunge la contemplație O secțiune importantă este dedicată îndrumării spirituale: maestrul trebuie să fie un exemplu, iar discipolii trebuie să-i dea ascultare fără să-și pună întrebări în privința ordinelor primite E dezvoltată apoi tema luptei spirituale împotriva pasiunilor; pentru a învinge, sfinții evită orașele și contactele cu oamenii, surse de tulburare, și se concentrează asupra liniștii sufletului Caracteristica sufletului perfect este absența grijilor (to amerimnon), în timp ce sufletul nelegiuit este strivit de ele",
    "879": " Eliberat de neliniștea generată de bogății, separat de cercul persoanelor inutile, retras în solitudine, desprins de lucrurile sensibilie și chiar de senzații, sufletul poate atinge starea de contemplare a inteligibilelor Mai ales aceste ultime teme sunt o dovadă a notabilei influențe a lui Evagrie Ponticul Discursul despre asceză are multe puncte în comun cu scrisorile și pare, așadar, că și autorii sunt identici Începutul tratatului Despre sărăcia de bunăvoie trimite la Discursul despre asceză, constituind, evident, continuarea acestuia Nilus discută aici cele trei tipuri de sărăcie Primul corespunde stării naturale a omului în virtutea căreia acesta nu era nevoit să-și facă griji legate de viața materială și se dăruia în întregime lui Dumnezeu în care avea deplină încredere Aceasta a fost condiția specifică sfinților din Vechiul Testament, apoi a lui Ioan Botezătorul și a celor doisprezece apostoli, adevărați inițiatori ai monahismului (21) Al doilea tip de sărăcie, cel mediu, este cel care presupune ca rugăciunea să fie însoțită de munca manuală; într-adevăr, sub pretextul că se dăruiesc cu totul lui Dumnezeu, oamenii sunt puternic ispitiți să trândăvească, lăsând sufletul să se deschidă către patimi; este atitudinea pe care și Pavel o condamnă (I Tes",
    "880": " 3, 6-12) atunci când îi îndemna pe destinatarii epistolei să muncească, urmând exemplul său Avem aici un accent polemic, autorul vizându-i pe mesalieni și pe acemeți, partizani ai lipsei totale de activitate (cap 21-27); în cap 21 sunt menționați în mod explicit Adelfios și Alexandru, liderii celor două orientări De condamnat este însă și al treilea tip de sărăcie, acela specific acelor călugări care, deși au declarat că renunță la bunurile materiale, continuă să participe la activitățile din această lume, ca și cum ar fi dori să rătăcească în continuare prin deșert după ce au ieșit din Egipt, în loc să se grăbească spre Pământul Făgăduinței (33) Trebuie să aspirăm să fim fără griji (amerimnos) este idealul formulat deja în tratatul precedent), așa cum ne-a îndemnat Pavel (I Cor 7, 32); în acest scop, trupul trebuie să primească cele de trebuință pentru ca sufletul să fie liber să se îndrepte spre Dumnezeu (36-37)",
    "881": " Viața trebuie să fie dedicată imitării lui Dumnezeu, care este bun și milostiv, prin rugăciuni continue și meditație Scrierea se încheie cu îndemnul de a-l imita pe Cristos prin exercițiul ascultării și al smereniei Doctrina imaginației care stimulează „gândurile” (logismoi), pericol ce poate fi preîntâmpinat tocmai prin sărăcia voluntară care nu lasă frâu liber imaginației (52 și urm), ne revelă influența lui Evagrie Ponticul, sesizabilă și la nivelul vocabularului Referirea la problemele generate de atitudinea acemeților e un indiciu că tratatul a fost scris la puțină vreme după plecarea acestora din Constantinopol în 425 Tratatul Despre superioritatea călugărilor este menit să ilustreze superioritatea vieții monastice în deșert în raport cu ascetismul practicat în oraș, între altele prin raportare la modelele din Exod (Ieșirea), la Ioan Botezătorul, la Maria în opoziție cu Marta Tot în acest corpus intră și Discursul despre Albian, un elogiu într-un stil mai degrabă emfatic al unui călugăr care plecase de la Ancyra la Ierusalim pentru a se stabili apoi în pustia Nitriei",
    "882": " Trei manuscrise ale unei catene exegetice consacrate Cântării Cântărilor conțin comentarii ale acestei cărți semnate doar de doi autori: textul complet al Omiliilor despre Cântarea Cântărilor al lui Grigorie de Nyssa alternează cu acela, tot complet, al Comentariului la Cântare al lui Nilus, care a putut fi astfel recuperat în întregime (înainte, erau cunoscute doar extrase, transmise prin alte manuscrise) În prolog, Nilus afirmă că mulți învățați, seduși de caracterul plauzibil al literei (lexis) textului nu se străduiesc să caute tezaurul ascuns în el; de aceea, el a crezut că e necesar să-i dezvăluie sensul profund (nous) pentru a-i readuce pe calea cea dreaptă pe cei ce se lasă pradă gândurilor lascive din cauza unor termeni prezenți în text, cum sunt denumirile părților trupului femeiesc Așadar, el refuză interpretarea literală și vede în Cântarea Cântărilor „o profeție a misticului cortegiu nupțial al sufletului perfect și al Cuvântului lui Dumnezeu”",
    "883": " Făcând o paralelă între mireasa din Cântare și prostituata frumoasă și nurlie din Isaia 23, 16, Nilus vede în aceasta Biserica provenită din gentili, devenită mireasă a lui Cristos; însă în comentariu aceasta semnifică și sufletul De fapt, deși declarațiile de principiu par să-l apropie pe Nilus de alegorismul lui Origen, autorul nu-și motivează niciodată recurgerea la alegorie prin dificultățile textului biblic Preferă mai degrabă să cumuleze interpretările, cam de-a valma, pentru a extrage din fiecare element al textului o cât mai mare bogăție de semnificații Cântarea, în care mirele e firește Cristos, este o profeție a istoriei mântuirii, iar mireasa este în același timp sufletul care se înalță spre contemplarea lui Dumnezeu, punctul de vedere fiind cel al ascezei monastice Această concepție asigură unitatea operei care nu se poate înscrie fără îndoială nici într-o tradiție exegetică bazată pe litera textului (de tip antiohian) și nici într-una de tip alexandrin pe alegorie",
    "884": " Am semnalat faptul că acest Comentariu poate să aparțină foarte bine autorului care a scris și Peristeria Unele fragmente atribuite lui Nilus se mai găsesc și în serii (catene) de manuscrise consacrate Ecclesiastului, Ieșirii și Cărților Regilor Din corpusul lui Nilus mai face parte și o predică despre Luca 22, 36 În manuscrise se găsesc sub numele lui Nilus diverse scrieri care în alte ramificații ale tradiției sunt atribuite lui Evagrie Ponticul Cercetătorii sunt încă departe de o soluție definitivă, dar se pare că lui Evagrie îi pot fi atribuite tratatul închinat Monahului Euloghie, cel Despre diferitele gânduri rele, tratatul Despre cele opt duhuri ale răutății, cel Despre rugăciune, de mare interes doctrinar, și culegeri de Maxime, toate publicate împreună cu corpusul lui Nilus în PG 79 Acestui corpus aparține și un alt tratat, Despre cele opt gânduri rele, o compilație făcută pe baza versiunii în grecește a lui Ioan Cassian care nu e anterioară secolului al VII-lea",
    "885": " Clarificarea situației operelor lui Nilus nu a fost însă terminată și este complicată de textele lui Nilus transmise în alte limbi, în special în siriană, pentru că s-au păstrat astfel culegeri de maxime și o versiune a Discursului despre asceză care prezintă afinități, dar și diferențe sensibile, în raport cu textele grecești Operele câtor autori au ajuns să fie reunite în corpusul lui Nilus? \n\nBibliografie Ediții: Textele ed în PG 79 Ediții critice există doar pentru Narrationes care se referă la Nilus Sinaitul, sub îngrijirea F Conca, Nilus Ancyranus Narratio, Teubner, Leipzig 1983; și pentru Comentariul la Cântarea Cântărilor (în curs; a apărut vol I) sub îngrijirea M-G Guérard, Nil d’Ancyre Commentaire sur le Cantique des cantiques I (SChr 403), Cerf, Paris 1994 Pentru scrierile în siriană, ed, introd, trad de P Bettiolo, Gli scritti siriaci di Nilo il Solitario, Peeters, Louvain-la-Neuve 1983",
    "886": " – Trad it a Discursului despre asceză de C Riggi, Nilo di Ancira Discorso ascetico, Città Nuova, Roma 1983 – Studii: e important încă K Heussi, Untersuchungen zu Nilus dem Asketen (TU 42/2) Hinrichs, Leipzig 1917 H Ringshausen, Zur Verfasserschaft und Chronologie der dem Nilus Ancyranus zugeschriebenen Werke, Frankfurt/M 1967 Cf și M-G Guérard, Nil d’Ancyre, DSp XI, 1982, col 345-356 Despre scrisori: A Cameron, The Authenticity of the Letters of St Nilus of Ancyra, „Greek, Roman and Byzantine Studies” 17 (1976), 181-196 \nb) Diadoh din Fotike \nFotie (Biblioteca, cod 231) îl amintește pe Diadoh, episcop de Fotike în Epir, printre adversarii monofiziților în anii conciliului de la Calcedon; însă la conciliul din 451 episcopul de Fotike se numea Ioan, deci Diadoh trebuie să fi ajuns episcop la târziu Oricum, apare în 457 printre semnatarii scrisorii trimise de episcopii din Vechiul Epir împăratului Leon I în urma asasinării lui Proterios de Alexandria (aici, pp",
    "887": " ???-???) Diodoh trebuie să se fi născut așadar prin 400; murise în 486 când Victor din Vita îl laudă în Istoria persecuțiilor vandalilor Cum opera sa principală se adresează călugărilor, e posibil să fi fost el însuși monah, poate chiar responsabil al unei comunități S-a spus că Diadoh ar fi putut fi dus la Cartagina de flota lui Genseric, împreună cu persoanele de vază din Zakynthos, în urma unui raid în Epir efectuat între 467 și 474 (Marrou) Dintre operele sale, cea mai importantă este intitulată O sută de capitole gnostice, cunoscute, de obicei, și ca O sută de capitole despre perfecțiunea spirituală; o foarte bogată tradiție manuscrisă atestă marele  de care s-a bucurat de-a lungul secolelor Scrierea face parte din genul „centuriilor”, adică al culegerilor de maxime organizate în secțiuni de câte o sută, gen ilustrat de Evagrie Ponticul prin Capitolele gnostice (6 x 90, plus 60 = 600) și prin Tratatul practic (o centurie), de Maxim Mărturisitorul în secolul al VII-lea (patru centurii Despre iubire, două Despre teologie și întrupare), de Talasie (patru centurii Despre iubire și despre cumpătare) și așa mai departe",
    "888": " Cele o sută de capitole ale lui Diadoh sunt gândite ca o introducere globală la viața duhovnicească; ele sunt precedate de zece definiții ale unor virtuți fundamentale (credință: „gând despre Dumnezeu, departe de orice dorință [apathês]”; speranță; răbdare; lipsa lăcomiei etc), după care urmează un al doilea titlu și o definire a scopului operei: „prin cunoașterea căreia trebuie să încercăm să atingem, călăuziți de Domnul, perfecțiunea care ne-a fost arătată” Este definită apoi relația dintre Dumnezeu și ființa umană: aceasta e ceată după chipul lui Dumnezeu, dar a fi și după asemănare depinde de capacitatea de a-și dărui propria libertate lui Dumnezeu în iubire (2-5) Urmează (6-11) distincția dintre știință (experiența unirii cu Dumnezeu prin rugăciune) și înțelepciune (capacitatea de a vorbi despre lucrurile sfinte, izvorâtă din meditația asupra Scripturii) Urmează secțiuni privitoare la dragostea față de Dumnezeu, la percepție sau simțul sufletesc (24-25), temă dezvoltată apoi în expunerea despre capacitatea de a discerne între duhuri și despre viziuni și vise (26-40)",
    "889": " Apoi vin capitolele despre ascultare (41), despre cumpătare și înfrânare (42-52), despre boli (53-54), despre necesitatea de renunțare la atracțiile lumii acesteia (55-57) și de a învinge akedía, adică plictiseala și dezgustul față de experiența spirituală (58), de a nu uita numele lui Dumnezeu și de a invoca numele lui Isus (59-61) Diadoh mai spune că monahii trebuie să se lase deposedați de propriile bunuri, renunțând la procese (63-64), și să aleagă sărăcia Dintre darurile primite de la Dumnezeu, cel mai însemnat este „teologia”, darul ce izvorăște din contemplație, producând în suflet o stare de plenitudine absolută; e o formă de rugăciune care se deosebește de rugăciunea în sens restrâns prin care omul se străduiește să se facă auzit de Dumnezeu (67-75) Capitolele 90-100, 76-89 sunt dedicate dinamicii harului și se referă la botez, la luptele cu poftele trupești, la realizarea progresivă a asemănării cu Dumnezeu",
    "890": " În capitolele autorul se ocupă de gradele cele mai elevate ale acestui itinerariu, de încercările venite din suferință, de umilință, de necesitatea de a veghea până la sfârșit Multă vreme, a fost subliniată influența lui Evagrie Ponticul asupra lui Diadoh care a fost catalogat drept adversar al messalianismului; studiile lui H Dörries au demonstrat însă că el e mai degrabă reprezentantul unui messalianism moderat și că influența lui Macarie (aici, pp ???-???) e mai mare decât aceea a lui Evagrie Diadoh se deosebește de acesta în special prin faptul că acordă mare importanță experienței și percepției sau simțului (aisthêsis) intern cu valoare de criteriu decisiv în discernerea duhurilor Îl apropie de messalianism – și îl separă de un adversar necruțător al acestei orientări cum este Marcu Sihastrul, cf aici, p ??? – și convingerea sa că, deși botezul ne curăță de păcate, nu purifică însă și duplicitatea voinței, consecință a păcatului (78)",
    "891": " \n\nOmilia pentru Urcarea la Cer a lui Cristos e interesantă pentru că apără doctrina calcedoniană a celor două naturi inseparabile într-o singură ipostază în Cristos întrupat Viziunea Sfântului Diadoh este un schimb de întrebări și răspunsuri; cel întrebat e aici Ioan Botezătorul care vorbește despre botezul lui Isus, despre ființele umane care îl vor vedea pe Dumnezeu când vor fi nepieritoare și, în sfârșit, despre natura îngerilor O Cateheză ce apare în unele manuscrise sub numele lui Diadoh, însă în cele mai multe sub cel al lui Simeon Teologul, a fost atribuită de cercetători mai degrabă acestuia sau unui elev al său; sub formă de întrebări și răspunsuri, sunt abordate teme precum raportul lui Dumnezeu cu lumea, cunoașterea angelică și vederea lui Dumnezeu \n\nBibliografie Ediție critică a textelor, cu o amplă introd și trad fr alcătuită de É des Places, Diadoque de Photicé",
    "892": " Ouevres spirituelles (SChr 5 ter), Cerf, Paris, 1966 Pentru raportul cu Simeon și cu messalianismul, fundamental e H Dörries, Diadochus und Symeon Das Verhältnis der Kephalaia gnôstika zum Messalianismus, în idem, Wort und Stunde I, Vandenhoeck & Ruprecht, Göttingen 1966, pp 352-422 \nc) Marcian \nDedicăm doar câteva rânduri situației acelui grup de scrieri puse în legătură cu acest nume pentru că problema lor e destul de complicată și nu se întrevede încă o soluție acceptată de toată lumea Sub numele lui Marcian, în manuscrise se găsesc nouă tratate: 1 Despre penitență; 2 Despre disciplina perfectă; 3 Despre botez; 4 Despre credința oamenilor Bisericii; 5 Despre umilință; 6 fără titlu, despre propovăduire; 7 Despre post și despre smerenie; 8 Contra discipolilor lui Apolinarie și ai lui Vitalie; 9 Trebuie să murim pentru adevăr În tradiția manuscrisă, numărul 5 e atribuit și lui Evagrie, iar nr",
    "893": " 8 și lui Marcu Monahul În greacă, limba originalelor, au rămas doar 5 și 7, celelalte s-au păstrat doar în traducere siriană Sunt scrieri adresate unor călugări, străbătute de o spiritualitate simplă și de moderație în asceză Numerele 4 și 8 tratează teme cristologice; nr 3 critică obiceiul de a întârzia botezul până la moarte \n\nCine e autorul, sau cine sunt autorii acestor tratate? J Lebon, într-un studiu publicat postum prin grija lui A van Roey, l-a identificat pe autorul tratatelor în persoana acelui Marcian căruia îi sunt atribuite trei fragmente dogmatice cuprinse în Florilegiul anonim de la Edessa, scrise după 362 și, potrivit lui Lebon, înainte de 382; el ar fi identic cu acel Marcian preamărit de Teodoret (Istoria religioasă 3) și, potrivit lui Lebon, a fost călugăr în regiunea Chalcidiană și a murit prin 390 Într-un studiu scris înainte de publicarea cărții lui Lebon, J",
    "894": " Kirchmeyer a atribuit însă tratatele unui alt Marcian, călugăr mai întâi la Ierusalim, apoi la Betleem; întâi anticalcedonian, apoi adept al calcedonismului începând cam din 480, a murit la 23 noiembrie 492 În două manuscrise, lui Marcian din Bettlem îi este atribuit un Discurs despre asceză și multe alte lucruri, transmis printre operele lui Nilus, iar sub numele lui au mai circulat și alte fragmente; unui Marcian i-a fost totodată atribuit în tradiția manuscrisă un opuscul Despre toate armele, închinat călugărilor, existent și în corpusul grec al lui Efrem, pe care Kirchmeyer îl consideră o operă posibilă a lui Marcian din Betleem A van Roey insistă însă asupra incompatibilității dintre tezele teologice din tratatele 4 și 8 care, în opinia sa, nu pot să aparțină aceluiași autor; tratatul 4 este compus, crede cercetătorul, după controversa nestoriană \n\nBibliografie Repertoar de texte în CPG II, n",
    "895": " 3885-3900 J Lebon, Le moine saint Marcien Étude critique des sources; édition de ses écrits, Spicilegium sacrum Lovaniense, Leuven, 1968; J Kirchmeyer, Le moine Marcien (de Bethléhem?), în Studia Patristica V (TU 80), Akademie-Verlag, Berlin 1962, pp 341-359; A van Roey, Remarques sur le moine Marcian, în Studia Patristica XII (TU 115), Akademie-Verlag, Berlin 1975, pp 160-177 \nd) Marcu Monahul \nSub acest nume (care apare în aproape toate manuscrisele vechi; în Occident s-a impus mai degrabă apelativul Marcu Sihastrul) s-au păstrat mai multe tratate duhovnicești și teologice În PG 65, 905-1140 au fost publicate zece din ele (retipăriri ale unor ediții din secolele al XVI-lea și al XVIII-lea), din care două nu au însă nimic de-a face cu Marcu: tratatul 6, Despre înfrânare, este o colecție de extrase din Maxim Mărturisitorul și din Macarie; numărul 9 pare că poate fi atribuit lui Marcianc cf",
    "896": " aici, mai sus) Celor opt rămase li se mai adaugă unul, Despre unirea după ipostază care apare în două manuscrise O parte a corpusului s-a păstrat în versiuni în siriană și arabă Lexicul, stilul și concepția teologică ne determină să atribuim aceste nouă tratate unui singur autor Nu se știe însă nimic despre viața lui; din texte reiese doar că era călugăr Putem stabili limitele cronologice pentru că Marcu, e aproape sigur, utilizează scrierile lui Evagrie Ponticul (mort în 399) și Omiliile lui Macarie-Simeon de la sfârșitul secolului al IV-lea sau de la începutul secolului al V-lea (aici, p ???); există apoi un manuscris sirian datat 534 care conține traducerea operelor sale Marcu trebuie situat așadar între 400 și 530 Polemica implicită din scrierile sale care îi vizează pe messalieni (tendință monastică ai cărei adepți vedeau în asceză și mai ales în rugăciunea continuă calea pentru a ajunge la eliberarea de dorințe care ar fi făcut păcatul imposibil) nu ne ajută prea mult; e adevărat că messalienii, cunoscuți începând din 360 în Mesopotamia, s-au răspândit foarte mult și au făcut obiectul a numeroase condamnări ecleziastice în deceniile ce au urmat până la conciliul din Efes și după aceea, însă au continuat să stârnească polemici până în secolul al VI-lea",
    "897": " Polemica explicită a lui Marcu împotriva celor care identifică în Melchisedec (Fac 14, 18-20; Psalmi 110, 4; Evr 5, 10; 7, 21) pe Fiul lui Dumnezeu ar putea să aibă loc cam în același timp cu atacurile contra melchisedecienilor din Egipt lansate de Epifanie din Salamina (Panarion 4, 9) prin 375 și de Chiril din Alexandria în Glaphyra la Facerea 2, 3-11; însă nici acest argument nu este decisiv pentru că aceeași doctrină este atestată și în alte epoci și alte locuri Astfel, dacă J Kunze propunea în 1895 plasarea operei lui Marcu în anii premergători conciliului din Efes (luând în considerare mai cu seamă tratatul despre unirea ipostatică), H Chadwick (1972) a propus ca Marcu să fie identificat în persoana unui egumen al unei mănăstiri de lângă Tars căruia Sever de Antiohia, în două scrisori din anii 515-518, îi cere să condamne cristologia calcedoniană și messalianismul cu care îl bănuia că simpatizează; tratatele Despre unirea după ipostază (11) și Despre botez (4) ar reprezenta răspunsurile lui Marcu la cele două acuzații",
    "898": " În schimb, O Hesse, în numeroase studii publicate începând cu 1967, subliniază afinitățile dintre Marcu și Macarie-Simeon și e tentat să deducă de aici o apropiere cronologică, situându-l pe Marcu la începutul secolului al V-lea A Grillmeier (1980) propune la rândul său ca tratatul 11 să fie considerat un atac la Evagrie, corelat cu campania antiorigenistă a lui Teofil din Alexandria (399) sau cu puțin anterioară acesteia Totuși, absența oricărei explicații a prezenței expresiei „unire după ipostază” la Marcu cu greu ne poate face să ne gândim că el ar fi creat-o (Grillmeier), sau chiar că ar fi folosit-o în acest mod în primii ani ai controversei nestoriene (Kunze) Totodată, așa cum a observat J Gribomont, cristologia lui Evagrie nu a fost în centrul dezbaterilor în timpul crizei origeniene din 399-400, ci în timpul celei din anul 515 și după aceea Ar fi așadar just să semnalăm importanța polemicii antiorigeniste din tratatul 11, însă mai degrabă în favoarea unei datări analoage celei propuse de Chadwick",
    "899": " Tratatele sunt următoarele: (1) Legea duhovnicească e o culegere de maxime pe diverse teme de viață spirituală după modelul apoftegmelor sau al centuriilor; (2) Despre cei care se cred izbăviți prin faptele lor este tot o culegere de sentințe care se încheie cu o expunere destul de lungă consacrată celei mai importante porunci, aceea a iubirii, care constă “în îndepărtarea de realitățile materiale și în tăcerea gândurilor”; (3) Penitența: e necesară până la moarte chiar și pentru cei puțini care au atins perfecțiunea; (4) Botezul: răspunsuri la șaptesprezece întrebări puse de un călugăr care, influențat de messalianism, se îndoiește că botezul ar fi desăvârșit și crede că după botez ar fi însă necesară lupta spirituală pentru a ne elibera de păcatul originar și pentru a putea îndeplini poruncile E unul din textele teologice fundamentale ale lui Marcu; bazându-se pe multe trimiteri la Apostolul Pavel, el afirmă că botezul ne dă libertate, dar e o libertate care trebuie să se manifeste prin respectarea poruncilor, lucru greu de îndeplinit nu pentru că nu dispare influența păcatului originar, ci pentru că oamenii nu dau dovadă de credință",
    "900": " Tratatul 5, Lui Nicolae, învățături pentru mântuirea sufletului, este un itinerariu de viață ascetică pentru un tânăr care abia și-a început viața de călugăr; la sfârșit se găsește (nu în toate manuscrisele) răspunsul novicelui Disputa cu un avocat (7): un firav cadru narativ structurează tratatul sub forma unor răspunsuri date de un bătrân ascet unui avocat care condamnă faptul că monahii renunță să-și apere propriile drepturi în tribunal și refuză muncile fizice; după plecarea avocatului, călugării îi mai pun bătrânului câteva întrebări despre justiția divină Tratatul 8 este Discuția intelectului cu sufletul: primul îl îndeamnă pe cel ce-al doilea să nu fugă de răspunderea pentru propriile păcate atribuindu-le unor forțe exterioare (teză messaliană) Melchisedec (10) sau Contra melchisedecienilor este o exegeză a Evr 7, 2-3 care condamnă doctrina de care am vorbit mai sus Despre unirea după ipostază (11) are în manuscrise următorul titlu: Contra celor care afirmă că sfânta carne a Domnului nu e unită cu Logosul, ci doar îl îmbracă precum un veșmânt, și că de aceea e nevoie să-l deosebim pe cel ce poartă de cel care e purtat",
    "901": " E dedicat celor care “îl împart” pe Cristos, separând Cuvântul de om Am amintit divergențele actuale suscitate de interpretarea tratatului: A Grillmeier (la fel și Hesse) vede aici o polemică împotriva „cristologiei diviziunii” cultivate de călugării origeniști care, la sfârșitul secolului al IV-lea, ar fi atribuit sufletului lui Cristos acțiunile mântuitoare din cadrul „economiei” dumnezeiești, începând cu Venirea în trup; alții (Chadwick) îl consideră o distanțare de calcedonism \n\nBibliografie Textul tratatelor 1-10: PG 65, 905-1140; însă pentru 1, 2, 5, mai bună este ediția din Macarie din Corint – Nicodim Hagioritul, Philokalia ton hierôn neptikôn, Venezia 1782, pp 91-123 Tratatul 11: editarea fiecăruia din cele două manuscrise în J Kunze, Markus Eremita: ein neuer Zeuge für das altkirchliche Taufbekenntnis, Dörffling & Franke, Leipzig 1895, pp 6-9; J Cozza-Luzi, Nova Patrum Bibliotheca ab Angelo Maio collecta X/1, Sacrum Consilium propagando Christiano nomini, Roma, 1905, pp",
    "902": " 201-247 Apoi: O Hesse, Markus Eremita Asketische und dogmatische Schriften, Hiersemann, Stuttgart 1985; Trad franc a corpusului cu introd și note – K Ware – C-A Zirnheld, Marc le Moine Traités spirituels et théologiques, Abbaye de Bellefontaine, Bégrolles-en-Mauges 1985, cu o cuprinzătoare bibliografie Pentru o primă orientare și pentru bibliografie, cf J Gribomont, Marc le Moine, DSp X, 1980, col 274-283; O Hesse, Marcus Eremita, TRE XXII, 1992, pp 101-104 \n4) Hagiografia a) Geronțiu \nMelania cea Tânără, una din figurile cele mai însemnate ale monahismului feminin, s-a născut în 383 într-o familie de nobili din Roma Contra voinței sale, se căsătorise la îndemnul părinților cu Pinianus și hotărâse ulterior, împreună cu acesta, să ducă o viață castă Au început apoi să renunțe la proprietățile lor și, ca să fugă din calea barbarilor, s-au mutat întâi în Sicilia la Rufin din Aquileia, cândva prieten bun cu bunica ei, Melania cea Bătrână; după cucerirea Romei de către Alaric în 410 și moartea lui Rufin în 411, au plecat în Africa și apoi în Palestina",
    "903": " După o călătorie în Egipt, Melania s-a retras într-o chilie pe Muntele Măslinilor și mai târziu a întemeiat aici o mănăstire de maici, apoi una de călugări după moartea lui Pinianus În 436, s-a dus la Constatinopol unde a făcut propagandă pentru ascetism A murit la Ierusalim în 439 O Viață a sa fusese publicată încă din secolul al XVI-lea sub forma unei versiuni latine a prelucrării originalului efectuate în secolul al X-lea de către Simeon Metafrastul (textul grec al acesteia a fost publicat abia în 1864 în vol 116 al PG) Între sfârșitul secolului al nouăsprezecelea și începutul secolului douăzeci, au fost descoperite un text grecesc și unul latin anterioare lui Simeon Metafrastul; le-a publicat în 1905, însoțite de un vast aparat critic și de un studiu, cardinalul M Rampolla, care a ajuns la concluzia că textul latin ar reprezenta originalul Vieții Melaniei",
    "904": " Alții însă, în special, A d’Alès au adus argumente solide pentru a dovedi că textul grec e originalul, lucru ce azi este practic acceptat, deși e limpede că niște concluzii mai precise nu vor putea fi trase decât în urma unui studiu al tradiției textului care să depășească simpla confruntare a două manuscrise În schimb, nu există nici un dezacord în privința atribuirii acestei opere lui Geronțiu din Ierusalim care a cunoscut-o pe Melania și, după moartea ei, a condus mănăstirile pe care aceasta le întemeiase Ajuns arhimandrit peste mănăstirile dependente de Ierusalim, Geronțiu, monofizit, a militat printre anticalcedonieni și nu a renunțat la convingerile sale nici când Eudocia care îl protejase s-a împăcat cu Pulcheria și cu papa Leon în 456; nu a aderat nici la acordul încheiat de patriarhul Martirios din Ierusalim (478-482) cu monahii anticalcedonieni (aici, p ???) Vorbesc despre el Chiril din Schitopole, în mai multe pasaje din biografiile sale, și Ioan din Maiuma în Pleroforii și în Viața lui Petru Ibericul",
    "905": " Viața tinerei Melania e un document prețios prin bogăția de detalii istorice, chiar dacă numeroase personaje, din motive nu întotdeauna clare, sunt trecute sub tăcere (în primul rând Melania cea Bătrână, Rufin, Ieronim), sau sunt amintite în trecere (de ex Paulin din Nola sau Augustin) Numeroase și importante, deși risipite, sunt amănuntele referitoare la liturghie cărora textul le acordă multă atenție \n\nBibliografie Editarea textului grec, trad franc, amplă introd de D Gorce, Vie de sainte Mélanie (SChr 90), Cerf, Paris 1962 care reia textul publicat de M Rampolla, Santa Melania Giuniore, senatrice romana, Tipografia Vaticana, Roma 1905 (și cu textul latin, cu introd și comentariu amplu) \nb) Calinic \nHipațiu din Rufiniane, vlăstar al unei vestite familii din Frigia, a fugit de tânăr în Tracia, apoi, după reconcilierea cu tatăl său la Constantinopol, s-a stabilit prin 400 într-o mănăstire abandonată de călugării egipteni care o întemeiaseră lângă satul Rufiniane, aproape de Calcedon",
    "906": " După o altă perioadă petrecută în Tracia, în 406, la patruzeci de ani, s-a întors în mănăstire ca egumen, a reunit în jurul său numeroși monahi, a desfășurat o activitate fructuoasă și a combătut păgânismul și nestatornicismul I-a acceptat cu bunăvoință în lăcașul său pe Alexandru și pe ceilalți călugări din mănăstirea Acemeților alungați din Constantinopol A murit la 30 iunie 446 Ni s-a transmis o Viață a lui, precedată de o dedicație a editorului pentru un diacon, un anume Eutic, din care reiese că autorul este un discipol al lui Hipațiu cu numele de Calinic; acesta apare în text ca monah și în 426 se găsea deja în mănăstirea din Rufiniane (în acel an a fost martor al îmbolnăvirii lui Hipațiu) Editorul se prezintă ca o persoană care, în trecere prin Rufiniane, a găsit scrierea la egumenul mănăstirii, al treilea succesor al lui Hipațiu, și a făcut o copie pe care a dedicat-o lui Eutic",
    "907": " El declară că a corectat unele caracteristici grafice datorate influenței limbii siriene, ceea ce ne face să ne gândim că autorul, Calinic, ar proveni din Siria Viața trebuie să fi fost scrisă nu mult după moartea lui Hipațiu (446), însă e menționat și un eveniment petrecut la un an după această dată; așadar, compunerea operei e plasată de obicei către 447-450 Bartelink a studiat textul ca pe un exemplu ce aparține genului literar al biografiei unui călugăr și a subliniat afinitățile pe care le are cu Viața lui Antonie, scrisă de Atanasie, care i-a servit probabil drept model lui Calinic Autorul intenționează firește să compună o operă educativă și urmărește cu minuție cronologică viața lui Hipațiu, comentând minunile și în special lupta cu demonii Spre sfârșit (cap 48), Calinic adaugă și două discursuri ale lui Hipațiu adresate călugărilor, compuse probabil din citate extrase dintr-un document scris chiar de protagonist",
    "908": " Stilul e simplu, bogat în forme morfologice și sintactice proprii limbii vorbite, iar sintaxa e fără complicații însă nu lipsită de anacoluturi \n\nBibliografie Ed critică, trad franc, introd de GJM Bartelink, Callinicos Vie d’Hypatios (SChr 177), Cerf, Paris 1971 \nc) Marcu Diaconul \nEste autorul unei Vieți a lui Porfir din Gaza Acesta, născut la Tesalonic într-o familie de creștini prin 47, a plecat, în jurul vârstei de 25 de ani, în deșertul Scheti, apoi s-a dus în Palestina unde a continuat să ducă o viață de asceză severă S-a stabilit apoi la Ierusalim unde episcopul Ioan l-a hirotonisit preot prin 392; în 395, la moartea lui Enea din Gaza (aici, p ??? sq), a fost uns de Ioan de Cezareea episcop al acelei cetăți Aici, a dus o luptă neobosită contra păgânismului, cerând în două rânduri sprijinul împăratului împotriva celor care se opuneau închiderii templelor păgâne; a doua oară, în 401, s-a dus personal la Constantinopol",
    "909": " A murit la 26 februarie 420 Marcu, de profesie caligraf, venea probabil din Asia Mică și îl cunoscuse pe Porfir, pe atunci un simplu călugăr, cu ocazia unui pelerinaj la Ierusalim și rămăsese cu el; prin 396 a fost hirotonit diacon Porfir l-a folosit pentru misiuni pe lângă împărat Viața lui Porfir compusă de Marcu, în aparență opera unui martor ocular, nu e lipsită însă de probleme Forma greacă e plină de inexactități cronologice și de alt gen, în timp ce prologul acestei versiuni e dependent de acela al Istoriei bisericești a lui Teodoret din Cyr, așadar nu poate fi scris înainte de 444-445 Din 1941, e cunoscută și o versiune georgiană, dependentă de un text sirian pierdut, mult diferită de cea greacă și refăcută, fără îndoială, probabil pentru a constitui un sprijin pentru pretențiile calcedonienilor care își disputau cu monofiziții Biserica din Gaza",
    "910": " În prezent, se presupune că originalul acestei Vieți ar fi fost compus în siriană și că textele care au ajuns în posesia noastră sunt toate niște prelucrări \n\nBibliografie H Grégoire – M-A Kugener, Marc le Diacre Vie de Porphyre, évêque de Gaza, Assoc G Budé, Paris 1930 (text, trad, introd și comentariu) Versiunea georgiană: P Peeters, La vie georgienne de saint Porphyre de Gaza, AB 59 (1941), 65-216 Trad it: C Carta, Vita di san Porfirio scritta da Marco Diacono, Gerusalemme 1971 \nd) Chiril din Schitopole \nChiril s-a născut la Schitopole, capitala provinciei Palestina II A devenit călugăr cu puțin înainte de noiembrie 543; cum, de obicei, renunțarea la cele lumești avea loc la 18 ani, se presupune că s-a născut prin 524 El însuși povestește (Viața Sfântului Sava 199) că vestitul călugăr palestinian Sava, prieten al părinților săi, văzându-l împreună cu tatăl său pe când se găsea în 530 la Schitopole, a afirmat: „De acum înainte, acest copil este învățăcelul meu și fiul Părinților din pustie”, și îl numea și după aceea învățăcelul său și îi îndemna pe părinți să-l învețe Psalmii și să-i explice epistolele Apostolului Pavel",
    "911": " În acest fel, soarta lui Chiril era pecetluită În noiembrie 543, s-a dus la Ierusalim pentru a asista la sfințirea noii biserici a Sfintei Maria La începutul anului următor, i-a cerut un sfat lui Ioan Isihastul din Marea Lavră, care i-a sugerat să intre în mănăstirea lui Eftimie; Chiril, însetat de o asceză mai severă, a intrat în mănăstirea lui Calamon, lângă Iordan, însă nu a putut suporta acel regim de viață și curând s-a îmbolnăvit; influențat și de un vis, în iulie 544 a intrat în lavra lui Eftimie A rămas aici unsprezece ani până când Ioan – pe care îl vizitase tot timpul – a intervenit ca să fie inclus în grupul monahilor trimiși să repopuleze Noua Lavră după expulzarea origeniștilor în februarie 555 (aici, p ???) La sfârșitul lui 556 sau începutul lui 557 s-a mutat în Marea Lavră a lui Sava; probabil în această perioadă a fost hirotonisit preot",
    "912": " A rămas aici până la moarte a cărei dată n-o cunoaștem, dar care n-a putut întârzia mult (558?) La sfârșitul Vieții Sfântului Eftimie (82-85), Chiril însuși relatează, într-o povestire plină de evlavie, începuturile și continuarea activității sale de scriitor Mai întâi a povestit în scris minunile pe care el însuși le văzuse petrecându-se la mormântul sfântului în epoca în care se găsea în mănăstirea lui și a mai adăugat o viață a lui Eutimie pentru care a obținut informații de la călugării mai bătrâni care fuseseră tovarăși ai Sfântului Sava Cu această ocazie adună și tot ceea ce aflase despre Sava, de-a valma, pe numeroase foi pe care le luă cu sine la Noua Lavră Când Ava Gheorghe, căruia îi este dedicată Viața Sfântului Eftimie, i-a cerut să pună în ordine și să redacteze acel material, Chiril s-a străduit timp de doi ani fără să reușească, până când într-o zi, în timp ce lucra, adormind, i-a văzut în somn pe Eftimie și pe Sava care, mișcați de neputința lui de a duce la bun sfârșit nobila sarcină, i-au uns gura cu un balsam; aceasta i-a permis, la trezire, să se apuce de treabă fără întârziere și să scrie una după alta viețile celor doi sfinți părinți",
    "913": " Acestea sunt așadar primele după hagiografii compuse și sunt și cele mai ample; erau dedicate unora dintre cele mai importante figuri ale monahismului palestinian Eftimie, născut în Armenia în 377, trăise începând de la vârsta de douăzeci și unu de ani în Palestina unde întemeiase numeroase mănăstiri printre care și Marea Lavră, la sud-est de Ierusalim, lăcaș care există și astăzi și poartă numele Sfântului Sava discipolul favorit al lui Eftimie Sava, născut în 439 în Capadocia, venise în Palestina la șaptesprezece ani ca să ducă viață de pustnic; fondator a numeroase mănăstiri, se stabilise la Marea Lavră unde s-a stins din viață la 5 decembrie 532 Amândoi au luptat pentru impunerea calcedonismului, iar Sava a combătut și origenismul (cf aici, p ???) pasajul referitor la disocierea sa de Leontie din Bizanț); tocmai pentru a confirma îndeplinirea unei profeții a acestuia privitoare la dispariția origenismului, Chiril a prelungit narațiunea despre viața Sfântului Sava cu mult peste data morții sale, adică până la 21 februarie 555, moment al expulzării origeniștilor din Noua Lavră și al înlocuitorii acestora cu 120 de călugări noi printre care se aflase și Chiril",
    "914": " El a fost fără îndoială martor la ultimei faze a controverselor origeniste după sosirea sa la Ierusalim în 543 și Viața Sfântului Sava este pentru noi în această privință o sursă prețioasă de date \n\nDe altfel, Chiril a folosit pentru biografiile sale izvoare credibile, adică, în esență, tradiția încă vie în mănăstiri Eftimie murise în ianuarie 473; în perioada petrecută în mănăstirea fondată de acesta, Chiril s-a întâlnit de mai multe ori cu bătrânul Chiriac care intrase în aceeași lavră în 475 și care avusese ocazia să cunoască tradiția recentă privitoare la fondator Totodată, atât Chiriac cât și Ioan Isihastul îl cunoscuseră bine pe Sava și aflaseră de la el ceea ce prin tradiție fusese transmis despre Eftimie, lucruri pe care Sava le cunoștea în parte pentru că erau propriile sale amintiri, în parte pentru că le aflase de la primul tovarăș al lui Eftimie, Teoctist, în a cărui mănăstire Sava își începuse viața de monah în 456",
    "915": " Chiriac și Ioan, împreună cu alții pe care Chiriac îi menționează ca surse, fuseseră apoi martori direcți ai vieții lui Sava, iar Chiril avea și amintiri din copilărie despre el În mănăstiri, existau probabil arhive pe care Chiril ar fi putut să le folosească așa cum a făcut în mod cert cu cele ale patriarhatului din Ierusalim pentru a relata evenimentele publice din viața Sfântului Sava \n\nÎn Viața Sfântului Sava (105), Chiril anunță și o biografie a lui Ioan Isihastul; la începutul acesteia, Chiril, precizează că scrierea constituie începutul logos-ului (discurs sau carte) Ulterioarele biografii compuse de el sunt prezentate așadar de Chiril ca părți ale unei opere unice, iar trimiteri din cuprinsul textelor dovedesc că toate aceste hagiografii formează în viziunea lui un proiect unic Acest grup de biografii mai scurte, scrise după primele două, cuprinde viețile lui Ioan, Chiriac, Teodosie, Teognios și Avram; ultima ne-a parvenit incompletă în greacă, dar completă în traducere arabă",
    "916": " Cele ale lui Teodosie și Teognios sunt foarte scurte pentru că existau deja panegirice dedicate lor, compuse de Teodor, un călugăr din mănăstirea lui Teodosie, și respectiv de Pavel Elinul; confruntând aceste două opere; ajunse până la noi, cu textele lui Chiril, putem aprecia sobrietatea acestuia și mai marea fidelitate față de datele istorice Firește, nu trebuie să uităm tendința de subliniere a elementului miraculos care se dezvoltase în relatările tradiționale privitoare la aceste personaje Totuși, Chiril a vrut și a știut să scrie ca un biograf fidel și nu ca un autor de panegirice Am văzut cum, prin călătorii și vizite, s-a străduit să obțină informații de la martori de încredere, iar în parte, mai ales în cazurile lui Ioan Isihastul și Chiriac dispunea de informații proprii despre personaj Grija sa pentru exactitatea cronologiei relative (vârsta personajelor în momentul când se petrece un anumit episod) și a celei absolute nu e doar o dovadă că e un autor credibil, ci ne permite să și cunoaștem bine istoria Bisericii palestiniene din secolele al V-lea și al VI-lea",
    "917": " Structura biografiilor e simplă pentru că se bazează pe o ordine cronologică riguroasă, iar la sfârșit apare de fiecare dată un rezumat, narațiunea propriu-zisă evitând orice exces de retorică și de moralism, atât de prezente pe atunci în hagiografie În construirea frazelor, Chiril urmărește precizia și claritatea Scrie simplu, fără să ocolească termenii populari; în dialoguri și discursuri, el știe să găsească registrul care i se potrivește fiecărui personaj Lectura acestor narațiuni este și astăzi agreabilă și ne ajută să înțelegem cât de mare este talentul de biograf și de istoric al lui Chiril, în ciuda faptului că-i lipsește instrucția retorică și probabil tocmai din această cauză \n\nBibliografia Ediție critică: E Schwartz, Kyrillos von Skythopolis (TV 49, 2), Hinrichs, Leipzig 1939 Trad franceză cu introd și note: A-J Festugière, Les moines d’Orient III/1-3: Les moines de Palestine, 3 vol",
    "918": ", Cerf, Paris 1962-1963 (conține între altele o utilă introd despre limba și stilul lui Chiril; vol III/3 conține la pp 83-160 o traducere a Vieții lui Teodosie, scrisă de Teodor din Petra, cu introducere; textul grecesc al acesteia în H Usener, Der heilige Theodosios Schriften des Theodoros und Kyrillos, Leipzig 1890) În italiană: Cirillo di Scitopoli Storie monastiche del deserto di Gerusalemme, introd de L Perrone, Abbazia di Praglia, Praglia 1990 Studii: B Flusin, Miracle et histoire dans l’oeuvre de Cyrille de Scythopolis, Et Augustiniennes, Paris 1983 \ne) Ioan Rufus, episcop de Maiuma \nCeea ce știm despre el provine din indicii pe care le găsim în opera sa Arab din Palestina meridională, probabil din Ascalona, Ioan a studiat dreptul la Beirut și a fost hirotonisit preot între 476 și 478 la Antiohia de către patriarhul monofizit Petru Fulon, al cărui succesor desemnat fusese",
    "919": " I se mai spunea și Ioan din Beth-Rufina sau din Antiohia După ce Petru a fost alungat în 478, Ioan a plecat în Palestina unde i-a cunoscut pe Isaia și pe Petru Ibericul, episcop monofizit de Maiuma, aproape de Gaza În 485, când Petru Fulon, reînscăunat la Antiohia, i-a trimis epistola sa sinodală lui Martirios, Ioan era la Ierusalim După moartea lui Petru Ibericul la 1 decembrie 488, Ioan a devenit nou episcop de Maiuma Opera sa, Pleroforiile, a fost scrisă în timpul patriarhatului lui Sever de Antiohia, adică între 512 și 518, așa cum rezultă din text (cap 24) Plêrôphoria e un termen important din vocabularul patristic, prețuit în special de Capadocieni și de tradiția monastică și hagiografică, și desemnează siguranța plină de încredere care se naște în sufletul celui care are conștiința prezenței lui Dumnezeu și a ajutorului divin În lungul titlu al operei, termenul este explicat astfel: „Pleroforii, adică mărturii și revelații deslușite de către Dumnezeu sfinților, privitoare la erezia celor două naturi și la samavolnicia care a avut loc la Calcedon”",
    "920": " În Cartea lui Heraclid din Damasc, Nestorios pomenise revelații și vise aduse ca probe de către adversarii săi după Efes; după Calcedon, fenomene asemănătoare s-au înregistrat pe scară largă și în tabăra monofizită (însă există și exemple filocalcedoniene), iar Ioan le-a adunat în 89 de capitole Opera e interesantă pentru că ne ajută să înțelegem cum au evaluat monofiziții conciliul de la Calcedon în epoca în care s-au bucurat de cel mai mare succes; așa cum rezultă din conținutul revelațiilor povestite, ei considerau conciliul ca un fel de revanșă obținută de nestorienii condamnați la Efes Ioan culege aceste informații de la Petru Ibericul și din cercul acestuia sub formă de tradiții orale transmise de călugării din lavra de la Maiuma \n\nIată câteva exemple În primul capitol, autorul pretinde că relatează o amintire a lui Petru Ibericul referitoare la predica ținută de Nestorios la Constantinopol pentru a combate ideea de Theotokos; aflat încă în amvon, ereticul ar fi avut un atac care a dovedit că era posedat de diavol",
    "921": " Conform unei alte anecdote, Ava Andrei ar fi avut o viziune în care o mulțime formată din episcopi arunca un copilaș într-un cuptor încins; după trei zile acesta ieșea și se dovedea că este Domnul care spunea: „Episcopii m-au răstignit a doua oară și au hotărât să mă lipsească de slava mea” (14) Patriarhul monofizit de Alexandria, Timotei Aelurus, este, firește, unul din eroii culegerii, în timp ce Juvenal din Ierusalim este considerat un Iuda și e asociat cu tot soiul de nenorociri Așa cum a scris F Nau, e vorba despre „o culegere de apoftegme care aparțin unui nou gen al cărui scop nu mai e transmiterea unor învățăminte, ci combaterea conciliului de la Calcedon și a apărătorilor acestuia” \n\nDincolo de elementul miraculos, opera conține numeroase detalii istorice și geografice foarte utile pentru cunoașterea istoriei ecleziastice din secolul al VI-lea Scrisă în grecește, a fost tradusă în siriană și s-a păstrat doar în această limbă în două manuscrise",
    "922": " A fost utilizată apoi de diverși autori sirieni monofiziți și o regăsim și în Cronica lui Mihail Sirul în secolul al XII-lea și într-un rezumat al acesteia în armeană Există totodată un anumit număr de fragmente în traducere coptă Adesea îi este atribuită lui Ioan, însă probabil fără temei, o Viață a lui Petru Ibericul care a fost compusă cu siguranță în greacă, însă s-a transmis numai într-o fidelă versiune siriană Opera provine fără îndoială din același mediu monofizit căruia îi aparține și Ioan și este un adevărat panegiric Autorul vorbește despre sine afirmând că s-a mutat din Antiohia la Maiuma și că a făcut parte din cercurile frecventate de eroul său \n\nBibliografie Ediție, trad, introd: F Nau în PO 8/1, Paris 1911 T Orlandi, Un frammento delle Pleroforie in copto, în „Studi e Ricerche sull’Oriente Cristiano” 2 (1979), 3-12",
    "923": " Studii: E Schwartz, Johannes Rufus, ein monophysitischer Schriftsteller (SHAW, phil-hist Klasse 16), Hidelberg 1919; L Perrone, Dissenso dottrinale e propaganda visionaria: le Pleroforie din Giovanni di Maiuma, Aug 29 (1989), 451-495 – Viața lui Petru Ibericul: R Raabe, Petrus der Iberer, ein Charakterbild zur Kirchen und Sitten geschichte des 5 Jahrhunderts, Hinrichs, Leipzig 1895 \nf) Simeon Stâlpnicul cel Bătrân: scrieri și biografii \nSimeon Stâlpnicul cel Bătrân (numit astfel pentru a nu fi confundat cu cel Tânăr, mort în 592) s-a născut cu puțin înainte de 400 în satul Sis, la granița dintre Cilicia și Siria În copilărie, ducea la păscut turma tatălui său și a simțit curând chemarea monastică, iar după o perioadă petrecută împreună cu asceții din satul său, a fost primit într-o mănăstire dintr-un sat apropiat, Teleda, unde a rămas cam zece ani Însă nepotolita sa înclinație spre penitență l-a determinat să plece de acolo și să ducă o viață tot mai austeră până când s-a stabilit lângă satul Telnescin în vârful unei pietre înalte de circa un metru, înlocuită apoi de coloane tot mai lungi; ultima ar fi măsurat 18 sau 20 de metri și el ar fi rămas în vârful ei vreme de 30 de ani",
    "924": " A devenit un sfătuitor și un adevărat sfânt ocrotitor al oamenilor din acel ținut, iar mulțimi de pelerini veneau să-l vadă din locurile cele mai îndepărtate; influența sa a devenit enormă și împăratul a avut grijă să-l facă să declare public că aderă la doctrina calcedoniană (cf aici, mai jos) Simeon a murit în 459 S-au păstrat trei biografii ale lui Una se găsește în capitolul 26 al Istoriei bisericești a lui Teodoret din Cyr (aici, p ???) care l-a cunoscut personal pe Simeon O altă Viață este redactată în siriană și, la sfârșit, în text, se spune că a fost scrisă în 472/473 de către Simeon Bar Apollo și Ber Chatar; este independentă de cea lui Teodoret și, la fel ca el, autorul își extrage materialul din tradiția mănăstirii Telnescin care îl slujea pe Simeon Din a treia, în greacă, rezultă că a fost scrisă puțin după moartea sfântului de către un discipol al acestuia pe nume Antonie, însă – așa cum a demonstrat Lietzmann – textul conține numeroase contradicții în raport cu celelalte, în special cu Viața redactată în siriană, și trebuie să fie o prelucrare a legendei oficiale a lui Simeon, deja foarte stilizată, așa cum era transmisă la Telnescin; abia în ultimă analiză poate fi vorba de amintirile unui adevărat discipol",
    "925": " Există și o Viață în georgiană Într-un apendice la panegiricul sirian se găsesc Preceptele și învățăturile fericitului domn Simeon interesante, între altele, pentru că sfatul privitor la convertirea la credința în Dumnezeu, sprijinit de exemple biblice, se concretizează nu numai în îndemnul de a nu asupri săracii, străinii, văduvele și orfanii de a-i plăti pe zilieri și de a-i evita pe soții adulteri, prostituatele, vrăjitorii și asasinii, ci și în instrucțiuni precise referitoare la dobânzile percepute la împrumuturi, pentru a limita cămătăria Un al doilea apendice la Viața siriană conține scrisoarea presbiterului Cosma către Simeon în care expeditorul îi mulțumește acestuia pentru preceptele sale și îl asigură că acestea sunt respectate în Panir, în satul său: vinerea și duminica sunt respectate, greutățile și balanțele nu sunt măsluite, nimeni nu refuză să plătească salariul lucrătorilor, nivelul dobânzii e limitat și așa mai departe; Preceptele și învățăturile erau așadar destinate satului Panir",
    "926": " Vedem aici în mod clar felul în care „omul sfânt” reglementa viața unui sat sau a unui ținut, protejându-le împotriva opresiunii externe și prevenind dezvoltarea unor tensiuni excesive în interiorul lor O epistolă care s-a păstrat și în siriană, adresată lui Ioan de Antiohia, scrisă cu puțin înainte de conciliul din Efes, îl îndeamnă pe destinatar să participe la sinod și să adere la poziția lui Chiril, blestemându-l totodată pe Nestorios Evagrie Scolasticul reproduce în Istoria Bisericii (II, 10) extrase dintr-o scrisoare a lui Simeon adresată lui Basilius de Antiohia (456-458) în care stâlpnicul declară că a aderat în mod ferm la Crezul de la Calcedon; istoricul atestă că Simeon i-a trimis o scrisoare similară împăratului Leon În schimb prin unele florilegii siriene ne-au parvenit două scrisori ale lui Simeon, dintre care una adresată împăratului Leon, în care conciliul de la Calcedon este condamnat în mod explicit: e vorba de falsuri monofizite în perioada în care monofiziții își însușeau cultul lui Simeon (ceea ce, probabil, i-a făcut ulterior pe calcedonieni să dezvolte cultul lui Simeon Stâlpnicul cel Tânăr)",
    "927": " \n\nBibliografie Toate textele (cele siriene traduse în germană de H Hilgenfeld) în H Lietzmann, Das Leben des heiligen Symeon Stylites (TU 32, 4), Hinrichs, Leipzig 1908 Ediția Vieții în versiunea siriană în P Bedjan, Acta martyrum et sanctorum syriace IV, Harrassowitz, Leipzig – Paris 1894 (retip anastatică Olms, Hildesheim 1968), pp 507-648 Despre Simeon: A-J Festugière, Antioche païenne et chrétienne: Libanius, Chrysostome et les moines de Syrie, E de Boccard, Paris 1959 \n\nExemplul lui Simeon a fost curând urmat și de alții de cuprinsul întregului Orient unde s-a menținut până în secolul al XVI-lea Un anonim a scris Viața lui Daniel Stâlpnicul, adică a lui Daniel din Merata din ținutul Comagene, lângă Samosata, decedat în 493: mai întâi cenobit, l-ar fi întâlnit pe Simeon la întoarcerea dintr-o călătorie la Antiohia; după ce a trăit izolat într-un templu păgân, chinuit de demoni, Daniel, îndemnat în vis de Simeon să apuce această cale, și-ar fi început viața de stâlpnic, trecând de pe o coloană pe alta",
    "928": " Daniel pare să aibă strânse raporturi cu împăratul Leon și e implicat apoi în întâmplările care-i au în centru pe Zenon Isaurianul și pe uzurpatorul Basiliscus căruia îi refuză binecuvântarea ca urmare a poziției sale anticalcedoniene; el prezice apoi căderea și revenirea lui Zenon ca și moartea acestuia și urcarea pe tron a lui Anastasios Solicitat să-și exprime poziția în cadrul controverselor cristologice, Daniel refuză speculațiile și declară că își păstrează credința în Sfânta Treime și în întrupare (cap 42) \n\nBibliografie Ediții: H Delehaye, Les saints stylites, Société des Bollandistes, Bruxelles 1923, pp 1-94 Trad franc de A-J Festugière, Les moines d’Orient II Les moines de la région de Constantinople, Cerf, Paris 1961, pp 87-171 \n5 Filosofia și teologia: Dionisie Areopagitul \nFaptele Apostolilor (cap 17) îl prezintă pe Apostolul Pavel în timp ce ține o predică la Atena",
    "929": " Epistolele sale nu ne permit să afirmăm că el a fost într-adevăr acolo însă episodul se potrivește cu cadrul teologic creat de Luca Acesta povestind drumul evangheliei de la Ierusalim la Roma, a vrut să creeze o scenă prin care să ilustreze tema întâlnirii dintre mesajul lui Isus și tradiția culturală elenistică și a plasat-o chiar în centrul acesteia În Areopag, Pavel rostește un discurs vestindu-l pe Dumnezeu creatorul universului care a vrut ca oamenii să-l caute pe pipăite, pornind de la lucrările sale, iar acum îi îndeamnă să se îndrepte către El și să iasă din epoca neștiinței în vederea Judecății de Apoi și a Învierii Și tocmai când Pavel abordează această ultimă temă, ascultătorii îl lasă baltă: nu fără îndreptățire, Luca vedea tocmai în acest motiv evanghelic un obstacol greu de depășit pentru tradiția culturală greacă Astfel, succesul lui Pavel la Atena a fost limitat, nu inexistent, pentru că, afirmă autorul bizuindu-se probabil pe tradiție, unii dintre ascultători s-au convertit: “între care și Dionisie Areopagitul și o femeie cu numele Damaris, și alții împreună cu ei” (17,34)",
    "930": " Dacă Damaris nu va mai reapărea pe scena istoriei, cu totul altul va fi destinul lui Dionisie Prin 180, Dionisie, episcopul de Corint, într-o scrisoare trimisă Bisericii din Atena, îl menționa – nu știm dacă se bizuia doar pe Fapte pe care le citează, sau și pe o altă tradiție – ca prim episcop al acelui oraș (în Eusebiu, Istoria Bisericii III, 4, 10; IV, 23, 3) Nu se referea însă la scrierile sale Acestea au apărut abia 350 de ani mai târziu, la sinodul de la Constantinopol din 532-533, unde monofiziții moderați, adepți ai tezelor lui Sever de Antiohia, s-au confruntat cu calcedonienii; primii, pentru a demonstra ortodoxia propriilor doctrine, au adus ca probe, între altele, scrierile lui Dionisie Areopagitul Adversarul lor, episcopul Hipațiu de Efes, a putut astfel, foarte ușor, să constate că nici unul din marii autori dinainte nu le menționase și, în consecință, să le declare neautentice",
    "931": " Într-adevăr, primele citate din Dionisie se găsesc în scrierile lui Sever de Antiohia: Contra apologiei lui Iulian și Contra adăugirilor, compuse între 518 și 528, și a treia epistolă către egumenul Ioan, din 532 (sau, potrivit altora, din 510) Să ne oprim asupra acestor opere Prin 137 de manuscrise grecești, copiate între 827 și secolul al XVII-lea, ni s-a transmis un corpus format din patru tratate și zece scrisori atribuite lui Dionisie Areopagitul (conform unora din manuscrise: episcop al Atenei); trebuie adăugate 16 manuscrise ce conțin numai unele din aceste scrieri și traducerile acestui corpus în siriană, latină, armeană, georgiană și slavă veche Traducerea unor tratate separate e o excepție: corpusul a fost transmis întotdeuna ca un tot Să-i parcurgem rapid conținutul Tratatul despre Numele divine, împărțit în 13 capitole, este cel mai lung din acest corpus Totalmente transcendentă, deasupra oricărei cunoașteri, divinitatea (pe care Pseudo Dionisie o numește de obicei Tearhie, „principiu divin”) este superioară oricărui nume; însă, în același timp, fiind cauza tuturor ființelor, poate fi slăvită cu toate numele",
    "932": " Așadar, este în același timp anonimă și polionomă („cu multe nume”) În cadrul transcendenței divine, unele nume se situează la nivelul uniunii adică aparțin divinității în întregul său (de pildă Bine, Frumos, Ființă etc); altele se situează la nivelul distincției, adică se aplică doar uneia sau alteia dintre persoanele Sfintei Treimi (de ex Tată sau Fiu) Întreaga sferă a transcendenței divine poate fi definită însă ca „uniune” în opoziție cu „distincția” reprezentantă de procesele și manifestările divine care sunt și izvorul a tot ce există; și toate apelativele pe care le atribuim divinității se referă de fapt doar la puterile emanate din aceasta care coboară către noi pentru a ne însufleți Vorbind apoi despre rugăciune ca mijloc de elevație spirituală, autorul îl evocă pe veneratul său maestru Hieroteos care l-a ajutat să înțeleagă adevărurile divine Sunt apoi rând pe rând trecute în revistă atributele divinității și acțiunile puterilor ce corespund acestora; în acest context, este negată existența autonomă a răului care nu este altceva decât absența parțială a binelui",
    "933": " Tratatul Teologia mistică este în schimb foarte scurt (5 capitole) Pentru a ne apropia de divin, trebuie să ne eliberăm nu numai de senzații, ci și de operațiunile intelectuale; trebuie să practicăm mai degrabă teologia negativă (abandonarea progresivă a tuturor numelor atribuite lui Dumnezeu) decât pe cea pozitivă (să-i atribuim lui Dumnezeu toate numele); și astfel, ca Moise pe muntele Sinai, „să ne cufundăm în întunericul realmente mistic al non-cunoașterii (agnosia)” (cap 1, PG3, 1001A) Numai acest întuneric, în realitate mai luminos decât lumina, ne permite să vedem și să cunoaștem ceea ce nu se poate nici vedea și nici cunoaște, pe Cel care e deasupra oricărei viziuni și cunoașteri; în această întunecime, cuvântul și gândul intră într-o tăcere totală Cauza universală este transcendentă, nu e nici sensibilă și nici inteligibilă, iar orice afirmație ca și orice negație rămân inevitabil dincoace de aceasta Tratatul despre Ierarhia cerească, alcătuit din 15 capitole, reia diversele categorii de îngeri, menționane fără nici o ordine în Vechiul Testament și în epistolele Apostolului Pavel, și le dispune într-un sistem ierarhic riguros",
    "934": " Scripturile ne revelă inteligențele cerești numai în mod simbolic, ascunzând acele entități imateriale sub forme materiale pentru ca, prin intermediul unor asemenea semne, să putem să ne ridicăm până la realitățile spirituale a căror imagine inadecvată sunt aceste semne Această elevație se produce grație ierarhiei ce constă într-o ordine sfântă, imagine a strălucirii divine, ce are scopul de a conferi, pe cât posibil, fiecăreia din creaturile care o compun asemănătoare cu Dumnezeu Fiecare membru al ierarhiei cooperează cu Dumnezeu primind de sus purificarea, iluminarea, perfecțiunea, și la rândul său purifică, iluminează și trasmite perfecțiune membrilor ce-i sunt inferiori printr-o operațiune de „inițiere” Ca purtători ai inițierii, toate gradele ființelor cerești se pot numi îngeri, însă, de regulă, acest nume e purtat numai de gradul cel mai de jos Într-adevăr, există nouă grade ale naturilor cerești, împărțite în trei ordine, iar tratatul conține numele și calitățile acestora",
    "935": " Din primul ordin fac parte, pornind de sus (însă autorul prezintă fiecare ordin de jos în sus), serafimii, heruvimii, tronurile; din al doilea, stăpânirile, virtuțile, puterile; din al treilea, principatele, arhanghelii, îngerii Marii sacerdoți de pe pământ care formează primul nivel al ierarhiei Bisericii (a se vedea mai jos), sunt inițiați de către îngeri și pot fi numiți chiar ei îngeri pentru că, așa cum se întâmplă cu orice alt ordin, au proprietățile ordinului imediat superior, însă într-o măsură mai mică În capitolele finale sunt explicate purificarea la care este supus Isaia de către un serafim (Isaia 6) și imaginile și simbolurile prin care în Scripturi sunt indicate puterile cerești Procesele descendente (purificare, iluminare, perfecțiune) și ascendente (apropierea de Dumnezeu) care se desfășoară în virtutea ierarhiei cerești continuă în Ierarhia ecleziastică, expusă într-un tratat special alcătuit din 7 capitole; aici, însă, spre deosebire de cea precedentă, asemenea procese nu se declanșează prin intermediul simplei intuiții intelectuale, ci printr-o mare varietate de imagini și simboluri sensibile",
    "936": " Întâi sunt explicate simboluri privitoare la riturile inițierii creștine (iluminarea, adică botezul), la sinaxă (slujba și euharistia), la miruirea cu ulei sfințit, la hirotonisirea episcopilor, a preoților, a ajutoarelor acestora În acest context este expusă ierarhia ecleziastică, repartizată în șase ordine și două grade Primul grad este acela al inițiatorilor și se compune, în ordine descendentă, din episcopi (hierarchai), care desăvârșesc, iluminează și purifică; din preoți (hiereis), care iluminează și purifică; și din ajutoare (leitourgoi) care purifică Al doilea grad, cel al inițiatorilor, se compune din servitori (therapeutai), adică din călugări; din iluminați, adică poporul sfânt, capabil să mediteze asupra anumitor taine; din purificați, adică din catehumenii și din botezații care au păcătuit din nou Ultimul capitol, în care continuă explicarea riturilor ecleziastice, e consacrat riturilor funerare Cele zece scrisori care completează corpusul reiau în general temele din tratate cum sunt raportul de identitate dintre cunoașterea și necunoașterea lui Dumnezeu (1), întunericul divin (5), ierarhia Bisericii (8), simbolurile din Scripturi (9)",
    "937": " Cea de-a patra se oprește asupra condiției divine și umane a lui Cristos Altele conțin elemente menite să-l plaseze pe autor în cadrul contextului originilor creștinismului Astfel, scrisoarea a șaptea evocă fenomenele cerești care au însoțit moartea Domnului și pe care Dionisie putuse să le observe de la Heliopolis (în Egipt), unde se găsea în acel moment A zecea este adresată evanghelistului Ioan, exilat în insula Patmos (conform tradiției creștine, bazate pe primul capitol al Apocalipsei): scrisoarea îi prezice eliberarea iminentă și întoarcerea în ținuturile Asiei Deși autenticitatea corpusului a fost contestată de Hipațiu în 532 și de alții în perioada Antichității târzii, operele lui Dionisie au fost aproape în mod unanim considerate autentice și au exercitat o mare influență asupra teologilor și a misticilor din Orient și mai ales din Occident Aici, acestea au fost cunoscute mai ales începând din 827 când împăratul bizantin Mihail al II-lea i-a trimis în dar lui Ludivic cel Pios, regele Franței, un manuscris al corpusului dionisian care a fost încredințat abației Saint-Denis; starețul acesteia, Ilduin, a cerut să se facă o traducere latină, cu destule imperfecțiuni, îmbunătățită ulterior de Ioan Scotus Eriugena care, și prin intermediul propriei opere, a făcut cunoscută în Evul Mediu occidental teologia lui Dionisie",
    "938": " Lorenzo Valla a formulat în mod lucid obiecții contra autenticității acestui corpus comentând Fapte 17 în scrierea sa Observații asupra Noului Testament, de altfel publicată abia în 1504 de Erasm din Rotterdam, adică la multă vreme după moartea autorului (1457) De atunci, susținătorii autenticității acestui corpus au rămas tot mai izolați, deși s-au mai semnalat unii chiar în secolul al XIX-lea, mai ales în Franța, tocmai pentru că legenda din secolul al IX-lea spunea că Dionisie Areopagitul ar fi întemeiat creștinismul la Paris, unde ar fi murit apoi ca martir sub împăratul Adrian, când trecuse de 110 ani Însă probele care dovedesc caracterul pseudoautentic al corpusului sunt zdrobitoare Autorul citează ca Sfinte Scripturi cărțile care vor forma Noul Testament mult după secolul I; iar dacă îi scrie Sfântului Ioan ca unui contemporan, asta nu-l împiedică să citeze Evanghelia după Ioan și Apocalipsa ca și cum ar fi vorba de o „veche tradiție”",
    "939": " I se adresează lui Timotei, care devenise colaborator apropiat al lui Pavel cu mult înainte de discursul din Areopag când s-a convertit și Dionisie, și îi vorbește ca unui tânăr discipol (pais: Ier Ecl 1 369 A); apoi, dacă vrem să ținem cont de citatele din scrierile lui Ioan și să apărăm în același timp autenticitatea scrierilor lui Dionisie, trebuie să plasăm compunerea acestora cel puțin la sfârșitul secolului I, epocă în care Timotei, admițând că mai era în viață, nu putea să aibă decât o vârstă respectabilă Mai mult decât atât: în tratatul despre Numele divine (4, 12: 709B) este citată o scrisoare a lui Ignațiu de Antiohia scrisă nu mai devreme de 110-115, ceea ce ar face ca Timotei și Dionisie să aibă o vârstă imposibilă Totodată, liturghia descrisă de autor nu se potrivește deloc cu ceea ce știm din secolul I Ba chiar, potrivit Ier",
    "940": " Ecl 436 C, la slujbă, înainte de miruire, adunarea cântă „un imn universal” numit de unii homologia, de alții simbol al cultului (tês thrêskeias to symbolon), iar de alții „transmitere ierarhică a harului” (hierarchikê eucharistia); e vorba probabil de Crez, introdus în liturghie abia din 476 Firește, monahismul și riturile sale, în special mărturisirea, așa cum sunt descrise în corpus, sunt greu de imaginat în secolul I Autorul cunoaște cristologia celor două naturi definită de Calcedon în 451 (astfel, de exemplu, folosește frecvent vocabula asynchytos, „neamestecat”, tipică pentru controversele cristologice din prima jumătate a secolului al V-lea și definită apoi la Calcedon: de ex în Numele div 1, 4; 592B; 2, 5: 641D; 2, 10: 649A etc), însă evită formulele acestui conciliu, ca și formulările cu caracter monofizit clar, declarând în mod explicit că trebuie evitate polemicile pentru a propovădui doar ceea ce este incontestabil (Epist",
    "941": " 6: 1077A; Epist 7: 1080A) Asta ar însemna că autorul vrea să respecte linia din Henotikon-ul promulgat în 482 de împăratul Zenon pentru a determina unirea celor două Biserici În sfârșit, așa cum vom vedea imediat, contactele cu ultima fază a neoplatonismului, reprezentată de Proclus (mort în 485), sunt evidente și a putut fi detectată și o aproape sigură influență a lui Damascius, ultimul scolarh al școlii filosofice de la Atena, închisă de Justinian în 529 Cu Plotin (205-270), neoplatonismul rezolva problema, lăsată moștenire de Platon, a raportului dintre Unu/Dumnezeu/Bine și Diadă/materie/rău transformându-l: nu există opoziție între Dumnezeu și lumea materială, ci tot ceea ce există descinde din Dumnezeu în mod gradual, într-un cerc în care sfârșitul se leagă din nou cu începutul Dumnezeu, incognoscibil și inefabil, este superior oricărei determinări pe care o putem concepe, inclusiv ființa, esența, gândirea, voința și așa mai departe",
    "942": " Putem spune numai ceea ce nu este Dumnezeu, nu și ceea ce este (teologie negativă sau apofatică) Putem vorbi despre El prin intermediul a ceea ce îi este inferior; când Îl numim Unu, Bine, nu exprimăm esența Lui, ci esența unor entități ce-i sunt inferioare și care n-ar putea exista în sine fără Unitate sau Bine Infinitatea, care este deasupra oricărei determinări și care pentru tradiția greacă clasică reprezenta imperfecțiunea, devine, grație perspectivei predominant religioase adoptate de reflecția filosofică, o caracteristică specifică a perfecțiunii divine Această perfecțiune a lui Dumnezeu, fără să sufere nici o modificare, se revarsă, ca să spunem așa, provocând emanația mai multor ființe care se găsesc într-un raport de purcedere descendentă Progresiva lor îndepărtare de izvorul divin se configurează ca o degradare de la unitate către pluralitate și diferențiere Degradarea are trei trepte precise: Intelectul, Sufletul universal și lumea sensibilă care atinge capătul acestui transfer acolo unde intră în contact cu materia care nu este realitate sensibilă, ci non-ființă absolută",
    "943": " Prin natura sa, Sufletul risipit în lume tinde să se reunească cu izvorul său divin, Unul; sarcina sa este așadar aceea de a se elibera din ghearele materiei, de a reintra în sine însuși, purificându-se și pregătindu-se pentru reîntoarcere care se realizează în etape succesive, cea mai elevată dintre ele fiind filosofia, contemplarea adevărului inteligibil De altfel, aceasta nu reprezintă unirea cu Dumnezeu care se poate realiza numai prin extaz Mai târziu, Proclus sistematizează această concepție într-o structură triadică Unul, fundament al ființei, este, tocmai din această cauză, dincolo de ființă Așadar, acesta e în același timp (1) putere absolută, pentru că există în sine; (2) act absolut pentru că întregul existent există prin raportare la Unu; (3) tensiunea dintre acești doi termeni Apoi, cum orice entitate derivată din Unul e parte a acestuia, această structură dialectică se reproduce în toate ființele, la orice nivel al lanțului: orice realitate e identică cu sine însăși și rămâne ceea ce este, deși, revărsându-se în afara sa, produce o altă entitate",
    "944": " Cele trei faze ale acestui proces dialectic sunt, pentru Proclus, monê, adică persistența ființei în Unu; proodos, adică purcederea care produce altceva; epistrophê, reîntoarcerea în sine În concluzie, fiecare ființă este părtașă, pentru că propria ființare provine din alta; neîmpărțibilă, pentru este și rămâne unu; însă este și împărtășită pentru că în virtutea proodos comunică și alteia proprietatea sa Acest principiu face posibil și guvernează universul unde împărtășitul este ierarhic superior părtașului, care devine la rândul său împărtășit în raport cu o realitate de ordin inferior; în același timp, și unu și altul rămân neîmpărțibili pentru că își conservă propria identitate, continuând să fie parte din unu \n\nStructurarea ierarhică a universului pornind de la Dumnezeu elaborată de Pseudo-Dionisie e întemeiată pe dialectica lui Proclus cu cele trei etape: monê, proodos și epistrophê În raport cu Tearhia, monê și proodos sunt redefinite ca unitate și diferențiere: „numim diferențiere (diakrisis) divină purcederile (proodoi) din Tearhie corespunzătoare bunătății sale” (Numele divine 2, 11: 649B)",
    "945": " Făcând toate ființele părtașe la propriile bunuri pe care le revarsă asupra lor, Tearhia „se diferențiază rămânând unită, se multiplică rămânând una și capătă nenumărate forme fără să iasă din unu” (ibid) A treia fază, epistrophê, corespunde înclinației naturale a tuturor ființelor către Dumnezeu Din această perspectivă, Dionisie poate justifica folosirea termenului erôs care desemnează iubirea ca dorință, în timp ce tradiția creștină preferase încă de la început termenul agapê, iubirea care e dăruită; procesul care guvernează universul este astfel descris ca o mișcare amoroasă care preexistă în Bine, se revarsă din Bine asupra tuturor ființelor și se întoarce din nou (epistrephô) către Bine (Numele divine, 4, 14: 712C) Viața universului este așadar una și aceeași cu mișcarea ciclică a energiei divine; din această perspectivă, universul însuși devine un moment al vieții divinității În faza sa de monê, divinitatea este transcendentă în mod absolut, însă în faza de proodos este imanentă universului; neoplatonismul se întâlnește aici cu doctrina puterii divine care ține la un loc părțile universului; e o concepție de origine stoică, însă trebuie amintit, că, pentru stoici, divinitatea este absolut imanentă lumii",
    "946": " Apoi, creația este echivalentă cu proodos care produce ființele făcându-le să iasă din divinitatea care le avea în sine (de ex Numele divine 5, 9: 825A) Cristologia lui Dionisie nu se abate deloc de la dogma stabilită la Calcedon în privința unirii celor două naturi, umană și divină, în Cristos (de ex Numele divine 2, 10: 648D–649A), însă terminologia referitoare la caracterul inalterabil al naturii divine în Cristos și la absența confuziei dintre aceasta și natura umană se găsesc deja, între secolele al IV-lea și al V-lea, la Nemesius din Emesa care declară în mod explicit că a aplicat la unirea celor două naturi în Cristos ceea ce unii platonici spuseseră despre unirea dintre suflet (de origine divină) și trupul material Descendența ființei lui Dumnezeu capătă expresie precisă în ierarhia ordinelor îngerești și a ordinelor ecleziastice care au ca finalitate unirea tuturor creaturilor cu Dumnezeu",
    "947": " Lumina dumnezeiască e transmisă celui mai înalt grad al ierarhiei angelice, adică serafimilor care o transmit nivelurilor inferioare: fiecare o primește după capacitatea sa, direct proporțională cu gradul său ierarhic Nu lumina dumnezeiască se schimbă, ci capacitatea care permite creaturilor s-o primească Membrii fiecărui grad își îndeplinesc propria sarcină exercitând o triplă acțiune asupra membrilor gradului imediat inferior: purificare, iluminare și desăvârșire Acest lucru se face prin inițiere, adică prin transmiterea unei adevărate învățături ezoterice, de altfel tot mai evidente pe măsură ce continuă descinderea de-a lungul scării ierarhice Reluând categoriile din filosofia lui Proclus, Dionisie face o distincție între momentul participării (metochê), care desemnează raportul dintre ființele inferioare și cele superioare, și momentul transferului (metadosis), care desemnează modul cum se îngrijesc superiorii de inferiori Cu ordinul îngerilor, ultimul din ierarhia îngerească, începe ordinul cel mai înalt al ierarhiei umane, cel al episcopilor Așadar, o astfel de construcție reprezintă și o ideologie menită să confere un caracter intangibil ordinii bisericești, al cărei temei stă în însăși natura lui Dumnezeu",
    "948": " Încărcătura ideologică este clară în scrisoarea 8 în care autorul îl ceartă cu severitate pe Demofilos, un monah care își permisese să critice un preot, adică un membru al unui ordon superior: atitudinea sa reprezintă o răsturnare a ierarhiei instituite de Dumnezeu Firește, oricine poate fi chemat să dea socoteală pentru vina sa, dar cei care îi sunt inferiori nu vor putea niciodată să-l judece pentru că acest lucru ar fi contrar voinței lui Dumnezeu Și în interiorul fiecărui ordin al ierarhiei este valabil principiului ierarhic: puterile sunt distribuite aici pe trei grade, prim, mediu și ultim (Ierarhia cerească 4, 3: 181A) De altfel, înțelegerea simbolurilor biblice e posibilă numai ca urmare a inițierii care se face potrivit cu ordinea ierarhică Dionisie acceptă, e adevărat, o cunoaștere teologică obținută prin raționamente, dar și aceasta se transmite de la superior către inferior și, totodată, tainele cele mai sfinte sunt transmise numai prin inițiere care, așa cum am spus, ține de natura ierarhiei",
    "949": " Pe această concepție se bazează doctrina răului, expusă mai ales în Numele divine 4 și derivată direct din tratatul lui Proclus privitor la existența nenorocirilor care ne-a parvenit numai în traducere latină Cum toate ființele descind din Dumnezeu care este Binele, Răul nu are existență proprie; există numai Răul relativ, adică absența parțială a Binelui (parțială pentru că ceea ce nu se împărtășește deloc din Bine nu poate exista) Dacă raportăm această concepție la doctrina ierarhiei, rezultă că gradele superioare ale ierarhiei conțin, prin definiție, mai puțin rău decât cele inferioare Autorul menționează de mai multe ori alte opere scrise de el care ar trebui plasate, judecând după jocul aluziilor, în parte înaintea tuturor tratatelor care s-au păstrat, iar în parte între ele (însă datele nu sunt întotdeuna clare) Primele ar fi: Mici lucrări teologice (Theologikai hypotypôseis); Despre proprietățile și ordinele îngerilor; Despre suflet; Despre dreapta judecată a lui Dumnezeu",
    "950": " Între Numele divine și Teologia mistică s-ar situa Teologia simbolică; între Teologia mistică și Ierarhia cerească, Imnurile divine, între Ierarhia cerească și Ierarhia bisericească, tratatul Despre cele inteligibile și cele sensibile Trimiterile la aceste scrieri conțin și aluzii la conținutul acestora Părerile cercetătorilor nu concordă în această privință, dar e greu să ne închipuim că acest important grup de tratate s-a pierdut în întregime în timp ce operele celelalte constituie o tradiție unitară, transmisă dintotdeuna ca un corpus compact Așadar, e foarte posibil să avem de-a face cu o ficțiune Aceste șapte (!) tratate pierdute ar asigura, judecând după trimiterile prezente în celelalte, acoperirea unor teme teologice dezvoltate puțin sau deloc în operele existente și le-ar îngloba așadar pe acestea într-un proiect teologic „total” Am avea astfel un fel de fals „la pătrat”; pe de o parte, corpusul de opere existente se protejează închizându-se în acest ansamblu mai vast, iar pe de altă parte, făcând trimiteri la scrieri pe care nu le conține, pare să arunce îndoiala și asupra sa",
    "951": " Un joc de acest tip rezultă și în urma analizei altor indicii Autorul citează de mai multe ori pasaje extrase din scrierile maestrului său Hieroteos, discipol al Apostolului Pavel, căruia îi atribuie în special o operă intitulată Elemente de teologie, iar acesta e titlul unei foarte cunoscute scrieri a lui Proclus S-a demonstrat că și anumite elemente din caracterizarea pe care i-o face lui Hieroteos corespund cu trăsăturile lui Proclus, așa cum le știm din biografia compusă de discipolul său Marinos Se pare că autorul, descriindu-l pe Hieroteos, a vrut să facă o aluzie chiar la Proclus, ceea ce ar fi de înțeles dacă ar fi fost într-adevăr elev al acestuia la Atena Totodată, trebuie să fi fost de origine siriană, pentru că hirotonisirea episcopală descrisă de el e apropiată de liturghia siriană Cunoaștem numele mai multor intelectuali de origine siriană care au frecventat școala filosofică de la Atena la sfârșitul secolului al V-lea; autorul corpusului dionisian trebuie să fi aparținut acestui cerc",
    "952": " Cu toate acestea, nici una din numeroasele tentative de identificare efectuate până acum nu pare să fi rezistat criticilor \n\nAșa cum am spus, Pseudo Dionisie a exercitat o serioasă influență asupra tradiției mistice și teologice în general; lucrul acesta e prezentat pe larg (în așteptarea unor cercetări mai aprofundate) în a doua parte, datorată mai multor autori – în total 145 de coloane foarte dense! –, a articolului consacrat lui Dionisie în Dictionnaire de spiritualité, vol III (cf mai jos, în Bibliografie) Dacă e să spunem adevărul, mai limitată a fost influența lui în Orient unde existau deja izvoare clasice privitoare la viața spirituală și la mistică – să ne gândim, de exemplu, la Evagrie Ponticul – și unde trebuie amintită oricum influența exercitată de corpusul dionisian asupra lui Maxim Mărturisitorul (mort în 662), însă nu e deloc sigur că îi pot fi atribuite tot lui Maxim scoliile în limba greacă la corpusul editat prin tradiție sub numele lui Dionisie",
    "953": " Mult mai prezent este Pseudo Dionisie în Occident pentru că aici s-au făcut traduceri succesive (după aceea aproape inutilizabilă a lui Ilduin din 832), începând cu aceea a lui Ioan Scotus Eriugena (terminată în 852), urmată de traducerea călugărului Ioan Sarazinul (către 1165) și de aceea a lui Roberto Grossatesta (1240-1243), toate însoțite și de comentarii ale corpusului Astfel, putem detecta influența lui Dionisie la Ugo și Riccardo di S Vittore, la Bernand de Clairvaux, Guillaume de St Thierry, apoi la Albert cel Mare care a comentat întregul corpus și la Tommaso d’Aquino care a scris un comentariu la Numele divine și l-a citat în mod constant pe Dionisie ca pe o autoritate, împrumutând în întregime de la el angelologia Trebuie apoi măcar să amintim pentru secolul al XV-lea contribuția lui Ioan Gerson care a scris un comentariu la Ierarhia cerească, descoperit într-o formă incompletă, sau a lui Dionisie Eremitul (mort în 1471), el însuși un mare scriitor mistic, apoi a lui Nicolaus Cusanus și a multor altora; iar pentru secolul al XVI-lea marea mistică spaniolă culminând cu Ioan al Crucii și în secolele ce au urmat, spiritualitatea carmeliților",
    "954": " Ca scriitor, Pseudo Dionisie Areopagitul este puțin atrăgător, dar rezonanța sa spirituală a lăsat o urmă de neșters de-a lungul secolelor \n\nBibliografie Ediția acestui corpus în PG 3 (textul ed de B Cordier, Anversa 1643, cu trad latină; numeroase greșeli de tipar); la coloanele din PG se fac trimiteri în mod tradițional când se dau citate (în PG 4 se găsesc scoliile atribuite lui Maxim Mărturisitorul și diferite analize consacrate lui Dionisie) Acum există o nouă ed critică: Cor-Dionysiacum, W de Gruyter, Berlin – New York: I Nume divine, ed BR Suchla (PTS 33), 1990; II [celelalte tratate și scrisorile] ed G Heil și AM Ritter (PTS 36), 1991 În col SChr: Le hiérarchie céleste ed îngrijită de G Heil (SChr 58 bis: text grec, trad franc, introd",
    "955": " note), Cerf, Paris 1970 Trad ital: Dionigi Areopagita Tutte le opere, trad de P Scazzoso, introd etc, de E Bellini, Rusconi, Milano, 1981 Introd în studiul operei: R Roques / și alții /, art Denys l’Aréopagite (Le Pseudo–), în DSp III, 1957, 244-429 (important și pentru studiul extraordinarei influențe exercitate de acest corpus de-a lungul secolelor); S Lilla, Introduzione allo studio dello Ps Dionigi l’Areopagita, Aug 22 (1982) 533-577 (cu o amplă bibliografie) Dintre monografii, rămâne fundamentală R Roques, L’univers dionysien, Cerf, Paris, 1954 (și ed ulterioare) Totodată: M Schiavone, Neoplatonismo e cristianesimo nello Pseudo Dionigi (Pubblicazioni dell’Istituto di filosofia dell’Univ di Genova), Marzorati, Milano 1963; E von Ivanka, Plato Christianus Übernahme und Umgestaltung des Platonimus durch die Väter, Johannes-Verlag, Einsiedeln 1964 (trad ital",
    "956": ": Platonismo cristiano Recezione e trasformazione del platonismo nella patristica [Platonismo e filosofia patristica Studi e testi 1], Vita e Pensiero, Milano 1992) \n\nCapitolul XIX \nPOEZIA LITURGICĂ GREACĂ 1 Poezie clasică și poezie liturgică \nPe lângă formele poeziei creștine care se caracterizează prin reluarea ritmurilor clasice, adică fie a hexametrului dactilic, ca în poezia lui Nonos și a Eudociei, fie a diverselor tipuri de metru liric cum sunt cele care se întâlnesc în poezia inovatoare și tradițională în același timp a lui Sinesios, a apărut și s-a răspândit mai ales începând din secolul al patrulea o nouă producție poetică Aceasta era destinată liturghiei și, din acest motiv, pentru că trebuia să fie înțeleasă de toți creștinii și nu numai de cei care îl citiseră pe Homer și poeții lirici, și pentru că trebuia să fie folosită în timpul celebrărilor liturgice la care participau atât persoane cultivate cât și necultivate, nu mai putea fi structurată în continuare pe baza sistemului cantitativ al metricii clasice, ci trebuia să adopte un sistem metric care să corespundă cu evoluția limbii grecești vorbite",
    "957": " Într-adevăr, atât limba latină cât și cea greacă începuseră să evolueze în jurul secolului al treilea după Cristos (ca să ne exprimăm cu mare aproximație) de la un sistem cantitativ către un sistem bazat pe accent așa cum este cel al limbilor neolatine și al limbii neogrecești; această evoluție a avut loc, așa cum e logic, întâi în mediile populare și s-a răspândit apoi în clasele cultivate deși era combătură de învățământul tradițional Într-adevăr, acest învățământ, fiind bazat și pe poezia clasică, trebuia în mod obligatoriu să se raporteze la un sistem lingvistic antic, de care vorbirea cotidiană se distanțase Însă liturghia, ale cărei origini trebuie căutate, așa cum am spus deja în primul volum, chiar în epoca nașterii noii religii, avea nevoie de o poezie nouă Firește, prin „poezie” înțelegem aici „conținutul” acelor „cântări de laudă și duhovnicești” pe care chiar Apostolul Pavel le recomanda pentru adunările în care credincioșii îl slăveau pe Dumnezeu (Col",
    "958": " 3, 16; Ef 5, 19) Așadar, nouă este cererea de „poezie”, nouă și destinația acesteia (adunarea de creștini și liturghia care trebuia celebrată acolo; creștinii se puteau aduna pentru a cânta imnuri și în case private); în consecință, noi sunt structura și forma Același proces are loc și în Occident unde am văzut cum s-a format (pp 457-459) o poezie creștină cultă cu Victorinus și Ilarie, într-o primă perioadă, apoi cu Paulin și Prudențiu, dar am înregistrat și încercarea lui Ambrozie de a da formă literară poeziei populare Metrul folosit de Ambrozie în Imnurile sale este, după toate regulile, un metru clasic, însă putea fi citit și cântat și potrivit cu pronunția din limba de zi cu zi care era ritmică și bazată pe accent Cum cântul era foarte important în liturghia creștină antică, se înțelege, așadar, din ce motiv s-au dezvoltat imediat diverse forme de imnuri și de rugăciuni cântate și de ce o astfel de producție a sporit și chiar s-a format în fiecare comunitate și prin „invenție” spontană",
    "959": " Așadar, caracteristic acestor compoziții, așa cum am explicat deja, era faptul că erau ritmice și nu metrice Orientul bizantin și Evul Mediu occidental au continuat să „inventeze” imnuri ritmate și au dat naștere unei înfloritoare producții poetice Numai că, poezia liturgică, întâi prin modul său de apariție, apoi prin importanța căpătată în cadrul vieții creștine, este chiar un gen literar (sau, oricum, un gen de devoțiune creștină) care presupune mai mult decât altele o analiză specială pentru că se dezvoltă într-o strânsă legătură cu literatura siriană și se impune și se răspândește în Orient în plină epocă bizantină fiind, se poate spune, unul din simbolurile și unul din aspectele cele mai reprezentative ale spiritualității acesteia Așadar, cititorul va trebui să înțeleagă că noi nu vom putea face decât câteva referiri la originile sale și la răspândirea sa inițială pentru că această problematică – extrem de complexă – e legată mai ales de literatura siriană și de cea bizantină și nu atât de istoria liturghiei",
    "960": " Din nefericire, detaliile evoluției imnului, de la originile sale până la epoca de mare înflorire care începe cu secolul al nouălea, în cea mai mare parte nu ne sunt cunoscute De obicei, cercetătorii împart în trei perioade istoria imnului bizantin: prima a fost o perioadă de pregătire în timpul căreia producția a fost constituită din așa-numitele tropare (adică din scurte imnuri și rugăciuni), în timp ce perioada apogeului imnografiei este cea de-a doua care se întinde din secolul al șaselea până în secolul al optulea; acum este creat așa-zisul kontakion care e un fel de omilie în versuri De aceea, analiza noastră nu va merge decât până la începutul acestei perioade de apogeu Problema apariției imnografiei este foarte dezbătută nu numai din cauză că izvoarele lipsesc sau sunt lipsite de claritate, ci și pentru că nu s-a ajuns încă la un acord în privința semnificației imnului, în sensul că nu se știe dacă trebuie înțeles ca o compoziție care respectă normele unei versificații regulate, chiar dacă nu prozodice, cum era cazul poeziei de inspirație clasică (conform distincției amintite mai sus)",
    "961": " Reamintim cititorului imnurile anonime din creștinismul timpuriu, cum sunt cele care se găsesc în Temeiurile apostolice (vol I, p ???) și cel cu care se încheie Pedagogul lui Clement din Alexandria; există apoi un pasaj, citat de Eusebiu (Istoria bisericească V, 28, 5), dintr-un tratat necunoscut intitulat Contra lui Artimon și atribuit lui Ipolit care datează probabil din prima jumătate a secolului al treilea: aici, scriitorul reamintește „nenumărații psalmi și numeroasele cântări, scrise de frații întru credință încă de la începuturi, prin care preamăreau Cuvântul lui Dumnezeu, pe Cristos, pe care îl considerau Dumnezeu” Probabil însă că, în aceste cazuri, termenul „imn” trebuie înțeles într-o accepție mai amplă, în mod generic, ca un „cânt de laudă pentru Dumnezeu”, fără legătură cu o structură poetică regulată; cea mai mare parte a imnurilor primitive, care provin din cercuri gnostice, pare să fie constituită mai degrabă din proză ritmică decât din poezie, uneori și pentru că fuseseră traduse din siriană",
    "962": " E cazul imnului Ofiților, citat de Origen (Contra lui Celsus VI, 31), sau al celor care apar în Faptele Apostolului Toma și în Faptele Apostolului Filip; în schimb, altele, cum e cel pe care Isus și apostolii îl cântă în cinstea Tatălui în Faptele Apostolului Ioan, sunt de origine greacă Rămânem cu impresia că mai frecvent au fost compuse imnuri în comunitățile gnostice decât în cele ortodoxe, însă acest lucru se datorează faptului că Biserica, din cauza apariției continue a unor imnuri anonime de-a lungul secolelor, lăsa rând pe rând de-o parte imnurile din epocile mai vechi sau nu le înregistra în scris și acestea n-au mai ajuns până la noi Totodată, ierarhia ecleziastică n-a considerat întotdeuna că e bine să accepte în cadrul oficierii liturghiei imnuri care nu erau altceva decât invenții personale ale unor indivizi izolați și al căror conținut nu fusese aprobat anterior după toate regulile",
    "963": " În această privință, Biserica a oscilat întotdeauna între toleranță și severitate În procesul din 268 unde a fost judecat Pavel din Samosata, episcop de Antiohia, i s-a adus acestuia acuzația că „a dispus încetarea folosirii psalmilor în cinstea Domnului nostru Isus Cristos, pentru că i-a considerat prea recenți și compuși de persoane cu vederi prea moderne” Însă, pe de altă parte, potrivit aceluiași rechizitoriu, acel episcop eretic „punea femeile să cânte în cinstea sa, în mijlocul Bisericii, în ziua de Paști, niște psalmi a căror ascultare ar provoca oroare” (Eusebiu, Istoria bisericească VII, 30, 10) Datorită mărturiei Părintelui Bisericii siriene, Efrem, aflăm despre compunerea unor imnuri într-un mediu cultural diferit; autorul lor e Bardesan din Edesa, iar activitatea lui a fost continuată de fiul său, Harmonios: după cum spune Efrem, Bardesan ascundea „sub dulceață amarul veninului său”, adică sub frumusețea cântării gândul său eretic Astfel de imnuri erau probabil citite încă în vremea lui Efrem în Siria, deși conținutul lor eterodox nu era întotdeauna înțeles cum trebuie de creștinii mai puțin atenți",
    "964": " Printre primele imnuri creștine (care au fost apoi distruse rând pe rând fiind înlocuite cu alte imnuri, în general anonime) îl amintim pe cel care începe cu versul „Cristos a înviat din morți” și „Imnul candelei” care sunt atribuite prin tradiție martirului Atenogen, ca și „Slavă lui Dumnezeu în înaltul cerurilor” Nici în aceste prime imnuri distincția dintre poezie și proză nu e întotdeauna clară; în general, e vorba de proză ritmică Totuși, alte imnuri, par să fi fost compuse în versuri așa cum este cel „Despre Sfânta Treime” care e însoțit și de notații muzicale și s-a păstrat într-un papirus din secolul al treilea În epoca lui Teodosius sau poate mai târziu, în jurul anului 430, s-a ținut la Laodiceea în Frigia, un conciliu unde s-a discutat și despre cântările liturgice Canonul 15 prevede că nu trebuie să cânte în biserică alți creștini “în afara acelor dascăli recunoscuți care se suie în amvon și cântă cântări luate din Scripturi”",
    "965": " Această prevedere e îndreptată împotriva celor care improvizau cântări în timpul liturghiei – așa cum obișnuiau să facă în trecut montaniștii care erau originari chiar din Frigia Canonul 59 al aceluiași conciliu este intereant pentru că se referă tocmai la conținutul acestor cântări: „Nu trebuie să fie intonate, la slujbă, cântări personale, și nici nu trebuie să fie citite cărți ce nu țin de canon, ci doar cărțile canonice ale Vechiului și ale Noului Testament” Dacă aceste canoane ale conciliului ar fi fost acceptate în Orientul creștin ar fi dus la limitarea dezvoltării libere a imnografiei Însă acest conciliu, puțin cunoscut, nu a avut probabil mare greutate în acea epocă și nici în cele care au urmat Egeria (pp ??? și sq), de exemplu, în opera sa Pelerinaj la locurile Sfinte, când descrie slujbele religioase din Săptămâna Sfântă (cap 29-40), atestă că Biserica din Ierusalim dispunea de un mare număr de imnuri și nu se limita cu siguranță la cele ce derivau din Psalmi",
    "966": " Ceea ce povestește Egeria e foarte prețios pentru că ne ajută să cunoaștem liturghia Bisericii din Ierusalim și a celei palestiniene în general care pare să fie înrudită cu cea siriană: așadar, această liturghie conținea foarte multe imnuri De aceea, se pare că mediul cultural favorabil prin excelență imnografiei creștine a fost, la început, regiunea siriano-palestiniană Acest lucru pare să fie confirmat de mai multe elemente Unul este faptul că cele mai vechi texte de acest gen ne-au parvenit prin Temeiurile Apostolice care provin tocmai din această zonă: apoi, de faptele menționate mai sus: imnurile scrise de Bardesan, mărturiile despre Pavel din Samosata, judecățile lui Efrem În același timp (adică pe la jumătatea secolului al cincilea), se instaurează la Constantinopol o practică de tip liturgic care pare să aibă la bază inițiativa unor persoane, de altfel, destul de puțin cunoscute, adică a unor presbiteri proveniți chiar din Constantinopol și a altor exponenți ai populației creștine",
    "967": " Însă e semnificativ faptul că era de origine siriană tocmai cel mai vestit dintre ei, un anume Auxențiu, care fusese o vreme gardă de corp la curtea imperială, apoi se dedicase însă vieții ascetice și trăia la marginea capitalei; în jurul lui, lângă coliba lui, creștinii se adunau și cântau imnuri În același timp, apare obiceiul, atestat de Teodor Lectorul (Istoria Bisericii PG 86, 1, 173 sq), de a scrie „tropare” și acestei activități i s-au dedicat, în afară de Auxențiu, doi dintre prietenii săi, Antim și Timocle Primul ar fi fost ortodox, cel de-al doilea, în schimb, monofizit Prin termenul troparion (de la tropos, adică „mod” sau „stil muzical”) se înțelege o scurtă rugăciune liturgică în proză sau chiar în formă poetică: într-adevăr, Teodoret vorbește despre aceste persoane numindu-le „poeți” La drept vorbind, comportamentul creștinilor care se adunau în jurul lui Auxențiu nu are nimic liturgic: era vorba de reuniuni spontane și improvizate, la care nu participa nici un cleric; inițiativa lui Auxențiu trecuse probabil aproape neobservată în mijlocul mulțimii anonime din Constantinopol",
    "968": " Troparion-ul rămâne așadar o specie marginală a imnografiei chiar dacă e destul de vechi și el, adică anterior personajelor ale căror nume abia le-am menționat: într-adevăr, într-un papirus din secolul al patrulea au fost descoperite trei tropare anonime pentru Bobotează Așa stau lucrurile și cu imnurile din liturghia lui Ioan Hrisostomul, și anume Imnul Heruvimilor și Participarea la cina mistică În secolul al șaselea, în sfârșit, ar fi fost compuse trei tropare scurte de către Simion Stâlpnicul, în urma cutremurului din 577; mai este cunoscut totodată cel intitulat Unul-Născut, compus de împăratul Justinian I (527-565) în 536, care e o parafrază în versuri a simbolului Crezului constantinopolitan la care se adaugă formule doxologice și o rugăciune pentru mântuire În cursul secolului al patrulea sunt înlocuite aproape toate imnurile foarte vechi și, în același timp, se dezvoltă o bogată producție nouă, influențată, așa cum reiese din studiile cele mai recente, de producția de imnuri din creștinismul sirian, scrise în aceeași perioadă; acestea ar fi fost traduse în greacă și ar fi influențat imnurile scrise în grecește, impunându-le propriile modele și stimulând producția altora în forme tot mai variate",
    "969": " În general, imnurile sunt compuse din versuri de lungime egală, sau sunt constituite din strofe scurte Alături de aceste imnuri de factură nouă, se dezvoltă o formă specifică a acestora, kontakion, despre care s-a spus că ar fi influențată în mod determinant tot de poezia siriană Cercetătorii au presupus că poeții care au trăit în Siria în secolul al patrulea (în afară de Efrem, amintit deja, mai sunt Nersai și Kirilona) au contribuit la creșterea noii forme a poeziei liturgice creștine (imnuri și kontakia) Această contribuție s-a împletit, firește, cu tradiția greacă caracterizată prin compoziție regulată, ordonată și prin simțul proporțiilor, totul fiind completat cu un preludiu Totodată, ritmul s-a bazat pe accentul tonic și pe un număr de silabe egal pentru fiecare vers, chiar dacă schemele strofelor au fost foarte variate Varietatea și regularitatea au devenit caracteristicile acestor compoziții, o dată ajunse la maxima lor dezvoltare",
    "970": " Termenul kontakion desemnează (în general vorbind) o omilie în versuri Termenul grec însemna „cărticică” și poate fi un diminutiv de la kontax sau kontos, cuvânt destul de rar care desemnează bastonașul de lemn în jurul căruia era înfășurată hârtia unui volumen; potrivit explicației lui Grosdidier de Matons, prin metonimie, termenul ar fi ajuns să denumească volumul însuși Kontakion-ul (ca omilie foarte bogată în înflorituri retorice și poetice) a avut probabil antecedente îndepărtate în istoria omiliei în versuri, exemplul cel mai cunoscut datând din secolul al doilea: e vorba de Omilia despre Paște a lui Pseudo-Meliton (cf vol I, pp ??? și sq) În secolul al patrulea, această formă de omilie are o importanță mai mică pentru că marii oratori din acea epocă, precum Părinții Capadocieni și Ioan Hrisostomul, rămân atașați de o formă mai tradițională de omilie (chiar dacă Hrisostomul folosește frecvent și omilia cu multe podoabe retorice)",
    "971": " În schimb, asupra acestui tip de omilie, ca și asupra imnurilor, pare să se fi înregistrat o influență constantă a poeziei creștine siriene din aceeași perioadă, mai întâi datorită operei lui Bardesan și Harmonios, apoi datorită celei a lui Efrem Sirul, autor foarte productiv ale cărui omilii au fost foarte repede traduse în greacă În secolul al cincilea, încep să apară și în omiletica greacă forme care precedă kontakion-ul Astfel este, de exemplu, o omilie care se găsește între cele ale lui Proclus din Constantinopol și care a fost atribuită și lui Ioan Hrisostomul, intitulată Laudă (Enkomion) Fecioarei Maria Opera conține două dialoguri, unul între Maria și Iosif, celălalt între Maria și îngerul Gabriel, sub formă de acrostih simplu (A, B, C) și dublu (AA, BB, CC); sunt construite cu omotonie finală și rimă Ansamblul pare să fie o formă poetică siriană adaptată la limba greacă",
    "972": " Dialogul inserat aici este cu siguranță o interpolare, în orice caz este din aceeași perioadă cu omilia (secolul al V-lea) și ar putea să fi fost introdus în text chiar de către autorul omiliei Alți scriitori a căror producție dovedește răspândirea acestui tip de omilie în proză ritmată sunt, în afară de Proclus din Constantinopol, Basilius din Seleucia și Pseudo-Eusebiu din Alexandria În aceste compoziții, cateheza și comentarea Scripturii trec firește pe planul al doilea Episoadele biblice sunt tratate ca materie pentru narațiune, pentru crearea de dialoguri și de descrieri și constituie tot atâtea dovezi de măiestrie artistică În dialoguri, autorul de omilii nu se mai mulțumește să pună în scenă personajele tradiționale pentru că în scenele ce descriu Patimile sau învierea lui Lazăr mai apar și Moartea, Belial sau Infernul Uneori, găsim și scene mai scabroase ca în povestea ispiritii lui Iosif; sau descrieri macabre cum este aceea a potopului sau a învierii lui Lazăr, ori monologuri patetice cum este cel al Sarei care plânge pentru că se așteaptă ca Isac să fie omorât, sau cel al văduvei din Sarepta care îl acuză pe Ilie că a provocat moartea fiului ei",
    "973": " Multe din aceste teme sunt specifice producției de omilii din Siria și le găsim la Efrem, de exemplu Toate acestea arată cât de strânse și de fecunde erau raporturile dintre omilie și liturghie în care trebuiau inserate aceste scene Se pare chiar că primele contacte cu omiletica siriană sunt reperabile într-o omilie a lui Grigorie de Nyssa, cea Despre natura divină a Fiului și a Duhului Sfânt, rostită în jurul anului 383, unde ar putea fi detectată o influență a lui Efrem Omiletica siriană a avut succes și s-a răspândit atât de mult și din cauza accentuatului său caracter pastoral și moral care are un corespondent în lumea greacă doar în omiletica lui Ioan Hrisostomul care, de altfel, era sirian Hrisostomul a avut mare succes și în cercurile siriene și multe din omiliile sale au fost traduse în siriană Dacă definirea dogmei este sarcina specialiștilor, teologia morală intră în sarcina tuturor celor care se îngrijesc de suflete și de cea mai mare atenție se bucură marea temă a mântuirii și marea temă a întoarcerii Domnului care rămân și în perioada următoare teme fundamentale, de exemplu la Roman Melodul",
    "974": " De altfel, nu fără motiv, Roman scrie omilii dogmatice numai atunci când are ocazia și o face fără talent și originalitate, însă e puternic influențat de Basilius din Seleucia, de Efrem și de Ioan Hrisostomul „Dacă Biserica siriană și-a extras esența dogmaticii sale, fie ea ortodoxă sau eretică, din lumea greacă, și-a pus, în schimb, amprenta asupra spiritualității acesteia prin intermediul adaptării de către greci a formelor imnului, ale omiliei dramatice și, mai ales, a kontakion-ului” (Grosdidier de Matons) Imnul și kontakion-ul datează cam din aceeași perioadă (imnuri anonime au fost foarte răspândite încă din secolul al cincilea), iar kontakion-ul pare să fi apărut puțin mai târziu) și amândouă au avut un raport direct cu liturghia: imnul este o rugăciune sau o invitație la rugăciune, în timp ce kontakion-ul nu este, la drept vorbind, un element al liturghiei ci unul paraliturgic Forma kontakion-ului se cristalizează în cursul secolului al șaselea și se definitivează o dată cu opera lui Roman Melodul",
    "975": " Un kontakion e format, de obicei, din stanțe cu metrică asemănătoare al căror număr variază de la optsprezece la douăzeci și patru (numit oikoi: un termen folosit în mod analog cu cel italienesc „stanza”), precedate de un scurt preludiu denumit kukulion, cu o metrică diferită Stanțele formează de obicei un acrostih și adesea reproduc numele autorului Ultimul vers al preludiului introduce un refren care este repetat apoi cu stanțele care urmează Stanțele, la rândul lor, au un număr variabil de versuri, de la optsprezece la douăzeci și patru Kontakion-ul era intonat probabil de către predicator în timp ce un cor format din ceilalți participanți la oficiere împreună cu credincioșii cânta refrenul Oricum, textul unui kontakion este de obicei narativ și, ca atare, devine „recitativ” dacă e transferat în plan muzical Firește, acest lucru nu însemna că lipsește muzica pentru a acompania întreaga compoziție",
    "976": " \n2 Primele kontakia și Imnul Akathistos \nPrimele kontakia, apărute înainte de Roman Melodul, sunt puține Grosdidier de Matons numără în total patru, inclusiv Imnul Akathistos Cel despre Adam și Eva, Cain și Abel era cântat inițial în prima duminică a Postului Paștilor \n\nAcest imn are formă de acrostih și păstrează încă multe din caracteristicile imnurilor katà stichon precedente așa cum se vede din structura strofei sale: aceasta e compusă din cinci versuri ritmate, din care două sunt împărțite în doi endecasilabi urmați de un refren decasilabic; de cele mai multe ori, refrenul nu are nici o legătură cu conținutul strofei \n\nStilul e narativ pentru că evocă păcatul primilor oameni, iar tonul e sumbru și solemn E vorba de o compoziție valoroasă în care densitatea expresiei și gustul pentru jocurile de cuvinte îl prevestesc deja pe Roman; avem impresia că autorul anonim al imnului și Roman ar fi urmat aceeași școală",
    "977": " Un alt imn este analog în ce privește conținutul și tonul: este intitulat Plânsul lui Adam sau Primul Părinte și aparține tot seriei de imnuri dedicate Postului Mare și penitenței De această dată, acrostihul e mai lung pentru că ne dă tot titlul imnului Structura metrică este deja mai complexă Acestui imn i-au fost adăugate patru strofe false al căror acrostih formează numele Adam Foarte important e conținutul: este introdus Adam care vorbește cu părere de rău despre desfătările din Paradis și dialoghează chiar cu Dumnezeu Și acesta este opera unui poet talentat capabil să manevreze cu abilitate chiar motivele spirituale tipice ale lumii grecești creștine Amintim și imnul intitulat Ilie și văduva, din care s-au păstrat fragmente, compus din șapte strofe care formează acrastihul „psalmul”; ultimele două versuri ale prologului constituie refrenul strofelor succesive Acestea sunt rostite de văduva din Sarepta care îi cere lui Ilie să-i readucă la viață fiul mort, iar urmarea trebuie să conțină probabil un alt dialog, cel dintre Ilie și Dumnezeu",
    "978": " Prologul, în schimb, conține în mod straniu o intervenție personală a poetului care cere de la Dumnezeu alinare sufletească și sprijin pentru bătrânețea sa; acest detaliu pare să fi dovedit faptul că e vorba de o interpolare Dar cel mai cunoscut dintre toate a fost așa-zisul Imn Akathistos, denumit așa pentru că era cântat de credincioșii „neașezați”, adică de cei care stăteau în picioare în timp oficierii slujbei \n\nStructura acestui imn este mult mai complexă Este compus dintr-o introducere și din douăzeci și patru de strofe care formează un acrostih alfabetic; strofele pare au opt kola și se încheie cu un refren: „aleluia” (un kolon poate fi înțeles ca o „fracțiune” regulată – literalmente: „membru” – a unui vers; în cazul acestui tip de imn, am spus-o de mai multe ori, versurile sunt ritmate) În schimb, strofele impare sunt formate din douăzeci de kola, iar refrenul lor este un salut adresat Fecioarei; în cadrul acestor kola, se găsesc litanii formate din douăsprezece „heretisme”, adică „alocuțiuni de salut” care încep „salve” (chaire), o formulă care a avut mare succes în imnografia ulterioară",
    "979": " \n\nConținutul imnului constă în evocarea întrupării lui Cristos începând cu Buna-Vestire și până la fuga în Egipt și aducerea în Templu; în a doua parte se găsește un comentariu liric al acestor fapte, completat cu laude aduse Fecioarei și lui Cristos Imnul Akathistos care, potrivit anumitor cercetători, este poate opera cu cea mai mare valoare poetică din toată literatura religioasă bizantină, a fost introdus în întregime în liturghie; data sa era inițial aceea a Bunei-Vestiri (25 martie), apoi a început să fie cântat în a cincea săptămână a Postului Mare A fost foarte răspândit, a fost tradus în slava veche, în arabă și în latină, probabil de către un învățat din cercul lui Ilduin, în perioada carolingiană (secolul al nouălea) Data compunerii și paternitatea imnului constituie două probleme încă nerezolvate Cum acrostihul imnului este alfabetic, numele autorului rămâne necunoscut Prologul este dedicat „conducătoarei invincibile”, adică Fecioarei, căreia i se aduc mulțumiri pentru că, precum un războinic, s-a luptat pentru cetatea Constantinopolului, aflată în mare pericol, și a salvat-o",
    "980": " Apoi, imnul însuși poate fi considerat mai degrabă un poem pentru Postul Mare decât un imn dedicat Bunei-Vestiri Tocmai preamărirea întrupării și sublinierea care apare aici a rolului Fecioarei în această economie a mântuirii ne pot face să ne gândim că imnul n-a fost dedicat neapărat sărbătorii Bunei-Vestiri și, ca atare, să plasăm compunerea lui înainte de perioada în care a fost instituită această sărbătoare, adică înainte de intervalul 530-535 Acest imn a mai fost cântat și în alte ocazii solemne, cea mai cunoscută fiind cea din 626 când Constantinopolul, asediat de avari, apărat de patricianul Bonus și încurajat de patriarhul Sergios, ar fi fost salvat datorită intervenției Fecioarei: tocmai la această intervenție s-ar referi prologul dedicat Mariei Așadar, s-a spus de multe ori că autorul prologului ar fi fost Sergiu, chiar dacă în tradiția manuscrisă nu există dovezi explicite în acest sens Tradiția spune doar că imnul a fost cântat o noapte întreagă fără ca nimeni să se așeze jos de către evlavioasa populație a Constantinopolului care își manifestă propria recunoștință față de Mama lui Dumnezeu",
    "981": " Așadar poemul închinat Fecioarei exista deja și poate era cel mai popular dintre toate; a fost cântat în acea situație particulară în care se aduceau mulțumiri Fecioarei Maria și de atunci a căpătat denumirea de „Akathistos”, adică „intonat în picioare” Informațiile pe care le avem despre imn se referă, prin urmare, doar la refolosirea sa, nu la faza originară a alcătuirii sau a compunerii acestuia Din această cauză, pare că se poate spune doar că imnul nu poate fi posterior lui Roman Melodul și nici măcar posterior perioadei sale de tinerețe pentru că are elemente comune cu unul din primele imnuri ale acestuia, cel Despre ispitirea lui Iosif Autorul e influențat de teologia conciliului de la Efes, cunoaște versiunea greacă a scrierilor lui Efrem și omiliile lui Basilius din Seleucia: acest lucru ne trimite încă o dată către cultura siriană; trebuie să fi fost compus în epoca dintre ultimele decenii ale secolului al cincilea și primele decenii ale celui de-al șaselea",
    "982": " Unii i l-au atribuit chiar lui Roman Odată cu Imnul Akathistos se termină preistoria kontakion-ului; de-acum, forma acestui gen literar este stabilită și el va fi inserat definitiv în liturghie Suntem de-acum în plină epocă bizantină și acesteia îi este destinat kontakion-ul, așa cum, cu opera lui Roman, intrăm pe deplin într-o perioadă care este de-acum la limita creștinismului antic \n3 Roman Melodul \nPână la sfârșitul secolului trecut, abia dacă era cunoscută biografia acestui autor de imnuri („Melodul”, deci „cantorul” prin excelență), de altfel plină de lucruri incerte, așa cum fusese scrisă de cei care compuneau calendarele bizantine cu martiri: marea faimă de care se bucurase în timpul vieții sale și care era atestată tocmai de aceste culegeri de biografii, fusese apoi umbrită de imnografii ulteriori, iar compozițiile sale fuseseră înlocuite cu altele mai recente și considerate mai potrivite cu vremurile De aici și conul de umbră în care a intrat opera sa, rămasă aproape necunoscută",
    "983": " Cardinalul Pitra a publicat în primul volum al culegerii sale Analecta Sacra, în 1876, douăzeci și nouă de imnuri; într-o ediție ulterioară publicată la Roma în 1887, tot datorită lui Piatra, au fost scoase la lumină alte trei; în 1897, unul din părinții bizantinologiei moderne, Karl Krumbacher, și-a propus să editeze toate imnurile lui Roman: a publicat patru în acel an și alte patru în 1907 Altele au fost publicate, din păcate în mod nesistematic, de către elevul său Paul Maas, un eminent bizantinist și el; o serie de patru volume ce conțin un mare număr de imnuri este disponibilă acum în colecția Sources Chrétiennes grație unui mare specialist, José Grosdidier de Matons Astăzi sunt cunoscute, în întregime sau fragmentar, 89 de compoziții imnice care îi sunt atribuite lui Roman, chiar dacă unele dintre ele sunt probabil neautentice Așadar, din izvoarele bizantine reiese că Roman era sirian prin naștere, provenea din Edesa și fusese diacon la Berit",
    "984": " Ulterior s-a mutat la Constantinopol în vremea împăratului Anastasios și și-a continuat activitatea în Biserica Maicii Domnului din cartierul Kyros A dus o viață evlaviosă și s-a închinat în special Fecioarei din Blacherne în al cărei sanctuar se ducea adesea să se roage, chiar și în timpul nopții, când primea o însărcinare Într-o noapte, Fecioara i-a apărut în somn și i-a dat o carte poruncindu-i s-o folosească S-a trezit imediat, s-a dus la amvon și a început să cânte imnul compus de el pentru Nașterea Domnului Această inspirație de natură miraculoasă nu l-a mai părăsit niciodată și Roman a scris numeroase alte kontakia pentru toate sărbătorile de peste an, și mai cu seamă pentru cele închinate lui Cristos și celor mai importanți sfinți În total, a compus o mie, sau mai mult de o mie de kontakia care se pot vedea, scrise de mâna sa, în biserica în care a fost diacon",
    "985": " Când a murit, a fost înmormântat tot în biserica din cartierul Kyros Firește, astăzi, nimeni nu mai crede că el ar fi compus chiar o mie sau mai bine de o mie de kontakia; în ce privește viața sa, unicul dat istoric, adică informația potrivit căreia Roman s-ar fi dus la Constantinopol în epoca împăratului Anastasios, rămâne relativ nesigură pentru că, potrivit unora, e vorba de Anastasios I (491-518), iar după alții de Anastasios al II-lea (713-716) Datorită demonstrației lui Krumbacher, se consideră de-acum că Roman trebuie plasat în vremea primului Anastasios, pentru că lucrurile spuse în mod vag în Viața scrisă la Bizanț de un anonim sunt imaginabile numai dacă, în istoria imperiului nu ar fi apărut încă al doilea Anastasios Așadar, Roman trebuie plasat în prima jumătate a secolului al șaselea; apoi, Maas a descoperit în imnul Despre cutremur și pârjolire referiri la unele evenimente din vremea lui Justinian, cum sunt unele cutremure devastatoare, pârjolul de la Constantinopol, răscoala Nika împotriva împăraților Justinian și Teodora; ostilitatea pe care o arată poetul „Elinilor” ar fi un ecou al persecuției inițiate de Justinian contra ultimelor școli de filosofi păgâni, încă active în epoca sa",
    "986": " În imnurile sale, se mai găsesc referiri la cutremurele din 551 și 554 Ar fi imposibil să ne întoarcem pe firul timpului pentru că nu există la Roman nici o mențiune privitoare la problemele dogmatice (cum e monotelismul sau la iconoclasm) În fine, nașterea sa va trebui plasată între 466 și 493, dacă e adevărat că era deja diacon când s-a dus la Constantinopol în vremea lui Anastasios Pe atunci, Berit era un important centru cultural, vestit mai ales pentru școala sa de Drept; studiaseră aici și retori ca Zaharia scolasticului sau Sever din Antiohia Viața lui Sever, scrisă chiar de prietenul lui Sever, Zaharia, ne prezintă intensa activitate intelectuală din Berit, centrată pe cultura păgână și ascetismul creștin Aluzii polemice la cultura păgână mai surprindem încă în opera lui Roman Roman a fost predicator și s-a servit de inspirația poetică pentru a da formă cuvântului său, dar aceasta nu înseamnă că această inspirație ar fi fost deficiență, chiar dacă era subordonată intenției practice",
    "987": " E firesc pentru un creștin să considere carisma poetică un instrument al predicatorului: avea această convingere, de exemplu, chiar Grigorie de Nazianz Aceasta nu înseamnă că exigențele muncii de predicator ar fi sufocat talentul poetic al lui Roman, sau că el s-ar fi folosit de predici pentru scopuri străine de poezie Și la Roman, firește, ca și la Grigorie din Nazianz înaintea lui, avem impresia că această coabitare între poezie și predică ar fi fost periculoasă pentru că vedem cum uneori poetul toarnă în versuri o predică fără o convingere intimă, însă această oscilație între necesități practice și activitate literară liberă a fost una din constantele întregii producții literare creștine, nu numai ale poeziei Subiectul imnurilor lui Roman este liturgic: el închină imnuri principalelor sărbători ale anului creștin (Crăciun, Bobotează, Sărbătoarea Apostolilor, Judecata de Apoi, care era o sărbătoare de la începutul Postului Mare, Vinerea Sfântă, Paștele, Urcarea la Cer, Rusaliile, Ziua Tuturor Sfinților etc",
    "988": ") Foarte interesante sunt puținele compoziții fără o legătură strictă cu liturghia cum este imnul Despre cutremur și pârjolire pentru că acestea conțin referiri la evenimente din vremea poetului Poetul vine după alți autori de imnuri și predicatori și se inspiră din opera lor, reluând teme și motive exegetice; Maas crede că, dacă noi am cunoaște mai bine producția liturgică din secolul al cincilea, importanța lui Roman nu ar mai fi atât de mare Însă în acest fel judecau criticii până acum cincizeci de ani: presupuneau că ceea ce nu există ar fi mai semnificativ decât ceea ce putem citi efectiv, și la fel gândea și un cercetător de primă mărime cum este Maas Oricum, e ușor de dovedit că poetul a reutilizat elemente care sunt deja prezente la Basilius din Seleucia și la Ioan Hrisostomul a cărui operă era deja răspândită în secolul al cincilea; uneori, Roman folosește și omilii pseudo-hrisostomice și, invers, imnurile lui au devenit model pentru acestea",
    "989": " Multe alte elemente doctrinale erau deja intrate în tradiție și nu trebuie să ne gândim că Roman le-a reluat ca și cum le-ar fi împrumutat de la un autor anume Probabil că Roman are ceva în comun și cu omiliile în versiune greacă ale lui Efrem și ale școlii sale; se știe puțin în acest moment despre omiliile în siriană Grosdidier de Matons conchide că o influență sigură poate fi dovedită numai în ce privește raportul dintre Basilius din Seleucia și Roman În afară de aceste imitații, activitatea poetului s-a bazat, în mod logic, pe cele mai cunoscute texte din Scripturi și el a reluat toate obișnuitele instrumente exegetice, cum sunt tipurile și reprezentările simbolice care abundă în imnurile sale Elemente doctrinale propriu-zise nu găsim la Roman Cercetătorii au crezut că există anumite amănunte care îl apropie de doctrinele teologice ale lui Justinian cum e formula „Unul din Sfânta Treime s-a întrupat” care provocase perplexitate la Roma; același lucru se poate spune despre cristologia poetului care este asemănătoare cu cea a lui Justinian",
    "990": " Într-adevăr, el nu e de acord cu cei care fac din Cristos „un simplu om”, fie el și perfect, formulă pentru care Justinian îi condamnase pe Origen și Teodor din Mopsuestia, tot așa cum îi combate pe cei care văd în trupul lui Cristos un „trup ceresc”, și prin aceasta el pare să respingă tezele eutihienilor S-ar părea că putem detecta o ușoară deplasare spre monofizism: pasajele în care Roman subliniază umilințele și suferințele lui Cristos sunt rare chiar și în imnurile dedicate Patimilor Mântuitorului și el preferă să-l vadă pe Cristos mereu triumfător În reprezentările sale fantastice și poetice un loc central ocupă economia faptelor lui Cristos (care se potrivea mai bine cu activitatea omiletică și liturgică a lui Roman), reprezentată mai ales de coborârea în infern și de cruce; neliniștitoare este întrebarea ce revine mereu: Dumnezeu nu l-ar fi putut salva pe om altfel decât trimițându-l la suferință și la moarte pe Fiul său? Deși e foarte des întâlnită în kontakia scrise de Roman, ca de altfel în întreaga religiozitate bizantină, mariologia pare să aibă o pondere mai redusă în raport cu atenția acordată, într-un autentic spirit epic, întâmplărilor umane și divine din economia lui Cristos",
    "991": " Limba folosită de Roman nu mai este cea doctă a poeziei lui Grigorie și Nonos – lucru ce probabil a rezultat deja din ceea ce am spus la începutul acestor considerații despre poezia imnică și liturgică; el nu scrie pentru cercurile de lectori culți și rafinați cărora li se adresau contemporanii săi Agathias și Procopios Așadar, Roman scrie într-o limbă apropiată de cea populară, adică înrudită cu aceea a scriitorilor creștini de la începuturile epocii bizantine O problemă care solicită încă atenția specialiștilor este aceea a metricii pentru că operele lui Roman au suferit, de-a lungul secolelor, modificări la nivel lexical, iar aceste intervenții au modificat metrica \n\nBibliografie Ediții: W Christ – M Paranikas, Antolhogia Graeca Carminum Christianorum, Teubner, Leipzig, 1871; SG Mercati, S Ephraemi Syri opera Textum syriacum, graecum, latinum, recensuit SG Mercati, I, 1, Roma, 1915; P",
    "992": " Maas, Frühbyzantinische Kirchenpoesie Anonymen Hymnen des V-VI Jahrhunderts, Kleine Texte für Theologie und Philologie, 52-53, Bonn, 1910; G Cammelli, Romano il Melode, Inni, Soc Edit Fiorentina, Firenze, 1930; E Mioni, Romano il Melode Studiu critic și zece imnuri inedite, Paravia, Torino, 1937; Poeti bizantini Text, trad și comentariu de R Cantarella, nouă ediție sub îngrijirea lui F Conca, Rizzoli, Milano, 1992; Sancti Romani Melodi Cantica Edit by P Maas and CA Trypanis, Cantica genuina, Oxford, Clarendon Press, 1963; Sancti Romani Melodi Cantica Cantica dubia, ed P Mass – CA Trypanis, de Gruyter, Berlin, 1970; SChr (toate volumele au apărut sub îngrijirea lui J Grosdidier de Matons) 99, 1964; 110, 1965; 128, 1967; 283, 1981 Studii: K Krumbacher, Geschichte der byzantinischen Literatur von Justinian bis zum Ende des oströmischen Reiches, Beck, München, 1897; idem, Studien zu Romanos, Sitzungsberichte der Deutschen Akad",
    "993": " der Wissenschaften in München, 1898, pp 69-269; idem, Romanos und Kiriakos, ibidem, 1901, pp 693-765; idem, Die Akrostichis in der griechischen Kirchenpoesie, ibidem, 1904, pp 551-691; idem, Miscellen zu Romanos, ibidem, 1909, pp 1-138; P Maas, Die Chronologie der Hymnen des Romanos, „Byzantinische Zeitschriften” 15 (1906) 1-44; idem, Das Kontakion, ibidem 19 (1910) 285-306; F-J Leroy, L’homilétique des Proclos de Constantinople, Studi e Testi 247, Bibl Apost Vaticana, Città del Vaticano, 1967; K Mitsakis, The Language of Romanos the Melodist, Beck, München, 1967; J Grosdidier de Matons, Romanos le Mélode et les origines de la poésie religieuse à Byzance, Beauchesne, Paris, 1977; KA Trypanis, La poesia bizantina Dalla fondazione di Constantinopoli alla fine della Turcocrazia, Prefață de F Montanari, ed ital sub îngrijirea lui LM Raffaelli, Guerini e associati, Milano, 1990",
    "994": " \n\nCapitolul XX \nIstoriografia creștină greacă \nCei mai importanți istorici greci din secolul al cincilea reiau în mod deliberat exemplul lui Eusebiu, concentrându-și atenția asupra istoriei Bisericii creștine: „istoria Bisericii” (sau „istoria bisericească” cum se spune de obicei) a devenit de acum un gen literar intrat în canoane datorită autorității episcopului de Cezareea De altfel, trebuie să spunem că și în Occident importanța lui Eusebiu era recunoscută peste tot și confirmată prin traducerea și continuarea operei sale de către Ieronim și Rufin, iar acest mod de a scrie istoria – istorie a Bisericii, așadar, și nu istorie profană – va rămâne una din caracteristicile esențiale ale istoriografiei medievale până în epoca de înflorire a Renașterii occidentale care a moștenit-o de la Eusebiu prin intermediul traducerii latine a lui Rufin Titlul acestor opere istorice rămâne de-acum neschimbat: Istoria Bisericii Însă a cărei Biserici? Optica lui Eusebiu fusese încă „universală”, pentru că el vorbea atât de Biserica din Occident cât și de cea din Orient; istoricii care continuă opera lui în limba greacă își concentrează atenția tot mai mult de-acum asupra Orientului",
    "995": " Occidentul are o pondere secundară în aceste „Istorii” și apare întotdeauna dacă are un raport cu împăratul din Bizanț și cu creștinismul (dacă nu cu Biserica – sau bisericile) oriental Lumea bizantină, solidă încă și doar relativ zguduită de invaziile barbarilor, spre deosebire de cea occidentală, ține să propună o istoriografie triumfală, care să înregistreze evenimentele din Orientul prosper și, ca atare, în mod voit închide ochii în fața nenorocirilor care se abat asupra Occidentului: istoricii greci spun doar puține lucruri, atunci când nu tac cu desăvârșire, în privința jafului la care a fost supusă Roma în 410, eveniment care impresionase puternic Occidentul și stimulase reflecțiile celor mai sensibile personalități și ale celor mai profunde minți La fel de indiferentă rămâne cultura greacă și atunci când Genseric și vandalii devastează din nou Roma în 455 Problema fundamentală a acestei istoriografii care își propune să fie creștină este una lăsată moștenire de Eusebiu: aceea de a aborda în același timp istoria profană și istoria Bisericii pentru că nu poate fi imaginată, așa cum, în multe privințe, raționase și Eusebiu, una fără cealaltă; numai că, în cazul grecilor, așa cum am spus, istoria Bisericii își restrânge propriul orizont",
    "996": " Totodată, pe lângă acest lucru, se răspândește în istoriile bizantine o preocupare de mai mică amploare, pare-se, dar care stârnește totuși interesul cititorilor: prezentarea unor informații privitoare la realitățile mărunte, de fiecare zi, a datelor despre obiceiuri și monumente, nu numai la Constantinopol ci și în orașele mai mici, sau atenția acordată tradițiilor locale Și mai importantă este faptul că istoriografia reflectă o schimbare de atitudine a Bisericii contemporane ce capătă forma unei noi preocupări (chiar dacă e mult mai puțin accentuată, oricum, în raport cu cea care se manifestă în Biserica occidentală): e vorba de preocuparea pentru misionarism, nu atât în interiorul imperiului unde se mai găseau totuși întinse zone de păgânism, cât dincolo de granițele acestuia Apare acum interesul pentru convertirea popoarelor barbare, cum sunt persanii, indienii, etiopienii etc; chiar în acele regiuni îndepărtate se găsesc sau ajung acum în urma unor întâmplări stranii oameni și femei cu credință în Dumnezeu",
    "997": " Publicul căruia i se adresează istoricii din această perioadă este cel format din cercurile cele mai restrânse și mai elitiste ale societății bizantine, spre deosebire de cel vizat de literatura hagiografică din aceeași epocă Autorii sunt în general persoane cultivate sau juriști, care au legături cu ierarhia ecleziastică și curtea imperială; cititorii lor, la fel de cultivați, sunt interesați de istoria ideilor creștine ca și de evenimentele care au zguduit Biserica în secolele al patrulea și al cincilea; conform așteptărilor cititorilor, acestea trebuie să devină materie pentru reflecții cu caracter religios și politic În sfârșit, e semnificativ faptul că sub împăratul Teodosius al II-lea (408-450) apar cele mai importante istorii bisericești din secolul al cincilea: toți scriitorii sunt interesați de politica culturală de mare anvergură a acelui împărat \n\nBibliografie Cf A Momigliano, L’età del trapasso fra storiografia antica e storiografia medievale (320-550) d",
    "998": "C, în idem, Quinto contributo alla Storia degli Studi Classici e del Mondo Antico, Edizioni di Storia e Letteratura, Roma, 1975, pp 49-71; F Winckelmann, Die Kierchengeschichtswerke in oströmischen Reich, „Byzantinoslavica” 37 (1976) 1-10; 172-190; G Downey, The Perspective of the early Church Historians, „Greek, Roman and Byzantine Studies” 6 (1965) 57-70; GF Chesnut, The first Christian Histories, Eusebius, Socrates, Sozomen, Theodoret and Evagrius, Beauchesne, Paris, 1977; M Mazza, Sulla teoria della storiografia cristiana: osservazioni sui proemi degli storici ecclesiastici, în vol col La storiografia ecclesiastica nella tarda antichità, Actele Colocviului ținut la Erice (3-8 XII 1978), Centro di Studi Umanistici, Messina, 1980, pp 335-389; L Cracco Ruggini, Universalità e campanilismo, centro e periferia, città e deserto nelle Storie Ecclesiastiche, ibidem, pp 159-194; idem, Pubblicistica e storiografia bizantine di fronte alla crisi dell’impero romano (A proposito di un libro recente), „Athenaeum” 51 (1973) 146-183",
    "999": " \n1 Filostorgios \nÎn plină controversă ariană ne poartă istoricul Filostorgios care a participat la dezbatere ca laic ceea ce constituie deja un motiv pentru care merită atenția noastră Atât părinții săi cât și Filostorgios însuși au fost adepți ai lui Eunomius care recrutase un număr modest de partizani în Asia Mică între 360 și 380 (vezi mai sus, pp ??? sq) Filostorgios s-a născut la Boriso, oraș din Capadocia, jurul anului 368, dar a plecat încă de la vârsta de douăzeci de ani la Constantinopol unde a rămas pentru tot restul vieții sale, cu excepția perioadei când a făcut o călătorie în Palestina În timp ce stătea la Constantinopol, a scris o Istorie bisericească prin care își propunea să continue în douăsprezece cărți opera omonimă a lui Eusebiu, până în anul 425; Filostorgios și-a încheiat scrierea în 433 Partizan entuziast al celui mai radical arianism, Filostorgios era convins că cei mai importanți creștini din vremea sa fuseseră tocmai arienii Aetius din Antiohia și Eunomius din Cyzic și că Atanasie distrusese Biserica, iar adevărata ortodoxie era aceea a celor considerați eretici",
    "1000": " Din nefericire, potrivit istoricului, acești profeți nu întâlniseră decât nerecunoștință și fuseseră persecutați, iar cerul pedepsise Biserica pentru această orbire și creștinii din vremea sa ajunseseră într-o situație de plâns Așadar, avem în fața noastră o istorie a Bisericii văzută din perspectiva învinșilor și acest fapt a sporit credibilitatea lui Filostorgios mai mult decât ar fi meritat-o poate, pentru că, în fond, narațiunea sa este deformată la fel de mult ca și cea a istoricilor ortodocși Cu toate acestea, el e un scriitor scrupulos care cunoaște și prețuiește amănuntele cu adevărat semnificative, iar când folosește sursele e foarte meticulos În afară de Aetius și Eunomius, istoricul ne ajută să cunoaștem și alte personalități între care și Wulfila, episcopul goților Interesul pentru istoria locală începe să fie vizibil o dată cu el; acesta se va răspândi apoi în istoria creștină mai ales din secolul al șaselea",
    "1001": " Din nefericire, au ajuns până la noi doar fragmente din istoria lui În vremea lui Fotie aceasta putea fi citită în întregime; Fotie apreciază stilul prețios și elegant al operei, însă observă că ceea ce povestește Filostorgios intră în contradicție cu ceea ce spun alți istorici ai Bisericii, pentru că el îi laudă pe toți arienii și, dimpotrivă, aduce acuzații ortodocșilor și îi insulă, astfel încât, conchide Fotie, „istoria lui nu e atât o istorie cât o preamărire a ereticilor și o condamnare și o ofensă clară la adresa ortodocșilor” (Biblioteca, cod 40), iar judecata lui Fotie este în esență exactă din câte ne putem da seama din fragmentele din opera lui Filostorgios Așadar, dacă opera lui nu s-a păstrat în întregime nu trebuie să se mire având în vedere obiceiul de-atunci de a distruge sau, oricum, de a nu difuza cărțile neortodoxe Oricum, Fotie (și acesta e un lucru foarte important care atestă atenția pe care el însuși a acordat-o acestei opere) a făcut un amplu rezumat al scrierii, oferindu-ne liniile esențiale ale acesteia",
    "1002": " \n\nAlte elemente de Istorie bisericească se găsesc în textele cele mai disparate: de exemplu, din Patimile Sfântului Artemie care a fost martirizat în vremea lui Iulian Apostatul, scriere întocmită de un monah necunoscut, Ioan din Rodos, sau din diverse pasaje din lexicul bizantin de la Suda (sau Suida), ori dintr-o compilație târzie cu caracter biografic intitulată Viața lui Constantin În afară de această Istorie bisericească, Filostorgios ar mai fi scris și alte opere: o apărare a creștinismului contra faimoasei scrieri polemice a lui Porfir, și o scriere encomiastică dedicată lui Eunomius, scrisă cu multă căldură și plină de laude \n\nBibliografie Ediții: GCS 21, 19722 (J Bidez – F Winckelmann) \n2 Socrate \nAvem foarte puține informații despre acest istoric Așa cum spune el însuși, s-a născut și a crescut la Constantinopol și aici și-a petrecut și ultimii ani ai vieții sale În tinerețe, frecventase școala gramaticilor Helladius și Ammonius care în jurul anului 390 se mutaseră de la Alexandria la Constantinopol",
    "1003": " Probabil că Socrate nu a plecat niciodată din Constantinopol pentru a se informa mai bine în privința evenimentelor povestite Nu vorbește deloc despre meseria sa În manuscrise i se spune „scolasticul”, ceea ce în mod normal trebuie înțeles ca „procurator legal” sau chiar „jurist” N-a aparținut cu siguranță clerului din capitală chiar dacă imboldul de a scrie opera i-a fost dat de un „om al lui Dumnezeu” numit Teodor căruia îi atribuie „porunca” de a-și scrie istoria și care e pomenit de mai multe ori După cum presupun anumiți cercetători (Chesnut și, ceva mai prudent, Mazza), acest Teodor ar fi fost un însărcinat oficial al împăratului, un fel de supraintendent al arhivelor, desemnat să facă parte dintr-o comisie care se ocupa de redactarea Codex Theodosianus care a intrat în vigoare la 1 ianuarie 439 Așadar, opera lui Socrate, la fel ca scrierea lui Sozomen, aceea într-un mod mai complex (vom vedea curând), s-ar încadra în acea activitate culturală rezultată în urma pregătirii acelui Codex",
    "1004": " Chiar încheierea operei ar putea avea legătură cu acesta, pentru că ultima carte din Codex Theodosianus, a șaisprezecea, era axată pe religie, ortodoxie și erezie și, ca atare, în ochii istoricului, marca sfârșitul oficial, se poate spune, al conflictelor și al luptelor religioase din perioada precedentă Istoria bisericească a lui Socrate ne face să înțelegem că el nutrea simpatii pentru secta intransigentă a așa-zișilor „novațieni”: într-adevăr, el și-ar fi procurat informații privitoare la rigorismul lor direct de la un presbiter novațian pe nume Auxanon; Socrate nu-l simpatizează pe Ioan Hrisostomul și crede că nenorocirile care aveau să-l lovească se datorează faptului că Dumnezeu a vrut să-l pedepsească pentru că i-a prigonit pe novațieni; și asprimea cu care îl judecă pe Chiril din Alexandria ar putea fi determinată de faptul că, la începutul episcopatului său, Chiril îi tratase pe novațieni cu excesivă duritate \na) Istoria bisericească \nAșadar, opera sa este o Istorie bisericească prin care el continuă scrierea lui Eusebiu, așa cum declară într-o scurtă introducere",
    "1005": " Istoria cuprinde șapte cărți și se întinde din vremea abdicării lui Dioclețian în 305, până în anul 439; succesiunea împăraților prin care sunt marcate perioadele în istoria sa este, bineînțeles, aceea a împăraților din Orient Fiecare carte vorbește despre domnia unui împărat cu excepția cărții a treia care cuprinde domniile lui Iulian și Iovian Socrate a publicat de două ori Istoria bisericească și narațiunea care ne-a parvenit reproduce a doua redactare a acesteia Așa cum ne spune la începutul celei de-a doua cărți, după ce a descoperit noi materiale pe care nu voia să le lase inedite, autorul a fost nevoit să-și rescrie opera Acest material ar consta în scrierile lui Atanasie și în scrisori ale unor personaje importante din acea epocă care i-ar fi oferit dovada că Istoria bisericească a lui Rufin, de care se folosise până în acel moment, nu era credibilă Scriitorii dinainte se bazaseră mai mult de conjecturi decât pe surse din aceeași perioadă cu faptele povestite",
    "1006": " Prin urmare, s-ar părea că primele două cărți ar fi fost rescrise în mod radical, în timp ce de la a treia la a șaptea Socrate ar fi operat doar unele modificări Capitolul 11 din cartea a șasea care prezintă conflictul dintre Ioan Hrisostomul și Severian din Gabala s-a păstrat în două redactări distincte ceea ce ne face să ne gândim că acestea corespund celor două redactări ale operei în ansamblul său În afară de Istoria lui Rufin și de scrierile lui Atanasie, Socrate s-a folosit și de alte documente referitoare la istoria Bisericii precum culegerea de acte sinodale publicată în jurul anului 375 de macedonianul Sabin din Heracleea, cronicile orașului Constantinopol și informațiile orale cum sunt cele furnizate de mai sus menționatul Auxanon Prima redactare ajungea până în anul 439 și se încheiase puțin după acea perioadă; cea de-a doua trebuie să se fi încheiat cel puțin înainte de 450, pentru că și din aceasta rezultă că împăratul Teodosius al II-lea era încă în viață",
    "1007": " \nb) Criteriile istoriografice ale lui Socrate \nStructura operei, amintită mai sus (fiecare carte corespunde domniei unui împărat), e o dovadă a efortului făcut de Socrate pentru a împăca istoria Bisericii, căreia el îi acordă o importanță specială, cu istoria imperiului ca atare, pentru care, în schimb, nu are un interes prea mare Prin aceasta se deosebește de Eusebiu și la fel ca el va proceda și contemporanul său, Sozomen Noutatea concepției istoriografice a lui Socrate va fi explicată chiar de către autor în prefața la cartea a cincea unde expune planul lucrării sale care probabil stârnise deja critici din cauza atenției excesive acordate istoriei împăraților, văzută ca parte componentă a istoriei Bisericii Socrate nu neagă că a inclus și evenimente din isteria profană în istoria Bisericii și spune că a avut trei motive pentru a proceda astfel: în primul rând, procedeul permite o relatare precisă a faptelor; totodată, scriitorul nu vrea să-l plictisească pe cititor care s-ar sătura să tot citească despre nesfârșitele certuri dintre oamenii Bisericii și despre uneltirile lor reciproce; cititorul e rugat să fie îngăduitor dacă, atunci când e cazul, sunt menționate întâmplări din război, deși sunt atât de îndepărtate de proiectul autorului",
    "1008": " Într-adevăr, continuă Socrate, trebuie să considerăm că nenorocirile din viața civilă și dificultățile prin care au trecut diversele Biserici sunt două lucruri legate între ele și că, oricum, trebuie înțelese ca pedepse trimise de Dumnezeu pe capul oamenilor pentru păcatele lor De altfel, nu e nici o îndoială că, de când împărații au devenit creștini, de ei depind și treburile Bisericii, iar sinoadele cele mai importante s-au ținut și se țin în continuare după voința lor Biserica și imperiul sunt legate între ele prin raporturi stârnise, așa cum s-a dovedit și în anumite momente importante din perioada tragicelor și tulburătoarelor întâmplări din viața lui Atanasie care s-au desfășurat în paralel cu gravele tulburări ale păcii sociale a imperiului, provocate de uzurpări și revolte Așadar, istoria oamenilor e de inspirație divină; sarcina fundamentală a istoricului este aceea de a descoperi prezența lui Dumnezeu în istorie, fie ea laică sau bisericească",
    "1009": " Prin urmare, Socrate face o distincție între împărații buni și împărații răi pentru că de comportamentul lor depinde viața Statului roman și a Bisericii Această convingere era răspândită și în cultura păgână, de exemplu la retorul Temistios, un literat foarte influent la curtea din Constantinopol Poate istoricul intenționa să propună din nou, prin analogie cu concepțiile păgâne referitoare la idealul perfectului „suveran”, o concepție referitoare la „bunul împărat” creștin În orice caz, atenția sa e îndreptată mai cu seamă spre tulburările din sânul Bisericii și, cu toate acestea, când povestește luptele dintre ortodocși și eretici, el nu aprofundează niciodată chestiunile dogmatice de care rămâne străin Socrate încearcă să expună faptele simplu și limpede El spune că vrea să renunțe la orice încercare de înfrumusețare retorică și că nu dorește decât să fie înțeles fără dificultate De multe ori transcrie ad litteram documente istorice și, procedând astfel, intră în contradicție cu o regulă consolidată în tradiția istorică antică, și anume aceea de a nu insera în text elemente străine acestuia așa cum e tocmai cazul documentelor dacă sunt văzute dintr-o perspectivă retorică, astfel încât Sozomen, care scrie după Socrate, abandonează această practică, poate și semn de dezacord implicit; de altfel, uneori, această inserție de documente ce se succed în serii de două sau chiar mai multe elemente, ajunge să precumpănească în raport cu narațiunea istorică ce pare firavă",
    "1010": " Oricum, Socrate emite judecăți în privința izvoarelor pe care le folosește așa cum a făcut și în cazul lui Rufin Chiar culegerea de documente sinodale alcătuită de Sabin este considerată de el în mod frecvent o sursă ce trebuie utilizată cu prudență; de altfel, el însuși intervine în cuprinsul narațiunii pentru a judeca și a interpreta faptele, pentru a explica adevărata lor cauză Chiar dacă uneori păcătuiește printr-o oarecare imprecizie a detaliilor, Istoria bisericească a lui Socrate este totuși o relatare demnă de încredere și extrem de utilă pentru cunoașterea perioadei de care se ocupă În introducerea la cartea a șasea, el vorbește despre credibilitatea scrierii sale (lucru oarecum previzibil), declarând însă că el obține această credibilitate pentru că evită înfloriturile literare și pentru că nu a vrut să procedeze precum istoricii dinaintea lui care își permiseseră să amplifice sau să diminueze importanța faptelor și, totodată, pentru că acel mod de a „face istorie” nu ar fi adus nici un folos majorității cititorilor și ignoranților care vor să fie informați în privința faptelor și nu să se piardă prin hățișul florilor de stil",
    "1011": " În acest sens, Socrate îi reproșează lui Eusebiu faptul că s-a mulțumit să relateze doar în parte întâmplările în care a fost implicat Arie pentru că opera sa, fiind dedicată lui Constantin, era în esență o scriere encomiastică și autorul era prea puțin preocupat de prezentarea exactă a faptelor E limpede că, prezentându-și concepția teoretică, istoricul încearcă să se distanțeze de predecesorul său și să-și declare propria independență Iar pentru că Socrate, caz unic poate în istoria literaturii, scrie în bună măsură despre aceleași lucruri ca și contemporanul său Sozomen, care aproape întotdeauna este analizat împreună cu Socrate și de care ne vom ocupa acum, alte considerații despre opera lui Socrate vom propune puțin mai târziu \n\nBibliografie Ediții: PG 67,1-842; R Hussey, Socratis Scholastici Ecclesiastica Historia, Oxford, 1853; o a doua ediție, revăzută de W Bright, Oxford, 1878 și 1893 Studii: G",
    "1012": " Downey, The Perspective of the Early Church Historians, cit, pp 59-63; GF Chesnut, The First Christian Histories, cit; M Mazza, Sulla teoria della storiografia cristiana, citată \n3 Sozomen \nNici despre Salamanes Hermias Sozomen (acesta ar fi fost numele său complet potrivit informațiilor date de Fotie, Biblioteca cod 30) nu știm prea multe lucruri Pe vremea când își scria Istoria bisericească el era (așa ne spune) scholastikòs, adică, la fel ca Socrate, avocat sau jurisconsult la Constantinopol El nu era însă originar din capitală, ci din micul sat Betelia, situat lângă vechea cetate a filistenilor, Gaza, și se născuse prin 380 într-o familie creștinată de multă vreme, convertită cu circa cincizeci de ani mai înainte după ce văzuse miracolele înfăptuite de faimosul anahoret Ilarion, a cărui viață ne este povestită de Ieronim Cercetătorii s-au întrebat dacă Sozomen a făcut școală în tinerețe cu vreun călugăr din partea locului (chiar dacă acest lucru pare neobișnuit)",
    "1013": " Un alt pasaj din opera sa ne spune că Soozmen, după ce se mutase la Constantinopol, făcuse odată și o călătorie în Italia: pare să fie bine informat în privința anumitor aspecte ale liturghiei romane Poate a mai călătorit și în alte locuri Opera sa a fost scrisă între 439 și 450, la fel ca istoria lui Socrate: așadar, a fost contemporan și concetățean cu Socrate, dar nu-l pomenește niciodată \na) Istoria bisericească a lui Sozomen \nPentru publicarea istoriei sale, Sozomen a cerut aprobarea împăratului Teodosius al II-lea căruia i s-a adresat printr-o dedicație plină de entuziasm curtenesc Împăratul, zice scriitorul, să binevoiască să accepte ostenelile sale, să le cântărească și să le modifice potrivit cu judecata sa personală Sozomen va respecta norma impusă de cenzura imperială; dacă așa va fi voința împăratului, el nu va mai adăuga nici un rând la opera sa",
    "1014": " Se pare că lucrurile au stat chiar așa, dacă vrem să înțelegem în acest fel neașteptata întrerupere a Istoriei bisericești Într-adevăr, atunci când a fost prezentată împăratului însoțită de dedicație, opera se întindea până în anul 439, pentru că în acel an a fost scrisă dedicația, în timp ce în versiunea ajunsă până la noi, istoria se oprește în 414, cu toate că în cursul povestirii apar aluzii la evenimente ulterioare acelui an, cum sunt urcarea pe tron a lui Valentinian al III-lea, împăratul din Occident, în 425, și aducerea unor relicve la Constantinopol în vremea patriarhului Proclus, adică între 434 și 446 Apoi, de două ori, Sozomen face referiri la pasaje ulterioare din istoria sa care, în schimb, în versiunea care ne-a parvenit, nu există, cum se întâmplă atunci când subliniază meritele Pulcheriei, sora mai mare a lui Teodosius al II-lea, în înfrângerea ereziilor, sau când amintește descoperirea relicvelor Sfântului Ștefan, un eveniment despre care nu se spune nimic în cursul narațiunii",
    "1015": " \n\nS-a spus că împăratul ar fi intervenit efectiv pentru a cenzura partea a doua a cărții a noua la care s-ar referi aceste trimiteri, poate pentru că istoricul trebuise să amintească răzvrătirile care s-ar fi înregistrat în sânul casei imperiale De altfel, e semnificativ faptul că nu e amintită nici măcar o dată împărăteasa Eudocia, soția lui Teodosius al II-lea, care plecase de la curte în jurul anului 440 și se retrăsese la Ierusalim (cf p ???) Pe alții nu i-a convins însă această explicație și ei au observat că a noua carte, care trebuia să cuprindă evenimentele din timpul domniei lui Teodosius al II-lea, este, în orice caz, cea mai scurtă dintre toate, și, așa cum am spus, în ciuda proiectului inițial, relatează evenimente care se petrec până în 414; așadar, nu pare să existe nici un motiv care să fi determinat cenzura imperială să elimine toate evenimentele ulterioare pentru că s-ar fi putut mulțumi cu tăierea pasajelor referitoare la Eudocia",
    "1016": " În consecință, adevăratul motiv pentru care istoria a rămas neterminată pare să fie moartea scriitorului \n\nPotrivit proiectului inițial, Sozomen ar fi vrut să scrie o istorie a Bisericii de la începuturi, adică de la Urcarea la Cer a Domnului, până la Constantin Apoi a renunțat pentru că pentru primele secole existau deja operele lui Clement (probabil nu Alexandrinul, ci autorul Pseudo-clementinelor), Hegesip, Iulius Africanul și Eusebiu După ce a renunțat la acest proiect, el a vrut, oricum, să pună înaintea istoriei sale „contemporane” un rezumat introductiv; acesta era format din două cărți, dar nu s-a păstrat Istoria bisericească ajunsă până la noi e divizată în nouă cărți și se întinde de la al treilea consulat al Cezarilor Crispus și Constantin (324) până la al șaptesprezecelea consulat al împăratului Teodosius al II-lea, adică, potrivit proiectului, până în 439 Opera e organizată în funcție de diverșii împărați: primele două cărți cuprind domnia lui Constantin (324-337), a treia și a patra anii de domnie ai fiilor săi (337-361), a cincea și a șasea perioada care începe cu Iulian Apostatul și ajunge până la Valens; a șaptea și a opta sunt consacrate împăraților din Apus, Grațian și Valentinian al II-lea, apoi lui Teodosius, sfârșitul fiind dedicat din nou părții de Răsărit a imperiului și domniei lui Arcadius (până în 408)",
    "1017": " Ultima carte cuprinde istoria împăratului aflat la domnie, Teodosius al II-lea, doar până în anul 414, așa cum am spus deja Redactarea operei trebuie să se fi încheiat între 443, anul care apare în dedicația către împărat, și 448, anul morții lui Sozomen însuși, sau poate ceva mai devreme, pentru că scriitorul afirmă că erezia lui Nestorios este ultima de care ar fi avut cunoștință: așadar, nu știe nimic despre problemele create de monofizism de care curtea imperială urma să se ocupe începând cu 448 Opera lui Sozomen e gândită ca o relatare a evenimentelor ulterioare domniei lui Constantin pe care le interpretează dintr-un punct de vedere ortodox; în ciuda faptului însă că subiectul și titlul sunt analoage cu cele ale lui Eusebiu, Sozomen nu e un adevărat continuator al episcopului de Cezareea pentru că e un laic și aplică istoriei Bisericii criterii profane și nu religioase, fără să reia însă concepțiile lui Socrate",
    "1018": " El tratează istoria Bisericii ca pe orice altă istorie, a unui Stat oarecare: perspectiva nu e religioasă; el nu vrea să descopere, așa cum făcuse Socrate, prezența lui Dumnezeu în evenimentele pe care le povestește; episcopii nu sunt doar oamenii care activează în sfera religiei, ci și oamenii care fac istoria acelor vremuri De altfel, perioada de care se ocupă Sozomen e diferită de aceea pe care o prezintă Eusebiu: o dată cu triumful Bisericii, Biserica și Statul se confundă, iar situația a devenit ambiguă Așa cum observă Grillet, „o istorie a Bisericii atât de desacralizată devine mai accesibilă pentru profani care, în orice caz, au mai multă nevoie de informație decât de convertire; așadar, aceasta nu este o operă de apologie a creștinismului, ci mai degrabă un document interesant pentru felul cum vede un istoric creștin religia sa și conflictele religioase din vremea lui” Și totuși, Sozomen era un scriitor profund creștin așa cum o dovedește subtila apărare construită pentru a respinge anumite critici adresate lui Constantin de către păgânii lui Socrate, dimpotrivă, acestea nu-i trezesc aproape nici un interes",
    "1019": " Partea introductivă a operei a fost considerată una din cele mai importante dovezi de conștiință metodologică rămasă de la un istoric din acea epocă, mai ales din cauza interesului autorului pentru documentele de arhivă și pentru valorificarea lor Într-adevăr, Sozomen nu declară doar că istoricul trebuie să vadă cu ochii lui sursele așa cum, în fond, afirmase deja Socrate (și, firește, alții înainte de ei: chiar dacă istoriografia antică n-a avut o sensibilitate particulară pentru acest criteriu care adesea nu era decât un enunț teoretic), ci expune și normele care trebuie avute în vedere pentru o evaluare critică a izvoarelor E necesar ca sursele să fie căutate în arhive, chiar și în cele particulare, oricât de anevoioasă ar putea fi reperarea lor: așa se face că istoricul s-a dus să caute izvoare locale atunci când a fost nevoie să se informeze în privința raporturilor dintre Biserică și persani ori alte popoare barbare",
    "1020": " De fiecare dată când istoricul întâlnește un document de arhivă, trebuie să-l pună în lumină pentru a atinge un grad și mai ridicat de adevăr „În mod semnificativ, această meritorie căutare de documente se traduce în cazul lui Soozmen într-o oarecare supraabundență de material”, observă Mazza \nb) Socrate și Sozomen \nCum Socrate se ocupă de perioada 305-439, iar Sozomen de perioada 324-439, e firesc să ne întrebăm ce raport există între cele două opere Într-adevăr, așa cum spus mai sus, un examen în oglindă al celor doi scriitori, oricât ar fi de contrar regulilor stabilite, îi pune într-o lumină mai corectă, prin contrast, pe amândoi Putem observa că există lungi secvențe în care relatarea celor doi istorici înaintează în paralel, fie că e vorba de o concordanță deplină, fie că apar diferențe de detaliu Când s-a pus problema eventualei dependențe a unui scriitor de celălalt, cercetătorii au crezut că au descoperit în Sozomen imitatorul",
    "1021": " Însă e vorba de o imitație cu scopuri foarte precise, o imitație care tinde mai mult către diversificare decât către repetiție Sozomen a folosit opera lui Socrate ca model, a verificat-o consultând documente, a extins-o și a corectat-o pentru că și el a utilizat exact aceleași surse ca și Socrate, iar uneori le-a exploatat în mai mare măsură Acestea sunt Viața lui Constantin și Istoria bisericească a lui Eusebiu, multe opere de Atanasie, Istoria Bisericii a lui Rufin și „colecția conciliilor” alcătuită de Sabin din Heracleea pe care am amintit-o deja În schimb, alte opere utilizate de Sozomen nu se întâlnesc la Socrate, așa cum sunt unele „fapte ale martirilor persani” care i-au fost utile pentru a putea prezenta, în cartea a doua, istoria persecuțiilor anticreștine organizate de Sapor al II-lea, regele Persiei Era vorba de „patimi ale martirilor”, adesea cu caracter popular, din Siria, Persia și Osroene",
    "1022": " Mai apar la el și diverse amănunte din viața celor mai cunoscuți monahi, luate probabil din Istoria călugărilor a lui Rufin, sau chiar din izvoarele folosite de Rufin și din Istoria lausiană a lui Palladius (cf p ???), care s-a pierdut Spre deosebire de Socrate care de obicei o menționează, Sozomen nu vorbește despre sursa principală și indică doar numele celor care i-au furnizat informații subsidiare Am spus deja mai sus că Socrate folosește excesiv documentele pe care le reproduce exact așa cum sunt, în timp ce Sozomen deplasează accentul spre narațiunea istorică propriu-zisă: fie rezumă documentele, fie propune, dimpotrivă, documente neutilizate de Socrate Totodată, spre deosebire de Socrate, el elimină cât mai multe din datele cronologice precise, deși ar fi putut să le menționeze pentru că folosea exact aceleași documente ca și acesta În ansamblu, Istoria lui Sozomen este o secularizare a istoriei Bisericii; în același timp, el este interesat ceva mai mult decât Socrate de evenimentele din partea occidentală a imperiului, evenimente pe care le analizează, oricum, cu optica unui bizantin (intervențiile, adevărate sau anunțate, ale unor forțe bizantine în Apus ar fi servit pentru rezolvarea repetată a unor situații foarte grave)",
    "1023": " Secularizarea istoriei este cu atât mai evidentă cu cât Sozomen acordă o atenție particulară legislației imperiale care exact în acei ani era adunată într-un codex și organizată în mod critic la inițiativa împăratului Teodosius al II-lea Culegerea a intrat în vigoare la 1 ianuarie 439 și a luat numele de Codex Theodosianus Istoria lui Sozomen e contemporană, am putea spune, chiar cu publicarea codex-ului în care istoricul putea foarte bine să găsească toate legile pe care ar fi vrut să le consulte Apoi s-ar putea ca folosirea codex-ului să-i fi plăcut lui Teodosius, căruia Sozomen îi dedică istoria sa Așadar, pentru Sozomen (și nimic nu ne împiedică să ne gândim că și pentru Socrate), acest text juridic fundamental a putut fi determinant \nc) Stilul și publicul lui Sozomen \nCa scriitor, Sozomen e superior lui Socrate Fotie îl judecase deja în acest mod; limba folosită de el e mai agreabilă și stilul mai fluent",
    "1024": " S-a spus însă că Sozomen e un narator mai dotat decât Socrate, dar îi este inferior acestuia în ce privește finețea evaluării istorice: el e cam credul și îi place să povestească întâmplări miraculoase Numai că acestea nu erau atât gustul și mentalitatea istoricului Sozomen, cât ale publicului căruia i se adresa care era pasionat de anecdota cu subiect miraculos, de viețile sfinților, de faptul neobișnuit și care era impresionat de aspectul exterior și spectaculos al cultului De aceea, Sozomen respectă moda din vremea sa când oamenii erau interesați de relicvele martirilor și vrea să-și aducă și el contribuția povestind, la nevoie, episoade la care a fost martor ocular Adesea, când vrea să arate că poate formula și critici, repetă în realitate critica deja existentă în sursa folosită de el, fără să adauge alte considerații Firește, aceasta nu înseamnă că opera lui Sozomen are o valoare istorică scăzută și nici că istoricul și publicul său ar suferi de exces de credulitate pentru că știm bine cât de interesată era cultura din secolele al patrulea și al cincilea de elementul miraculos, oriunde s-ar fi găsit acesta, chiar și (și mai ales) în cadrul religiei",
    "1025": " Deși e pasionat de miracol, este oricum un public cultivat, așa cum am avut ocazia să observăm; un public care știe să prețuiască revenirea de la o istoriografie cu caracter strict ecleziastic, așa cum fusese cea practicată de Socrate, la o istoriografie care să refacă legătura cu tradiția clasică, așa cum înțelege s-o practice Sozomen Povestind istoria Bisericii, Sozomen nu e la largul său atunci când trebuie să abordeze chestiuni teologice pe care trebuie să le prezinte totuși, și atunci, pentru a se justifica, invocă scuza că nu se pricepe la astfel de probleme Adesea le enumeră sau le menționează fără să le comenteze În realitate, această pretinsă ignoranță e relativă: și Sozomen are simpatiile și antipatiile sale, iar antipatiile îi vizează în esență pe adversarii niceenilor; oricum, pentru unele perioade din desfășurarea controversei ariene, este poate sursa istorică cea mai importantă Dincolo de această poziție, nu lipsesc însă, în opera sa, atitudini specifice unui istoric „laic” care deplânge conflictele provocate de ideologiile religioase și lasă să se întrevadă o anume toleranță",
    "1026": " În schimb, e interesat de amănunte legate de liturghie; sau de monahism care este, cu siguranță, un fenomen central în secolul al patrulea; ori, un lucru extrem de interesant pe care l-am amintit deja, e interesat de răspândirea creștinismului în lumea barbară și persană Ca atare, examinează împrejurările de ordin politic și economic care au facilitat contactele dintre creștini și barbari și mai ales convertirea acestora la dreapta credință \n\nBibliografie Ediții: GCS 50, 1960 (J Bidez – GChr Hansen); SChr 306, 1983 (Introduction par B Grillet et G Sabbah, traduction par A-J Festugičre: livres I-II) Studii: Eltester; Chesnut; Downey, citați mai sus \n4 Teodoret din Cyr \nDin extrem de întinsa producție literară a acestui scriitor, care a fost teolog (cf pp ??? sq) și exeget (cf pp ??? sq), face parte, ca o consecință a vastității extraordinare a preocupărilor sale, și istoriografia",
    "1027": " \na) Istoria Bisericii \nȘi Teodoret e un istoric „eusebian”, în sensul că punctul său de pornire este încheierea Istoriei bisericești a episcopului din Cezareea; relatarea sa se oprește în 428, ajungând, așadar, tot până la domnia lui Teodosius al II-lea deși n-o acoperă în întregime De altfel, Teodoret s-a apucat să-și scrie opera istorică doar cu puțin timp înainte de moartea împăratului (28 iulie 450); Teodosius al II-lea e amintit la sfârșitul operei ca suveran în exercițiu, deci istoria a fost redactată foarte repede: în scrisorile 82, 113 și 116 Istoria bisericească nu este încă pomenită și acestea datează din 449 Compunerea operei a avut loc, așadar, în exil, pe vremea când Teodoret, alungat din Cyr, se refugiase probabil într-o mănăstire de lângă Apamea, în Siria Scrierea se încheie în 428 pentru că în acel an (în 428 sau 429) au murit Teodor din Mopsuestia și Teodot din Antiohia, considerați de către Teodor drept maeștri ai săi",
    "1028": " Opera e împărțită în cinci cărți În prima sunt relatate frământările care au apărut în sânul Bisericii sub Constantin din cauza ereziei lui Arie, iar în a doua continuarea luptei ortodocșilor sub Constanțiu A treia e dedicată istoriei lui Iulian Apostatul, iar a patra evenimentelor care au loc până la moartea împăratului Valens A cincea consfințește victoria ortodoxiei asupra arianismului și asupra celorlalte erezii, precum cea a lui Apolinarie și Macedoniu Nu fără îndreptățire, s-ar putea spune că opera lui Teodoret e un fel de istorie a arianismului de altfel, concepția strict creștină a scrierii se încadrează în ansamblul producției acestui autor, extrem de preocupat de chestiunile religioase, spre deosebire de cei doi istorici laici, Socrate și Sozomen Istoria bisericească, așa cum am spus, a fost scrisă în grabă, și stilul reflectă acest lucru, ca să nu mai vorbim de inexactități, de neclarități și de erorile de cronologie",
    "1029": " Adesea, cititorului îi sunt propuse pur și simplu niște documente istorice (mai ales acte sinodale) care sunt legate între ele doar printr-un comentariu sumar Totuși, la fel ca și în cazul lui Socrate, pentru istoricul modern, tocmai în aceasta constă valoarea operei, adică în faptul că a pus la dispoziția cercetătorului simplele documente, neprelucrate după criteriile istoricului care, în ultimă instanță, ar fi fost criterii de tip retoric Apoi, Teodoret și-a procurat documente care nu se găsesc nici la Socrate și nici la Sozomen, deși se pare că el cunoștea operele celor doi istorici Materialul referitor la actele conciliilor nu a fost împrumutat de Teodoret de la autorii anteriori, ci a fost luat probabil din culegeri de scrisori și documente În ciuda grabei cu care a fost scrisă, pentru toate aceste motive Istoria bisericească a lui Teodoret rămâne o operă istorică de mare utilitate \nb) Istoria duhovnicească \nIstoria bisericească este precedată cu câțiva ani de Istoria duhovnicească, sau modul de viață ascetic care constă într-o istorie a călugărilor, sau într-o culegere de biografii de monahi, după modelul Istoriei Lausiene a lui Palladius (pp",
    "1030": " ??? sq) În timp ce Palladius, însă, vrea să povestească biografiile unor călugări din întreaga creștinătate, Teodoret, după cum spune el însuși în prefață, se mulțumește să relateze miracolele comise de cei mai vestiți luptători pentru cauza lui Cristos care s-au remarcat în Orient Într-adevăr, între ei figurează și sfinți sau pustnici care făcuseră obiectul laudelor lui Efrem Sirul; tot mediul descris este sirian, sau chiar cel al diocezei Cyr-ului Ca apendice la această carte, în manuscrise și în anumite ediții, apare Tratatul despre divina și sfânta caritate care e bazat pe teza că dragostea pentru Dumnezeu i-a însuflețit și i-a făcut pe asceți capabili de fapte neobișnuite: poate acest tratat a fost adăugat la textul Istoriei mai târziu Opera a fost compusă probabil după 437, așa cum rezultă din elemente cronologice prezente în text, și înainte de 449, pentru că este amintită în epistola nr",
    "1031": " 82 care e scrisă în acel an De regulă, este acceptat anul 444 \n\nBibliografie Ediții: Istoria bisericească în GCS 44, 1954 (L Parmentier și F Scheideweiler); în SChr 234, 1977 și 257, 1979 (P Canivet și A Leroy-Molinghen); Istoria duhovnicească și Tratatul în: Teodoreto, Storia dei monaci della Siria, ediz ac di Di Meglio, EMP, Abbazia di Praglia, 1986 Studii: P Canivet, Le monachisme syrien selon Théodoret de Cyr, Beauchesne, Paris, 1977 \n5 Filip din Sida \nTrebuie, în schimb, să-l analizăm separat pe Filip din Sida, chiar dacă nu respectăm întru totul cronologia și facem un pas înapoi după ce am ajuns la Teodoret, pentru că nu-l putem considera printre continuatorii lui Eusebiu Filip a fost elevul unui anume Rodon care, potrivit lui Didim Orbul ar fi fost conducătorul școlii de cateheză din Alexandria în vremea lui Teodosius (379-395); apoi s-ar fi mutat la Sida, un mic oraș din Pamfilia, în Asia Mică",
    "1032": " A fost uns diacon de Ioan Hrisostomul care a fost prieten cu el chiar și în perioada petrecută la Constantinopol; într-adevăr, Filip se stabilise aici poate chiar înaintea venirii lui Ioan A fost presbiter de Constantinopol și a candidat pentru scaunul episcopal din capitală, însă i-au fost preferați în 426 Sisinios, în 428 Nestorios și în 431 Maximian El n-a scris o „istorie a Bisericii”, ci o Istorie a creștinismului și de aceea nu l-a continuat pe Eusebiu ci a pornit de la începuturi, chiar de la facerea lumii Așadar, trebuie să fi fost o istorie gigantică și extrem de variată: potrivit lui Socrate, cuprindea treizeci și șase de cărți, și fiecare din acestea mai multe tomuri, astfel încât ansamblul era constituit din vreo sută de tomuri Tot Socrate ne spune că istoria lui Filip avea multe lipsuri la capitolul cronologie și că erau inserate în textul ei chestiuni de geometrie, astronomie, aritmetică, muzică, descrieri de insule, de munți și de plante",
    "1033": " Fotie confirmă această informație, adaugă propriile sale considerații de natură literară și observă că, în ciuda dimensiunilor impresionante – sau poate tocmai din cauza lor –, relatarea lui Filip se caracterizează prin lipsă de cultură și rafinament, mai mult chiar, poate provoca, eventual, cititorului o stare de saturație Opera a fost publicată probabil în jurul anului 430 și în mod sigur după 426 pentru că Filip își exprima acolo propria supărare pentru faptul că Sisinios ajunsese patriarh în locul său Scrierea s-a pierdut aproape în întregime Câteva fragmente s-au păstrat în citatele și extrasele din scrieri mai târzii sau bizantine \n\nBibliografie C de Boor, Neue Fragmente des Papias, Hegesippus und Pierius in bisher unbekannten Excerpte aus der Kirchengeschichte des Philippus Sidetes, Texte u Untersuchungen 5,2, Hinrichs, Leipzig, 1888, pp 165-184; Ed Bratke, Texte u Untersuchungen 19, 3, Hinrichs, Leipzig, 1899; C",
    "1034": " Bardenhewer, op cit, pp 135-137 \n6 Ghelasie din Cyzic \nNu știm aproape nimic despre acest scriitor care ne poartă către ultima parte a secolului al cincilea și care iese din tiparele „istoriei Bisericii” adoptate de Eusebiu din Cezareea și de continuatorii săi Ghelasie era fiul unui presbiter din Cyzic, un oraș de pe coasta Propontidei, și a trăit apoi în Bitinia și și-a scris opera la puțină vreme după rebeliunea generalului Basiliscus împotriva împăratului Zenon, adică după 475-477 Altceva nu se mai știe despre el Nici opera lui, de altfel, nu era mai bine cunoscută: încă de la publicarea sa a fost numită Istoria evenimentelor petrecute la sacrul sinod de la Niceea, sau, mai simplu, Istoria Conciliului de la Niceea; mai recent, în schimb, Istoria bisericească În privința conceperii acestei scrieri, autorul însuși ne oferă următoarele informații: el se găsea încă în casa părintească atunci când i-a căzut în mână o carte scrisă pe pergament unde era consemnat tot ceea ce fusese spus, făcut și hotărât la conciliul de la Niceea ca și, mai cu seamă, „divinele și cu adevărat apostolicele gânduri ale preaevlaviosului împărat Constantin care luase parte la conciliu”",
    "1035": " Această carte sacră aparținea episcopului Dalmațiu de Cyzic și ulterior a intrat în proprietatea tatălui scriitorului Ghelasie ar fi citit-o cu tot mai mare interes și, la sfârșit, pentru că nu putea s-o memoreze în întregime, s-ar fi hotărât să facă extrase consistente pe care le-a îmbogățit folosind și alte izvoare cum sunt informațiile furnizate de un anume presbiter Ioan ca și ceea ce spuneau Eusebiu, Rufin și mulți alți scriitori Acest Dalmațiu ar fi fost la început călugăr și în această calitate și-ar fi câștigat ceva faimă, apoi, în 426, fusese ales episcop de Cyzic și participase la conciliul de la Efes din 431; presbiterul Ioan este însă complet necunoscut Rufin ar trebui să fie identic cu autorul Istoriei bisericești, însă în mod straniu e pomenit de Ghelasie ca „presbiter de Roma” și, ca și cum n-ar fi de ajuns, ni se mai spune că ar fi participat la conciliul de la Niceea, lucru absolut imposibil; în cuprinsul scrierii, Rufin e amintit de mai multe ori prin formula „Rufin, adică Ghelasie”, ceea ce înseamnă că e vorba de opera lui Ghelasie din Cezareea pe care Rufin ar fi utilizat-o pentru redactarea ultimelor două cărți din Istoria bisericească și care circula în special sub numele lui Rufin",
    "1036": " În fine, este citat și istoricul Teodoret din Cyr \n\nOpera lui Ghelasie e compusă din trei cărți și nu se ocupă atât de conciliul de la Niceea cât de istoria Bisericii în Orient sub Constantin Prima carte cuprinde viața lui Constantin de la primii ani ai principatului său până la victoria asupra lui Licinius în 323 A doua carte e consacrată conciliului de la Niceea, convocat de Constantin, iar în a treia, care nu ne-a parvenit în întregime, potrivit celor spuse de Fotie (Biblioteca, cod 88), continua povestea vieții lui Constantin până la botez și la moartea sa din 337 A doua și a treia carte conțin multe documente și acte sinodale; în cursul relatării desfășurării conciliului este introdusă și figura lui Constantin care este, într-un fel, eroul acestei istorii: de altfel, după cum spune el însuși în prefață, Ghelasie intenționa să relateze într-o a doua scriere nașterea lui Constantin și evenimentele din timpul domniei tatălui său, Constanțiu, însă despre această operă (dacă a fost scrisă vreodată) nu avem alte informații",
    "1037": " \n\nÎncă de pe vremea lui Fotie, Ghelasie a fost considerat un scriitor banal cu un stil foarte neîngrijit; totuși, din punct de vedere istoric, opera sa are meritul de a valorifica izvoare necunoscute pentru noi sau surse ce nu ne mai sunt accesibile Atunci când utilizează operele unor scriitori pe care îi mai putem citi încă, de exemplu Eusebiu, Socrate sau Teodoret, putem observa că Ghelasie nu adaugă nici o reflecție personală, ci reproduce textele lor fără nici o urmă de originalitate, înșirând complet neinspirat un citat după altul și încercând să le înfrumusețeze apoi cu podoabe exterioare, însă fără nici o măsură Ca atare, opera lui este considerată o simplă compilație alcătuită din fragmente extrase din scrierile istoricilor dinainte și există serioase dubii în privința autenticității documentelor pe care el le invocă bazându-se pe alte surse De exemplu, el relatează în mod amănunțit o discuție care ar fi avut loc la Niceea între un filosof arian necunoscut, Fedon, și Părinții participanți la conciliu",
    "1038": " Cu toate acestea, Ghelasie este utilizat, cel puțin în parte și cu o anume prudență, de istoricii care se ocupă de conciliul de la Niceea; el ar fi folosit un material demn de încredere și, de aceea, și istoria sa ar avea, dacă nu meritul unei elaborări critice, măcar o anumită utilitate Alții, în schimb, bănuiesc că Ghelasie ar fi falsificat chiar unele documente \n\nBibliografie Ediții: GCS 28, 1918 (G Loeschke și M Heinemann) Studii: O Bardenhewer, op cit, pp 145-148 \n7 Zaharia Retorul \nDupă perioada de mare înflorire a istoriografiei ecleziastice din vremea lui Teodosius al II-lea, pentru mai bine de un secol producția de opere istorice încetează; în primele secole ale epocii bizantine se înregistrează – în interiorul lumii creștine – transformarea sau extincția acestui gen literar în accepția sa clasică sau tradițională Istoriografia din secolul al șaselea va fi mai cu seamă păgână",
    "1039": " Din mediul cultural plin de viață din Gaza, în Palestina, despre care vom vorbi și atunci când ne vom ocupa de Procopius și de exegeza sa biblică, provine și Zaharia Scolasticul care era poate chiar fratele lui Procopios El ne dă informații despre primii săi ani când scrie biografia monofizitului Sever de Antiohia care i-a fost profesor Își face studiile în jurul anului 485, la Alexandria, unde se dedică studiilor de literatură și retorică și participă la dezbaterea unor probleme teologice În 487 și-a început studiile juridice și a început să frecventeze faimoasa școală de drept din Berit; apoi, în 492, s-a mutat la Constantinopol unde a fost „retor”, adică orator, și „scolastic”, adică avocat La Constantinopol, el și-a câștigat un oarecare renume, a avut anumite sarcini publice și în cele din urmă a fost desemnat episcop de Mitilene, în insula Lesbos În această calitate, el a participat în 536 la sinodul de la Constantinopol care i-a condamnat pe monofiziți, între care figura și Sever de Antiohia",
    "1040": " Zaharia abandonase, așadar, învățătura maestrului său și aderase la ortodoxie După această dată, nu mai avem alte informații despre el \na) Istoria Bisericii \nPuține lucruri cunoaștem despre Zaharia ca istoric de profesie (ca să zicem așa), pentru că opera lui (al cărei titlu precis nu-l cunoaștem) nu ne-a parvenit sub forma originalului grecesc care s-a pierdut, ci într-o traducere siriană Această traducere se găsește în interiorul unei compilații mai vaste, formată din douăsprezece cărți, care începe cu facerea lumii și ajunge până în anul 568-569; scrierea lui Zaharia e inserată în această compilație ca „istorie a Bisericii” și se întinde de la cartea a treia până la a șasea Autorul compilației era probabil un monah din Amida, în Armenia, în timp ce, în tradiția siriană mai târzie, compilatorul este chiar Zaharia care este prezentat ca episcop de Melitene, în Armenia „Istoria Bisericii” nu mai seamănă, de-acum, cu cele scrise de istoricii din secolul precedent",
    "1041": " Scrierea i-a fost comandată lui Zaharia de către șambelanul imperial Eupraxios care voia să cunoască ceea ce se întâmplase în sânul Bisericii după conciliul de la Calcedon, iar Zaharia relatează ceea ce a aflat și a citit în timpul studiilor sale la Alexandria și Berit, ca și ceea ce putea să găsească în documentele care îi erau accesibile Narațiunea e amplă, cu deosebire interesantă atunci când prezintă evenimentele din Egipt și Palestina, în timp ce partea consacrată celorlalte regiuni ale imperiului e plină de lacune și mai săracă Perioada istorică de care se ocupă Zaharia e limitată: se întinde din 450 până în 491, anul morții împăratului Zenon Probabil că scriitorul începuse să lucreze la puțină vreme după ce se stabilise la Constantinopol; înclinația sa către monofizism și aprobarea pentru Henotikon-ul lui Zenon care elimina cu desăvârșire decretele de la Calcedon se manifestă în mod deschis",
    "1042": " În cultura creștină din spațiul grecesc, istoria lui Zaharia a avut un ecou redus; din câte se pare, numai Evagrie Scolasticul a folosit-o \nb) Biografiile \nDeși nu sunt opere istorice dacă le raportăm la acest gen literar, pot fi considerate ca atare în sens larg și biografiile scrise de Zaharia Și acestea s-au păstrat în traducere siriană Cea mai cunoscută e Viața lui Sever de Antiohia care e, în esență, o scriere în apărarea propriului maestru monofizit, acuzat de mai multe lucruri printre care se numără și păgânismul: cu aceste acuzații Sever se va confrunta din nou la sinodul de la Constantinopol din 536 Zaharia povestește viața lui Sever până la numirea acestuia ca patriarh de Antiohia în 512 Opera e bogată în detalii spectaculoase și furnizează o imagine interesantă a culturii acelei epoci A fost compusă probabil între 512 și 518 A mai scris și Viața lui Isaia, un călugăr originar din Egipt care, în căutarea solitudinii de la care îl făceau să se abată faima lui și solicitările creștinilor care i se adresau tot timpul, se refugiase în Palestina, în pustia de lângă Gaza",
    "1043": " Aici l-a cunoscut Zaharia care i-a povestit viața bazându-se pe propriile amintiri, iar această biografie l-a ajutat să-i reconstruiască personalitatea și să-i atribuie în mod corect cărțile scrise de el care înainte erau considerate opera unui călugăr din secolul al patrulea S-au păstrat doar fragmente din Viața lui Petru Ibericul, întemeietor de mănăstiri și episcop care exercitase o puternică influență asupra lui Zaharia Într-adevăr, din Viața lui Sever aflăm că Zaharia ar fi vrut să se dedice vieții de monah sub îndrumarea lui Petru, dar că nu avusese destulă putere ca să ia această hotărâre \nc) Operele apologetice \nMai semnificative pentru cultura și activitatea literară a lui Zaharia sunt două opere în care el apără creștinismul Amândouă ne-au parvenit în forma originală în limba greacă Cea mai vestită este Discuția în contradictoriu cu filosofii în legătură cu creația lumii, un dialog scris la Berit și localizat tot aici",
    "1044": " În această scriere, Zaharia apără doctrina creștină a facerii lumii de către Dumnezeu polemizând cu un elev al neoplatonicului Amonios din Alexandria, care, în conformitate cu doctrina acelei școli filosofice, considera că lumea este coeternă cu Dumnezeu În acest dialog vorbește chiar Amonios la ale cărui prelegeri Zaharia asistase pe când era student la Alexandria și de la care învățase doctrinele lui Aristotel Opera e foarte interesantă și la nivel filosofic pentru că e o serioasă dovadă că, în epocă, aveau încă loc discuții între creștini și intelectualii păgâni, în special între creștini și filosofii neoplatonici care erau ultimii apărători ai păgânismului Ne-au parvenit numai fragmente, în schimb, din Discuția în contradictoriu cu maniheii, scrisă în urma condamnării acelei secte în 527 de către împăratul Justinian Discuția pare să fi pornit de la un episod real: doi manihei lăsaseră un manifest ce cuprindea doctrinele lor în depozitul de cărți al palatului imperial și apoi fugiseră",
    "1045": " Supraintendentul depozitului îl rugase de aceea pe Zaharia să combată doctrinele acelea, dat fiind că tot Zaharia mai scrisese înainte „șapte capitole” contra adepților lui Mani (care totuși n-au ajuns până la noi) \n\nBibliografie Texte: K Ahrens – K Krüger, Die sog Kirchengeschichte des Zacharias Rhetor, Leipzig, 1899; FJ Hamilton – EW Brooks, The Syriac Chronicle, known as that of Zacharias of Mitylene, London, 1899; MA Kugener, Vie de Sévčre par Zacharie le Scholastique, texte syriaque publié, traduit et annoté, PO 2,1, Paris, 1903; JFr Boissonade, Aeneas Gazaeus et Zacharias Mitylaeneus, de immortalitate animae et mundi consumatione, Paris, 1836; Zaccaria Scolastico, Ammonio Introduzione, testo critico, trad e comm ac di Minniti Colonna, presso l’autrice, Napoli, 1973 Studii: O Bardenhewer, op cit, pp 112-116",
    "1046": " \n8 Teodor Lectorul \nE cunoscut doar ca „lector” în Biserica Sfânta Sofia din Constantinopol la începutul secolului al șaselea; nu cunoaștem alte date despre viața sa Ne-a lăsat un compendiu al celor trei istorii bisericești scrise de Socrate, Sozomen și Teodoret pe care l-a dus mai departe până în vremea lui Dintre aceste două opere, prima, compendiul, ne-a parvenit, în timp ce a doua, care ar fi fost de departe mult mai interesantă pentru noi, s-a pierdut Care va fi fost motivul pentru care Teodor a alcătuit această compilație este destul de limpede: dat fiind că operele celor trei istorici se ocupă cam de aceeași perioadă, era utilă o muncă de compilație și de sinteză prin care să fie concentrate într-una singură care să ofere o relatare mai clară, mai agreabilă pe plan retoric și mai credibilă Pe marginea fiecărui pasaj pe care îl alegea din textul uneia din cele trei istorii, el făcea notații privind concordanța cu diferitele puncte din relatările celorlalți scriitori",
    "1047": " Așadar, era vorba de un fel de sinopsis Opera rezultată în urma acestei operațiuni de compilare a fost intitulată Istorie bisericească, precum celelalte, iar editorii moderni au definit-o ca „tripartită”, adică „alcătuită din trei părți” În epoca bizantină, acestei Istorii bisericești i-a fost adăugat un compendiu anonim Scrierea, tradusă în latină de monahul Epifanie din Mănăstirea Vivarium sub îndrumarea lui Cassiodor (p ???) a cunoscut apoi o largă răspândire în Evul Mediu apusean Continuarea Istoriei bisericești în trei părți purta tot titlul de Istorie bisericească și era alcătuită din două cărți: începea cu moartea lui Teodosius al II-lea, în 450, și ajungea până la principatul lui Justin I (518-527) Și din aceasta s-a făcut un rezumat care a fost foarte folosit de istoricii și cronicarii bizantini Puține lucruri se pot spune despre caracteristicile acestei istorii care era opera originală a lui Teodor Lectorul",
    "1048": " \n\nBibliografie Ediții: pentru Istoria bisericească, în trei părți cf PG 86, 1, 165-228; trad latină în CSEL 71, 1952 (W Jacob, R Hanslik) Studii: O Bardenhewer, op cit, V, pp 117-118 \n9 Evagrie Scolasticul \nEvagrie a fost o personalitate mai importantă S-a născut între 532 și 537 la Epifania în Siria și, după studii la Constantinopol, îl găsim la Antiohia în epoca în care patriarh era Atanasie; a exercitat profesia de avocat, așa cum rezultă din titulatura sa, care indică un anumit nivel de cultură și e întâlnită frecvent de-acum la acești istorici din secolele al cincilea și al șaselea A fost chestor sub împăratul Tiberiu al II-lea; apoi, în 588, l-a însoțit la Constantinopol pe Grigorie, patriarhul de Antiohia, care fusese calomniat, și l-a apărat în fața împăratului Maurițiu Împăratul l-a numit prefect",
    "1049": " Evagrie a murit la Antiohia pe la sfârșitul secolului al șaselea Nu s-a păstrat decât opera sa principală, o Istorie a Bisericii în șase cărți care descrie perioada cuprinsă între 428 și 594 și ajunge, astfel, până în vremea autorului; e unica sursă istorică globală pentru epoca posterioară conciliului de la Calcedon Evagrie declară în prefață că vrea să continue opera celor trei istorici din secolul al cincilea, Socrate, Sozomen și Teodoret, analizați de-acum împreună Teodor Lectorul nu este menționat și poate Evagrie nu-i cunoștea opera pentru că afirmă că istoria Bisericii nu mai fusese povestită de nimeni de la jumătatea secolului al cincilea Istoricul e un ortodox riguros: provenea dintr-o regiune (Apamea, în Siria) unde locuitorii credeau în dogma de la Calcedon și îl priveau cu ostilitate pe patriarhul Sever de Antiohia care era monofizit De altfel, el observă că Eusebiu, istoricul care își scrisese opera cu două secole înainte și care în vremea lui era considerat încă o autoritate, nu fusese capabil să-i îndrepte pe cititorii săi către adevărata credință",
    "1050": " Evagrie e foarte interesat de chestiunile dogmatice pe care le înțelege foarte bine și lui îi datorăm cunoașterea, din perspectiva sa istorică, a controversei nestoriene și a celei monofizite, pe care ne-o prezintă chiar până la ramificațiile sale târzii Oricum, Evagrie e preocupat și de problemele istoriei profane, nu numai de chestiuni de istorie bisericească: în cartea a șasea, vorbește aproape exclusiv despre războaiele dintre bizantini și persani, chiar dacă interesul său nu depășește granițele imperiului (spre deosebire de ceea ce face Sozomen) În primele trei cărți care cuprind evenimentele din sfera istoriei civile a Orientului și a Occidentului, în afară de istoria Bisericii, narațiunea lui Evagrie rămâne oarecum dihotomică, oscilând între cele două subiecte tratate, în timp ce cărțile a patra, a cincea și a șasea sunt mai omogene și conținutul e axat pe istoria civilă Relatarea este cam prolixă, fără îndoială amplă și senină, însă stilul e agreabil și tinde spre un ton arhaizant pentru că idealul stilistic al autorului e Tucidide; în consecință, selecția lexicală e foarte îngrijită; Fotie remarcase și el acest lucru",
    "1051": " În cartea a doua și a treia unde relatează controversa născută în jurul lui Eutihie, Evagrie se folosește de Istoria bisericească a lui Zaharia pe care putea s-o citească încă în forma originală în limba greacă (cf p ??? sq) Pentru partea care nu e strict creștină, el se inspiră din istoricii profani cum sunt Procopios din Cezareea, din care împrumută multe pagini, sau Ioan Retorul, adică Ioan Malala despre care vom vorbi imediat Și opera lui Evagrie a fost citită și rezumată de istoricii bizantini Înainte de această Istorie a Bisericii, Evagrie ar mai fi scris „rapoarte, scrisori, dialoguri, discursuri” pe care le amintește în opera sa principală, însă toate s-au pierdut „Rapoartele” ar fi fost scrise de el în numele lui Grigorie, patriarhul de Antiohia; unele dintre discursuri aveau caracter oficial și encomiastic fiind scrise în cinstea împăratului \n\nBibliografie",
    "1052": " Ediții: PG 86, 2, 2415-2886; The Ecclesiastical History of Evagrius with the Scholia, edited with Introduction Critical Notes and Indices by J Bidez and L Parmentier, London, 1898 (retip Hakkert, Amsterdam, 1964) Studii: O Bardenhewer, op cit, V, pp 119-120; P Allen, Evagrius Scholasticus the Church Historian, Spicil Sacrum Lovaniense Et et Docum 41, Louvain, 1981 \n10 Basilius din Cilicia și Ioan Diacrinomenul \nNu ne vom opri prea mult asupra acestor istorici obscuri de la care nu ne-a rămas aproape nimic Basilius, originar din Cilicia, a fost pentru câtva timp presbiter la Antiohia, apoi episcop de Irenopolis în Cilicia Nu știm despre el decât ceea ce ne spune Fotie în Biblioteca lui (cod 42) pentru că toate operele acestui istoric s-au pierdut Ar fi scris o Istorie a Bisericii compusă din trei cărți care acoperea cu aproximație perioada 450-540 (după cum se vede, datele de început ale relatărilor sunt de-acum canonice pentru acești istorici din secolele cinci-șase)",
    "1053": " Fotie citise doar a doua carte în care erau prezentate evenimentele din perioada 483-518 și critică lipsa de discernământ istoric a lui Basilius care, fără nici un criteriu, îngrămădea în text documente de toate genurile și în special scrisori ale unor episcopi Fotie mai spune că Basilius ar fi fost și autorul unei scrieri anonime Contra lui Nestorios pe care ar fi folosit-o ca punct de pornire Ioan din Schitopole pentru cele douăsprezece cărți ale sale în care îi combate pe monofiziți (cf p ???) Despre celelalte opere ale lui Basilius avem informații doar de la Fotie și nu e cazul să ne oprim mai mult asupra lor în acest context Ioan ar fi fost supranumit „Diacrinomenul”, adică „separatul” pentru că era monofizit Sirian prin naștere, pare să fi fost contemporanul mai vârstnic al lui Basilius din Cilicia După cum spune Fotie (Biblioteca, cod",
    "1054": " 41), și el ar fi scris o Istorie a Bisericii alcătuită din zece cărți Primele cinci se ocupau de perioada cuprinsă între 429 (sfârșitul istoriei lui Socrate, Sozomen și Teodoret) și domnia împăratului Zenon (474-491) Scrise într-un stil limpede și lipsit de monotonie, acestea s-au bucurat de oarecare prețuire Unele fragmente din Istoria sa se găsesc în operele istoricilor bizantini, începând chiar cu Teodor Lectorul din câte se pare Potrivit lui Fotie, Ioan Diacrinomenul ar trebui să fie identificat în persoana lui Ioan din Ege, autor al unei opere în care atacă simbolul calcedonian, etichetat în sinoadele din secolele al șaselea și al șaptelea ca inamic al Crezului de la Calcedon dintr-o perspectivă nestoriană \n\nBibliografie Studii: O Bardenhewer, op cit, V, pp 116-117 \n11 Ioan Malala \nÎncheiem acest rapid examen al istoriografiei bisericești cu unele observații referitoare la un autor pe care, dacă am fi riguroși, n-ar trebui să-l analizăm pentru că nu e de fapt un istoric, ci un „cronicar”: opera lui s-ar încadra deci într-un gen literar care fusese cultivat deja de cei mai vechi istoriografi creștini, așa cum se poate vedea din primul volum al acestei lucrări, care a fost apoi pus în umbră însă de istoriografia adevărată și, în sfârșit, a ajuns să fie din nou foarte prețuit în epoca bizantină, în paralel cu ceea ce începuse să se întâmple în lumea apuseană încă din primele decenii ale secolului al cincilea",
    "1055": " Ne referim la cronografie Ioan, originar din Antiohia unde exercita profesia de retor (și în această calitate l-a cunoscut Evagrie Scolasticul), purta supranumele de „Malala” care în siriană avea exact semnificația de „retor” Această poreclă ne face să ne gândim că el n-ar fi aparținut populației grecești din Antiohia, ci celei siriene Din unele indicații cu caracter autobiografic rezultă că Ioan a trăit în prima jumătate a secolului al șaselea; convingerile lui au fost probabil monofizite Opera sa, care a avut foarte mare răspândire în Evul Mediu bizantin, e o Cronografie compusă din șaptesprezece cărți care începea cu istoria mitică a Egiptului și ajungea până în anul 563 dC Această cronografie este însă incompletă în prima parte pentru că ar fi trebuit probabil să înceapă de la Facerea lumii și nici sfârșitul său nu e întreg pentru că ar fi trebuit să aibă cu totul optsprezece cărți",
    "1056": " Totodată, scrierea s-a păstrat într-o versiune redusă, în timp ce întregul text poate fi reconstruit doar din fragmentele și din extrasele care apar la alți autori În această reconstrucție a operei originale, cartea a optsprezecea se dovedește diferită de celelalte, pentru că stilul său e diferit, iar monofizismul pare să fi lăsat locul ortodoxiei Poate că această ultimă carte nu-i aparținea lui Ioan Scriitorul voia să scrie o carte de istorie destinată formării unor largi cercuri de cititori și nu unor persoane foarte cultivate Pe lângă marele număr de date sigure, el ne oferă însă și tot soiul de curiozități, amestecă lucruri importante cu altele nesemnificative, informații false cu informații adevărate Nu lipsesc răstălmăcirile și denaturările unor fapte datorate unei accentuate pigmentări cu întâmplări palpitante; însă există aici și informații interesante privitoare la Asia Mică și în special la Antiohia Limbajul e destul de apropiat de vorbirea populară, analog cu cel folosit de contemporanul lui Ioan, Cosma Indicopleuste, care scria pentru același fel de cititori; în opera lui Ioan apar însă și latinisme și semitisme",
    "1057": " Ioan a constituit un exemplu pe care l-au imitat după aceea mulți cronicari atrași de acest amestec de informații istorice și de date fantastice, e adevărat, care trezesc însă interesul cititorului, și de aceea a fost tradus în mai multe limbi și a avut o largă răspândire \n\nBibliografie Text: Corpus Scriptorum Historiae Byzantine, Bonn, 1831 (L Dindorf); PG 97, 9-790; Studii: O Bardenhewer, op cit, V, pp 121-122 \n\nCapitolul XXI \nExegeți greci minori din secolele al cincilea și al șaselea \nDupă perioada de mare înflorire din vremea școlii antiohiene și a comentariilor lui Chiril, exegeza creștină tinde să se închidă în sine și, vlăguită parcă, să se întoarcă la autorii din trecut și să reia tezele lor Această vlăguire era deja oarecum perceptibilă la Teodoret din Cyr a cărui producție enormă nu se caracteriza și printr-o bogăție de idei pe măsură, ci prin repetarea acestora la nesfârșit",
    "1058": " Importanța mai scăzută a producției exegetice creștine din secolul al cincilea are drept cauză și faptul că aceasta s-a pierdut în bună parte și de aceea nu putem să reconstruim profilurile acestor scriitori cu aceeași siguranță ca atunci când îi analizăm pe exegeții din epocile precedente Ca atare, și noi vom fi constrânși să prezentăm un repertoriu de informații sărac și nimic mai mult \n1 Adrian \nNe-a parvenit o operă atribuită unui autor, Adrian, prea puțin cunoscut, și intitulată Introducere la Sfintele Scripturi care are scopul de a explica expresiile figurate și particularitățile stilistice ale textului sacru și mai ales pe cele din Vechiul Testament pe baza provenienței și a semnificației lor O atenție particulară este acordată antropomorfismelor care caracterizează limbajul ebraic Așadar, scrierea este, în esență, un scurt tratat de hermeneutică biblică din care nu lipsesc observațiile nimerite și nici o anume subtilitate, iar un alt motiv ce ne trezește interesul constă în faptul că aici este folosit pentru prima oară pentru textul sacru termenul de „introducere”, utilizat deja pentru opere analoage din filosofia păgână, cum e cazul introducerii lui Porfiriu la logica lui Aristotel",
    "1059": " Criteriile exegetice ale acestui scriitor necunoscut par, oricum, să fie apropiate de cele ale școlii antiohiene pentru că Adrian pledează pentru evitarea interpretărilor prea îndrăznețe și pentru o lectură prudentă Cine a fost acest Adrian, așa cum am spus, nu se știe Fotie (Biblioteca, cod 2) îi amintește doar numele, iar Cassiodor (Temeiuri I, 10) îl menționează drept unul din autorii de introduceri la textul sfânt; pare să-l plaseze în prima jumătate a secolului al cincilea; poate acest Adrian este acel călugăr și preot care poartă același nume și căruia Nilus i-a trimis trei scrisori (PG 79, 225, 437 și 516) \n\nBibliografie Text: PG 98, 1273-1312 Studii: O Bardenhewer, Geschichte der altkirchlichen Literatur, Freiburg im Breisgau, 1924, IV, pp 254-255 \n2 Victor din Antiohia \nAșa cum ne indică orașul din care provenea, și acest exeget pare să aparțină curentului reprezentat de Diodor și de adepții săi",
    "1060": " Nu avem informații despre el, în afară de faptul că unui presbiter cu acest nume, care era originar din Antiohia și a trăit în jurul anului 500, i-a fost atribuit un Comentariu la Evanghelia după Marcu: un Victor e citat frecvent în Catenele manuscrise ce cuprind comentarii la Vechiul și Noul Testament Textul acestui Comentariu diferă mult de la un manuscris la altul Pare să fie o operă de compilație în care contribuțiile personale ale autorului sunt mult mai mici decât cele preluate de la alți exegeți Scriitorul pare să fi alcătuit o exegeză a Evangheliei după Marcu pornind de la diverse explicații ale celorlalte trei Evanghelii, fără să simtă nevoia de a indica proveniența interpretărilor sale Sunt citați câte o singură dată Irineu, Basilius, Chiril din Alexandria și Teodor din Mopsuestia, în timp ce Ioan Hrisostomul nu e menționat niciodată deși de la el provine cel puțin o treime din interpretările existente în text",
    "1061": " În esență, e greu de separat comentatorul de autorul Catenei \n\nBibliografie Text: IA Cramer, Catenae in Evanghelia S Matthaei et S Marci, Oxonii, 1840; O Bardenhewer, op cit, pp 225-257 \n3 Esihie din Ierusalim \nUn exeget mai cunoscut a fost monahul și preotul Esichie din Ierusalim care a trăit în prima jumătate a secolului al cincilea, și-a desfășurat activitatea la curtea patriarhului Ierusalimului, Juvenal, și este pomenit în perioada 428-429 Esihie dusese viață de călugăr în mănăstirea lui Eutimie, așa cum ne spune Chiril din Schitopole, iar în vremea patriarhului Juvenal se bucura deja de o anumită faimă: Chiril zice că era „teolog” și “învățat al Bisericii” Esihie ar fi fost deja de multă vreme preot la Ierusalim când, în 412, Chiril devenea patriarh de Alexandria, și ar fi atras imediat atenția tuturor cu învățătura sa",
    "1062": " Data morții sale nu e sigură: potrivit unor vechi mărturii, ar fi fost de față în 451 la Ierusalim când a avut loc un miracol Esihie face parte dintre sfinții Bisericii grecești El este probabil autorul Scoliilor la Psalmi care au fost publicate în 1746 sub numele lui Atanasie, însă nu aparțin episcopului de Alexandria (cf pp ???-???) După cum rezultă din titlu, opera e constituită dintr-o culegere de scolii, în acest caz foarte scurte, în general sub forma unor glose pe marginea textului, alcătuite adesea din puține cuvinte, prin care este explicată o expresie sau alta, ori este parafrazat un verset, și care au drept scop nu atât exegeza adevărată cât educația morală Pentru acest tip de exegeză, Esihie preferă metoda alegorică Acest proiect exegetic neobișnuit (atestat totuși, chiar dacă proporțiile lui sunt reduse, în cazul lui Origen, și întâlnit și la Ieronim) se explică dacă ne gândim că acest comentariu al lui Esihie este destinat liturghiei",
    "1063": " Oricum, comentariul poate fi completat într-o fază ulterioară prin folosirea materialului extras din Catene Există și Scolii la Psalmi care apar în Catenele de manuscrise publicate de Corderius în 1642, însă nu par să fie scrise de Esihie, tot așa cum nu este autentic un Comentariu la Psalmi redactat sub formă de scolii (Commentarius brevis) pentru că autorul textului e influențat de exegeza antiohiană Esihie a compus și comentarii ale cărților profeților: a comentat Isaia, Daniel, Iezechiel și cei doisprezece Profeți Minori S-au păstrat Comentariul la Isaia și scolii la celelalte comentarii în manuscrisele catenare (mai numeroase scoliile la Comentariul la Profeții Minori) Titlul prologului la întreaga operă exegetică a lui Esihie dedicată profeților, în ansamblul său, este interesant pentru că ne informează în privința modului cum lucra autorul: Împărțire în stihuri (Sticheròn) a celor doisprezece profeți, a lui Isaia și a lui Daniel, care are pe margini (en parenthesesi) explicarea celor mai dificile pasaje",
    "1064": " Titlul pare oarecum neobișnuit (ca, de altfel, și metoda exegetică pe care a explicat-o S Leanza) și vrea să spună că textul biblic era divizat în unități mici (stichoi) chiar de către Esihie, altfel decât este el împărțit acum în Septuaginta, și că pe marginea textului existau glose explicative pentru pasajele complicate Fiecare pericopă era precedată de un „capitol” sau „sumar” care expunea pe scurt subiectul pericopei în discuție Alte scolii ale lui Esihie, consacrate unui număr de 13 cântări din Vechiul și Noul Testament s-au păstrat într-o catenă care conține cântări biblice Scoliile lui Esihie sunt interesante și pentru că reflectă tipicul liturghiei în Biserica din Ierusalim A ajuns până la noi, tradus în latină, un amplu Comentariu la Levitic care pare să fi fost compus în anii 430-450, la Ierusalim sau în împrejurimile sale Cum comentariul s-a păstrat în traducere latină, în text apar referiri frecvente la Vulgata latină a Bibliei, referiri ce trebuie considerate adaosuri ale traducătorului",
    "1065": " Comentatorul, având în vedere ceea ce ne spune în introducere, înaintea acestei cărți ar fi comentat Iezechiel; sub numele lui Esihie ne-a parvenit și o traducere armeană a cărții lui Iov Apoi, un text a cărui autenticitate e discutabilă, o Culegere de dificultăți și de soluții, alcătuită sub formă de compendiu prin consonanța Evangheliilor, unde chiar titlul trezește nedumeriri în privința semnificației exacte a scrierii Recent, M Aubineau, acest mare savant și investigator de manuscrise, a descoperit în manuscrisul sinaitic grecesc 492 din secolul al nouălea, două Omilii pentru Paște ale lui Esihie din Ierusalim unde e glorificată Crucea lui Cristos și este expusă și cristologia autorului Esihie era mai apropiat de școala din Alexandria decât de cea din Antiohia Esihie nu a scris doar opere de exegeză biblică Este, între altele, și autorul unei Istorii bisericești din care ne-a rămas doar un fragment referitor la Teodor din Mopsuestia: s-a păstrat pentru că fusese citit în timpul celui de-al cincilea conciliu ecumenic, cel de la Constantinopol din 553 și ne-a parvenit în traducere latină; din acesta aflăm că Esihie fusese un adversar neînduplecat al lui Nestorios și că acel pasaj fusese scris după moartea lui Teodor, în 428",
    "1066": " În schimb nu-i poate fi atribuită lui o scriere dedicată Lui Teodul, despre cumpătare și virtute, alcătuită din două centurii de sentențe Ar putea să aparțină, eventual, unui Esihie care era abate în peninsula Sinai în secolul al șaselea sau al șaptelea Este incertă apoi autenticitatea unor omilii din care două sunt dedicate unor sărbători închinate Fecioarei Maria, iar altele sunt laude închinate apostolilor Toma (sau Andrei?) și Iacov \n\nBibliografie Ediții: PG 27, 649-1344; 93, 787-1480; SChr 187, 1972 (M Aubineau: pentru Omiliile de Paști, împreună cu alte omilii cu subiect analog ale lui Basilius din Seleucia, Ioan din Berit etc); M Faulhaber, Hesychii Hierosolymitani, Interpretatio Isaiae Prophetae, Freiburg i Br 1900 Studii: O Bardenhewer, op cit, pp 257-261; G Mercati, Note di letteratura biblica e cristiana antica, Studi e Testi 5, Bibl Apost",
    "1067": " Vaticana, Città del Vaticano, 1901, pp 145-179; A Vaccari, Esichio di Gerusalemme e il suo Commentarius in Leviticum, „Bessarione” 22 (1918) 8-46; S Leanza, Uno scoliaste del V secolo: Esichio din Gerusalemme, ASEs 8/2 (1991) 519-533; L Perrone, La Chiesa di Palestina e le controversie cristologiche, cit, pp 60-78 \n4 Amoniu din Alexandria \nAmoniu ar fi fost presbiter al Bisericii din Alexandria cam pe la mijlocul secolului al cincilea Aceasta pare să fie corecta sa situare cronologică, cu toate că au fost propuse și a doua jumătate a secolului al patrulea și chiar a secolului al treilea; ca atare, nu trebuie să-l confundăm cu un Amoniu mai târziu care ar fi scris un Comentariu la Hexameron și o operă de combatere a monofiziților Noi ne referim aici la cel din Alexandria care ar trebui să fie acel Amoniu al cărui nume apare frecvent ca autor de interpretări în diverse Catene de exegeze ale Vechiului și Noului Testament",
    "1068": " I se atribuie unele observații despre Psalmi și Daniel, mai numeroase acestea din urmă, care derivă probabil dintr-un comentariu propriu-zis care s-a pierdut, sau dintr-un ciclu de omilii consacrate acestui text profetic Dintre acestea, o parte însemnată este dedicată istoriei Suzanei și, în ansamblu, constituie dovada unui interes accentuat pentru conținutul moral al cărții Există și fragmente de exegeză ale primului capitol din Matei, însă mai amplu și cu un conținut mai bogat este Comentariul la Evanghelia după Ioan, alcătuit din scolii care s-au păstrat în Catene Acesta are forma unui comentariu aproape complet și pare să fie o solidă lucrare de exegeză Amoniu a examinat și explicațiile pe care le considera greșite și a încercat să stabilească și conținutul dogmatic al textului pentru a respinge diversele erori doctrinare Mai puțin importantă este o altă operă a sa din care ne-au parvenit doar fragmente și care e structurată ca un Comentariu (sau mai degrabă, poate, ca o serie de Note) la Faptele Apostolilor: și acesta poate fi reconstruit cu ajutorul Catenelor de manuscrise și o singură referire la Ioan Hrisostomul",
    "1069": " Și mai puțin ne-a rămas din Notele la prima Epistolă a lui Petru care este o relatare a unei discuții pe care Amoniu a avut-o cu un anume Cezar axate pe predica lui Cristos printre morți; în acest fragment apar trimiteri superficiale la 1 Petr 3,19, dar nu e un motiv suficient pentru a spune că face parte dintr-un comentariu \n\nBibliografie Ediții: PG 85, 1361-1826; O Bardenhewer, op cit, pp 83-86; Th Zahn, Der Exeget Ammonius und andere Ammonii, ZKG 38 (1920) 1-22; 311-336 \n\nO dată cu trecerea de la secolul al cincilea la secolul al șaselea, activitatea exegetică slăbește și mai mult și crește ponderea materialului compilat, așa cum s-a putut constata la scriitorii amintiți mai sus Dovada epuizării exegezei originale este apariția unui gen literar care, pe de o parte, ar trebui să fie cât mai funcțional și util posibil pentru un învățat care studiază Scriptura, însă, pe de altă parte, nu reușește decât să accentueze extrem de mult defectul textelor precedente, realizate prin compilare, astfel încât comentariul însuși e în întregime o compilație",
    "1070": " Ne referim la așa-zisele „catene” despre care am vorbit deja de câteva ori: acest termen este traducerea echivalentului grecesc prin care este vizualizată (dacă se poate spune așa) structura unui anume tip de comentariu, bazat exclusiv pe o serie de pericope exegetice de proveniență diversă, înșirate una după alta ca să formeze un fel de lanț, o catenă Autorul unor astfel de catene (care, în general, a rămas anonim, chiar dacă unele au ajuns să fie recunoscute după numele unor exegeți) a preferat să comenteze pasaje izolate dintr-un text biblic prestabilit folosind opera exegeților dinaintea sa și alegând de la fiecare din ei comentariile adecvate pe care le-a pus apoi la un loc și a adăugat doar numele autorului (de exemplu, „al lui Atanasie”, sau „al aceluiași”, dacă un al doilea sau un al treilea citat din alte opere ale aceluiași autor puteau fi lămuritoare) Cel mai cunoscut tip de catenă este cel care are în centrul foii pericopa biblică, scrisă astfel încât să iasă în evidență și să fie lipită de marginea internă, în timp ce în jurul ei sunt dispuse pe trei margini exterioare extrasele cu conținut exegetic",
    "1071": " Genul catenelor se impune la începutul secolului al șaselea și apoi îl întâlnim în întreaga epocă bizantină Chiar dacă e limpede că e lipsit de o originalitate intrinsecă, a avut însă o anumită funcție pentru că prin intermediul catenelor s-au salvat, fie și fragmentar, multe opere din perioada de mare înflorire a exegezei care începe cu Origen și ajunge până la Teodoret Firește, pe lângă alcătuirea catenelor, continuă și scrierea unor comentarii tradiționale care nu aduc însă nimic nou și elaborează un material anterior Titlurile și subiectele acestor catene anonime pot fi găsite în repertoriile specifice Se bucură de un succes tot mai mare mai degrabă o altă formă literară care era practicată deja de multă vreme, aceea a „Întrebărilor și a Răspunsurilor” axate pe probleme cu conținut religios, în general dogmatic și exegetic Și acest gen literar va ocupa un loc fundamental în sistemul cultural bizantin",
    "1072": " Exegeza alegorică rămâne predominantă după ce criteriile pe care se bazau abordarea literală și critica istorică s-au epuizat (sau rămăseseră valabile poate doar în școala antiohiană); în exegeza textului biblic, sunt lăsate deoparte cu desăvârșire problemele cu caracter filologic și istoric \n\nBibliografie Pentru o primă informare, R Devreesse, Chaânes exégétiques grecques, DBS I, 1084 sq; S Leanza, L’esegesi biblica cristiana antica: scolii e catene, în AAVV, Esegesi, Parafrasi e Compilazione in età tardoantica Atti del Terzo Convegno di Studi Tardoantichi, D’Auria, Napoli, 1995, pp 209-227 \n5 Procopios din Gaza \nGaza, oraș din Siria, a cunoscut o relativă înflorire care s-a reflectat și în activitatea culturală timp de câteva decenii între secolele al cincilea și al șaselea Funcționau aici școli de mare valoare și din acestea au provenit mulți scriitori păgâni cu un nivel ridicat de cultură retorică și filosofică: Coricius din Gaza, Enea din Gaza și Zaharia Scolasticul sunt câțiva din acești literați; primii doi vor fi doar amintiți aici pentru nu s-au ocupat de teme creștine, chiar dacă erau probabil creștini",
    "1073": " În acest grup trebuie inclus și Procopios din Gaza care a trăit între 465/475 și 528/538 și s-a dedicat, în schimb, în special exegezei Sfintelor Scripturi A abordat și teme profane, iar unele informații despre el ne sunt furnizate de elevul său Coricius care a scris un discurs funebru la moartea maestrului Ca exeget, Procopios este cunoscut tocmai pentru că el însuși a alcătuit și catene A scris o Catenă despre Optateuh, reluată și într-o a doua redactare care are forma unui comentariu continuu și omogen pentru că prima atinsese niște dimensiuni exagerate În acest comentariu, el nu mai citează opiniile exegeților precedenți ci le rezumă; chiar dacă structura nu mai este specifică unei catene, avem de-a face, totuși, tot cu un comentariu care, în esență, adună la un loc exegezele altora Catena propriu-zisă din care provine Comentariul nu a ajuns până la noi; din textul rezultat în urma celei de-a doua redactări ne-a parvenit, în grecește, numai un fragment referitor la Facerea 1-17, descoperit de Cardinalul Mai; întreaga operă s-a păstrat doar în traducerea latină tipărită în 1555 la Zürich de Konrad Clauser și alții",
    "1074": " Textul acestei traduceri a fost completat ulterior, grație unei ediții îngrijite în 1772-1773 la Leipzig de Nikephor Theotokes, cu alte fragmente numite „Catena lui Nikephor”, adică o catenă grecească dedicată Optateuhului și Cărților Regilor Prin studii succesive, cercetătorii au confirmat faptul că exegeza lui Procopios consacrată Facerii și Ieșirii conține material provenit de la Filon din Alexandria al cărui text grec nu s-a păstrat, în timp ce exegeza la Iosua Navi, cel puțin în partea a doua, are la bază omiliile lui Origen consacrate acestei cărți Alți autori pe care s-a sprijinit Procopios pentru a-și alcătui comentariul său ar fi Chiril din Alexandria și Teodoret din Cyr (cu Chestiuni legate de Optateuh), în timp ce pentru Cartea Facerii ar fi fost folosite Omiliile despre Hexameron ale lui Basilius Alte catene compilate de Procopios sunt: – Despre cele patru cărți ale Regilor și despre cele două cărți Paralipomena, care s-a pierdut aproape în întregime cu excepția câtorva citate și a unui extras din Chestiuni legate de cărțile Regilor și Paralipomena a lui Teodoret; – Despre Isaia sau, mai exact, o Epitomă a diferitelor exegeze propuse pentru profetul Isaia, destul de întinsă, care are însă în partea centrală vaste și însemnate lacune",
    "1075": " În structura sa, aceasta e analoagă aceleia despre Optateuh pentru că nu conține numele autorilor diferitelor exegeze din care au fost luate pasajele compilate Această Catenă se bazează pe trei comentarii: pe cel al lui Chiril din Alexandria, care ne-a parvenit (p ???), și pe cele ale lui Eusebiu de Cezareea și Teodor din Heracleea (arian) care, la rândul lor, au ajuns până la noi numai prin intermediul catenariilor; – o Epitomă de exegeze alese privind Cântarea Cântărilor, analoagă ca formă cu cele dinainte; titlul (exegeze „alese”) i-a făcut pe cercetători să presupună că, la fel ca în cazul Catenei despre Optateuh, Procopios ar fi alcătuit mai întâi o catenă mai amplă, iar apoi ar fi scris o versiune mai scurtă a acesteia Totuși, acest comentariu e lung și conține multe citate din Grigorie de Nyssa, Chiril din Alexandria, Origen, Nilus din Ancyra și alții; – o Epitomă de exegeze alese privind Pildele lui Solomon, descoperită tot de Mai; conține mai ales extrase din Basilius, Evagrie Ponticul, Didim cel Orb, Eusebiu de Cezareea și Origen",
    "1076": " Pare să fie o contrafacere Rezultă cu claritate din cele spuse până acum că Procopios nu poate fi considerat un adevărat exeget; cel mult se poate observa că izvoarele pe care le folosește sunt mai cu seamă scrieri ale exegeților alexandrini (chiar dacă am văzut că, dacă e vorba de istorici, este citat mai ales Teodoret) \n\nAlte opere sunt: un Răspuns la capitolele teologice unde polemizează cu neoplatonicul Proclus, scriere din care s-a păstrat doar un fragment (însă atât autenticitatea fragmentului cât și eventuala existență a unei opere în care Procopius îl combate pe Proclus sunt îndoielnice), și câteva scrieri care n-au conținut religios ci retoric E vorba de o culegere de Epistole (în total 163), interesante pentru că ne ajută să cunoaștem bine cercurile intelectuale din Gaza, însă, în esență, cu un conținut sărac: elogii aduse retoricii și filosofiei, scrisori de consolare adresate unor prieteni, recomandări pe lângă puternicii zilei și alte teme similare",
    "1077": " După cum afirmă Fotie (Biblioteca, cod 160), Procopios ar mai fi scris o Metafrază a unor versuri de Homer din care nu s-a păstrat nimic și un Encomion al împăratului Anastasius; i-ar fi fost atribuite lui Procopios și alte opere, însă nu sunt autentice \n\nBibliografie Ediții: PG 87, 1-2 (operele exegetice); CChrSG 4, 1978 Catena în Ecclesiasten: S Leanza); pentru Catene cfr G Karo – I Lietzmann, Catenarum Graecarum Catalogus, Göttingen, 1902; o privire generală în O Bardenhewer, op cit, V, pp 84-91; pentru Epistole cf Epistolographi Graeci, Didot, Paris, 1873 (R Hercher) \n6 Olimpiodor din Alexandria \nContemporan cu Procopios, Olimpiodor, diacon din Alexandria, este foarte puțin cunoscut; activitatea sa a început după ce a fost hirotonisit de către Ioan al III-lea Nikiotes care a fost patriarh de Alexandria între 505-516 Spre deosebire de Procopios, Olimpiodor n-a fost compilator de catene, ci a scris comentarii adevărate",
    "1078": " A ajuns până la noi în întregime un Comentariu la Ecclesiast unde Olimpiodor nu citează pe nici unul din predecesorii săi chiar îi folosește în foarte mare măsură Forma acestui comentariu este asemănătoare cu aceea a catenariilor chiar dacă scriitorul îi conferă o notă mai personală pentru că analizează și discută materialul preluat de la alți autori Ca și comentatorii dinaintea sa, și Olimpiodor consideră că Ecclesiastul a fost scris de Solomon, iar când ajunge la pasajele care încă de la început i-au pus în dificultate pe exegeții creștini pentru că nu permiteau nicicum o interpretare morală, Olimpiodor susține că acestea nu conțin reflecțiile lui Solomon, ci ale personajului care îl simbolizează pe cel care iubește această lume Interpretarea operei, ca de obicei, este de tip alegoric și alexandrin Înaintea acestui comentariu, Olimpiodor ar fi scris un altul, la Cartea lui Ezdra, care s-a pierdut",
    "1079": " Mai pot fi menționate: un Comentariu la Ieremia care cuprinde și cartea lui Baruh și Plângerile, păstrat în cea mai mare parte și într-o Catenă despre profetul Ieremia; structura originară a acestui comentariu consta în folosirea textului din Septuaginta ca text de bază, pe margine fiind adăugate lecțiuni extrase din alte traduceri în grecește; fiecare capitol era precedat de un scurt rezumat, și, totodată, erau inserate explicații cu caracter lexical care puneau în lumină semnificația literală și alegorică a pasajului Compilatorul care a alcătuit catena a omis aproape cu totul introducerile și a păstrat observațiile privitoare la text O catenă consacrată lui Iov, compilată de mitropolitul de Heracleea, Niketas, în secolul al unsprezecelea, conține fragmente dintr-un comentariu al lui Olimpiodor la această carte; fragmentele ne arată că acest comentariu era construit în același mod ca și Comentariul la Ieremia, adică era format din introduceri și comentarii lingvistice",
    "1080": " În sfârșit, Olimpiodor a mai scris și o operă, identificată cu tot atâta imprecizie, în care îl combate pe Sever de Antiohia; e compusă din cel puțin două cărți, iar din a doua au fost extrase unele fraze și au fost inserate în culegerea de mărturii contra monofiziților care se găsește între scrierile lui Anastasie Sinaitul \n\nBibliografie Ediții: PG 93, 13-780 Studii: O Bardenhewer, op cit, V, pp 93-95 \n7 Cosma Indicopleusta \nDupă cum rezultă și din semnificația primă a supranumelui său, Cosma a fost poreclit „Indicopleuste”, adică „navigator în jurul Indiei”, în urma unei călătorii care l-a purtat până în Ceylon unde se dusese ca negustor În realitate, chiar numele său, Cosma, este simbolic pentru că trimite la grecescul kosmos, adică la lumea pe care a descris-o în opera sa Însă nici numele de Cosma și nici supranumele „Indicopleuste” n-au figurat în texte încă de la început: acestea apar abia în secolele al zecelea și al unsprezecelea în manuscrisele cu catene exegetice consacrate Psalmilor și Evangheliilor",
    "1081": " Fotie face un rezumat al Topografiei creștine a lui „Cosma” și aproape o desființează (Biblioteca, codex 36), însă nu mai cunoaște nici numele autorului și nici titlul precis al operei Nici autorul însuși nu-și menționează vreodată numele, ci se prezintă pur și simplu drept „un creștin” Din unele informații de sorginte armeană, aflăm numele scriitorului și orașul de baștină: ar fi un anume Constantin din Antiohia pe care, din rațiuni ce țin de simplitate și claritate, vom continua să-l numim aici „Cosma Indicopleuste” Știm despre el ceea ce ne spune în text Din reperele interne pe care ni le oferă opera lui, reiese că scria la a doua carte a acesteia în 547-549; trece prin unele dificultăți care au drept cauză probabil polemicile purtate cu învățații din Alexandria, dușmani dintotdeauna ai școlii antiohiene căreia el îi aparține (e antiohian și prin naștere) și, mai degrabă, fiind nestorian, trebuie să țină piept monofiziților din Alexandria",
    "1082": " Declară că nu a avut parte de o educație îngrijită și acest lucru e confirmat chiar de opera propriu-zisă, destul de dezordonată la nivelul structurii și la cel al conținutului Fotie afirmă chiar că „exprimarea e vulgară și departe până și de sintaxa corectă” Cosma a ajuns vestit pentru opera sa geografică intitulată – într-un mod care indică și cum e concepută – Topografie creștină; aceasta are legătură și cu prezenta lucrare pentru că, în esență, nu e o scriere geografică în sens științific așa cum fuseseră operele clasice, ci o operă de exegeză a cosmografiei biblice Într-adevăr, scriitorul intră în polemică atât cu geografii cât și cu astronomii și cu matematicienii păgâni și se bizuie pe cosmografiile lui Moise și ale scriitorilor Bisericii \n\nCa atare, el susține în prima și în a doua carte, pornind de la Scriptură, că pământul nu este o sferă ci un disc, iar aceste afirmații sunt demonstrate pe larg în a treia și în a patra carte",
    "1083": " Cartea a cincea conține un rezumat al istoriei biblice și un compendiu al științei biblice din vremea sa în care sunt expuse scopurile și conținutul Scripturii Aceste prime cinci cărți constituie o primă versiune a operei și au fost dedicate unui anume Pamfil din Ierusalim, în timp ce următoarele cinci au scopul de a elimina dificultățile și îndoielile provocate de primele cărți: a șasea se oprește asupra mărimii soarelui, a șaptea asupra duratei existenței cerului, a opta asupra cântării lui Iezechia, rege peste Iuda, și asupra eclipsei de soare despre care se vorbește în Isaia 38, în a noua este examinat mersul stelelor și, în sfârșit, în a zecea, sunt consemnate mai multe mărturii ale Sfinților Părinți Apoi, pe neașteptate, urmează o descriere a animalelor și a arborilor din India și din insula Taprobane (adică Ceylon), iar o a douăsprezecea carte are menirea de a arăta că mulți scriitori păgâni atestă vechimea operelor scrise de Moise și de Profeți",
    "1084": " Aceste ultime două cărți sunt probabil un adaos redactat de altcineva mai târziu, însă amândouă sunt alcătuite pe baza unor opere ale lui Cosma: cartea a unsprezecea a fost poate compusă din elemente preluate dintr-o „descriere a pământului” pe care Cosma o scrisese deja și pe care el însuși o amintește în cuprinsul Topografiei sale \n\nE vorba, după cum se poate vedea, de o exegeză lipsită de consistență: în cadrul acesteia, care rămâne totuși preocuparea principală, se manifestă însă și gustul pentru narațiune și pentru prezentarea unor lucruri minunate din lumea înconjurătoare și mai ales din ținuturi îndepărtate cum sunt India și Orientul În concordanță cu această preocupare pentru narațiune, Cosma se prezintă pe sine ca literat și nu ca exeget în sens restrâns, deși stilul său, în ciuda ambițiilor literare declarate, nu e foarte expresiv și are multe valențe populare, lucru pentru care, așa cum am spus, a fost deja criticat de Fotie; totodată, patriarhul bizantin consideră că și explicațiile geografice ale lui Cosma sunt invenții puțin credibile",
    "1085": " Cu toate acestea, unele detalii din relatările sale merită atenția noastră cum se întâmplă atunci când copiază inscripțiile grecești pe care le-a găsit la Assum, în Etiopia (II, 54-64), sau când descrie particularitățile florei și faunei ecuatoriale din insula Taprobane Desigur, așa cum observă Maisano, „la puține decenii după ce Cosma a compus această meticuloasă lucrare, multe din acele mări și din acele pământuri care formau ecumena concepută de Dumnezeu au fost răvășite definitiv: mai întâi perșii, inamici dintotdeauna, apoi arabii au distrus armonia lumii mediteraneene descrise cu atâta pasiune în cartea lui Cosma și, în acest fel, o scriere care fusese concepută ca o operă de sistematizare s-a transformat rapid în fosila unei epoci revolute Un text care fusese croit ca o cosmologie și o operă teologică, depășind granița temporală a Evului Mediu, a devenit dintr-o dată un text literar” Adjectivul „creștină” aplicat titlului Topografiei e o dovadă că autorul nostru nu vrea să compună o operă cu conținut geografic în sensul științific al cuvântului, ci vrea să prezinte o descriere a lumii bazată pe concepțiile escatologice ale creștinilor – sau, mai precis, ale unui grup de creștini (care sunt, de fapt, cei de orientare nestoriană și antiohiană) – pentru a le combate pe acelea ale falșilor creștini care sunt întemeiate pe doctrinele învățaților greci, adică, în esență, pe teoriile lui Ptolemeu",
    "1086": " Sub numele lui Ptolemeu, care trăise cu patru secole mai înainte, ar trebui, în realitate, după cum spune Wolska-Conus, să recunoaștem învățătura lui Ioan Filopon, comentator al lui Aristotel, însă creștin E adevărat, însă, ca Filopon nu e amintit niciodată de Cosma; o certitudine mai mare în această privință nu vom putea avea decât atunci când vom cunoaște mai bine cercurile culturale din Alexandria și Antiohia din secolul al șaselea Expunerea geografică e inserată în descriere numai pentru a confirma printr-o documentare de visu un sistem religios exclusiv teoretic, descris pe baza propriilor sale principii Descrierea lumii se întemeiază pe un adevăr inițial, cel creștin: existența universului constituie o parte, inseparabilă, a unui proiect divin stabilit la început când Dumnezeu a creat lumea Când Dumnezeu a vrut să-l facă pe om, a hotărât că această creatură, înainte de a se uni, la sfârșitul vremurilor cu creatorul său, ar fi urmat să treacă în drumul său spre desăvârșire prin două „catastaze”, prin două „condiții cosmice”",
    "1087": " Prima este aceea supusă morții și schimbării, cealaltă este neschimbătoare și eternă, propice pentru cunoașterea perfectă Primului stadiu îi corespunde lumea pământeană, limitată de pământ în partea de jos și de bolta cerească în partea de sus; deasupra este împărăția cerurilor, indestructibilă și eternă Această doctrină a celor două condiții pe care ne-o prezintă Cosma aici s-ar părea că e derivată din tezele școlii exegetice din Antiohia și, mai precis, din tezele școlii nestoriene de la Nisibi, contemporană cu scriitorul nostru După ce a așezat astfel lucrurile în univers, Dumnezeu s-a apucat să-l facă pe om care urma să treacă de la o catastază la alta După aceea, Dumnezeu îi arată lui Moise Muntele Sinai tabernacolul ceresc, adică „tipul”, prefigurarea care îl va ajuta pe Moise să construiască tabernacolul său; însă, din moment ce tabernacolul ceresc, la rândul său, reproduce universul, rezultă că și tabernacolul construit de Moise simbolizează universul",
    "1088": " La prima vedere, această serie de exegeze propuse de scriitorul nostru pare extrem de simplistă și e sortită unei condamnări fără drept de apel dacă e comparată cu opere similare ale unor personalități mult mai cultivate și mai serioase decât el Însă a existat și o exegeză a textului sacru mai umilă și mai simplă pentru că Scripturile n-au fost doar hrana celor învățați și a duhovnicilor, ci și a neștiutorilor și a persoanelor cu spirit critic redus care erau interesate de miraculos, astfel încât, din această perspectivă, opera lui Cosma își găsește o justificare Și, oricum, și la Cosma găsim elementele unei atitudini serioase, nu doar ale unor improvizații de moment: el se bizuie mai ales pe exegeții antiohieni atunci când discută, cu competența pe care i-o permite formația sa, probleme de istorie biblică sau de interpretare a Psalmilor, ori legate de autenticitatea unor opere Se pare că scriitorul nutrește un oarece interes chiar pentru cristologia lui Nestorios",
    "1089": " \n\nDupă cum ne spune el însuși, Cosma ar fi scris și o explicație a Cântării Cântărilor, un Manual de geografie și un Manual de astronomie; oricum, toate s-au pierdut Unele informații referitoare la Evanghelii sau la Psalmi pe care ni le furnizează Cosma se regăsesc apoi sub forma unor notații pe marginea manuscriselor din epoca bizantină care conțin acele texte sacre; și mai interesant e faptul că numeroase ilustrații și desene împodobesc Topografia lui Cosma: „nicăieri nu găsim o asemenea coeziune între text și imagine, o asemenea dezvoltare gradată a textului și a imaginii, o asemenea interdependență”, observă Wolska-Conus Astfel de ilustrații se întâlnesc până și în miniaturile care împodobesc primul capitol al Facerii în unele manuscrise care conțin Optateuhul, ceea ce dovedește marea răspândire și marele succes de care s-a bucurat, în ciuda scăderilor ei, opera acestui scriitor În orice caz, aceste desene – ca și cum ar fi niște cicluri picturale – sunt extraordinar de interesante pentru că au un corespondent în mozaicurile din acea epocă",
    "1090": " \n\nBibliografie Ediții: PG 88, 51-470; SChr 141, 1968 (livres I-IV: W Wolska-Conus); 159, 1970 (livre V: idem; 197, 1973 (livres VI-XII: idem); Cosma Indicopleusta, Topografia Cristiana libri I-V, ed îngrijită de A Garzya, cu o prefață de W Wolska-Conus și o postfață de R Maisano, D’Auria, Napoli, 1992 \n8 Ecumenius din Tricca \nAcesta e un personaj aproape necunoscut; informații despre viața sa găsim într-un Comentariu la Apocalipsă care-i aparține și a fost descoperit acum șaptezeci de ani Aici, autorul declară că scrie la aproape cincizeci de ani după viziunea lui Ioan Totodată, referirile legate de doctrinele creștine, mai exact la cristologie și la doctrina origeniană a apocatastazei, condamnată în acel răstimp la Constantinopol, pe care le găsim în această operă ne permit să-l plasăm pe Ecumenius în secolul al șaselea; apoi, acest comentariu a fost tradus curând în siriană în secolul al șaptelea",
    "1091": " Așadar, scriitorul ar fi fost activ în a doua jumătate a secolului al șaselea și, așa cum este menționat într-un rezumat al acestui Comentariu, ar fi fost originar din Tricca, oraș din Tesalia Alții susțin însă că originar din Tricca ar fi fost autorul rezumatului și nu Ecumenius Din opera lui Ecumenius pot fi extrase alte câteva elemente privitoare la concepțiile sale dogmatice: orientarea sa ar fi fost monofizită; ar fi susținut, în afară de unitatea Persoanei și a ipostazei lui Cristos, și unitatea energiei; Ecumenius s-ar sprijini mai ales pe Chiril din Alexandria atunci când susține că Isus Cristos „provine din două naturi” și nu că „există în două naturi”, așa cum precizase Conciliul de la Calcedon Comentariul la Apocalipsă este precedat de o prefață în care autorul, invocând autoritatea Sfinților Părinți dinaintea lui, apără caracterul canonic și autenticitatea Apocalipsei, contestate adesea în Orient Opera este împărțită în douăsprezece tratate și e structurată ca un adevărat comentariu nu ca o catenă de citate",
    "1092": " Observațiile au forma unor note pe marginea diverselor fraze din testul sacru, după ce acestea au fost citate împreună cu întreaga pericopă; aceste note au caracter lingvistic sau se referă la conținut Pot apărea însă și considerații mai ample care uneori sunt dezvoltate și ajung până la dimensiunea unor scurte tratate dogmatico-polemice Ecumenius este adeptul exegezei de tip origenian Scriitorul nu menționează nici un comentariu la Apocalipsă anterior operei sale, chiar dacă citează diverși exegeți, iar printre autorii pe care pare să-i fi folosit este și Josephus Flavius \n\nAlte opere ale lui Ecumenius sunt cunoscute de multă vreme, însă cât anume din ele îi aparțin într-adevăr lui este greu de precizat Numele său apare, alături de numele altora, în lista autorilor reuniți de un compilator într-un gigantic Comentariu la Epistolele lui Pavel, alcătuit după sfârșitul epocii lui Fotie Așadar, Ecumenius ar fi scris un comentariu cu un subiect analog: acesta, dacă judecăm după ceea ce se poate vedea în compilația ulterioară, ar fi fost format din scurte glose",
    "1093": " Mai scurte sunt Comentariul la Faptele Apostolilor și Comentariul la epistolele catolice care, din câte se pare, conțin o mai mare cantitate de material original Totuși, nici situația acestor comentarii nu e limpede pentru că textul lor coincide, se poate spune, cu acela al comentariilor cu conținut analog scrise de episcopul Teofilact din Ohrida (oraș din Bulgaria) care a trăit în secolul al XI-lea Probabil acesta a copiat cu fidelitate comentariul scris mai înainte de Ecumenius \n\nBibliografie Ediții: Pentru Comentariul la Apocalipsă, cf The Complete Commentary of Oecumenius on the Apocalypse, ed with notes by HCG Hoskier, University of Michigan Studies, Ann Arbor, Michigan, 1928; pentru comentariul la epistolele lui Pavel, cf PG 118, 307-1326; 119, 1-721; K Staab, Die Pauluskatenen nach den handschriftlichen Quellen untersucht, Pontificio Istituto Biblico, Roma, 1926; id, Pauluskommentare aus der griechischen Kirche, Neutestam, Abhandl",
    "1094": " XV, Aschendorff, Münster, 1933; O Bardenhewer, op cit, V, pp 99-102; A Monaci, I commenti di Ecumenio e di Andrea di Cesarea: due letture divergenti dell’Apocalisse, „AST” (1981), 388 sq \n9 Andrei din Cezareea \nNici măcar epoca în care a trăit Andrei, arhiepiscop de Cezareea, în Capadocia, nu e pentru noi o informație absolut certă Pe vremea acestui exeget, Ierusalimul era încă sub stăpânirea Imperiului Bizantin, deci Andrei a trăit înainte de 637, când orașul sfânt a fost cucerit de arabi El polemizează cu Ecumenius pe care nu-l menționează însă în mod clar și, oricum, consideră că acesta e încă în viață în acea perioadă Și Andrei a scris un Comentariu la Apocalipsă, împărțit în douăzeci și patru de tratate, alcătuit fiecare din trei capitole Așa cum spune autorul, aceste numere au o semnificație simbolică: cele douăzeci și patru de tratate corespund bătrânilor din Apocalipsă, iar numărul 3 corespunde alcătuirii fiecăruia dintre ei din trup, suflet și duh",
    "1095": " În concordanță cu această triplă împărțire, Andrei, pe urmele lui Origen, susține existența a trei niveluri ale scriiturii, materială, psihică și spirituală, ceea ce înseamnă, după cum explică el, că avem o semnificație literală (și, ca atare, istorică), una tropologică prin care urcăm de la realitățile sensibile către cele spirituale, și una anagogică sub care se ascund semnificațiile misterelor viitoare Unele cărți sacre sunt străbătute de un tip de semnificație, altele de alt tip; în Apocalipsă predomină semnificația anagogică și, din acest motiv, continuă autorul, este extrem de greu să faci exegeza acestei cărți În epoca în care comentatorul însuși scria, viața în această lume era plină de dificultăți și de lipsuri, iar acest lucru putea constitui o prevestire a Apocalipsei sau, mai degrabă, începutul acesteia Mai frecvent decât o face Ecumenius Andrei îi citează pe exegeții care l-au precedat și în special pe cei mai vechi cum sunt Papias, Iustin, Irineu, Ipolit și Metodiu",
    "1096": " Numai de două ori el se lasă în voia unor lungi digresiuni cu conținut dogmatic și în ambele situații îl atacă pe Origen, contestând doctrina apocatastazei lansată de acesta Tocmai controversa origenistă a constituit, probabil, unul din stimulii care au dus la scrierea acestui comentariu \n\nNu cunoaștem decât titlurile altor opere ale lui Andrei Este menționat de mai multe ori un Terapeutic alcătuit din cel puțin două cărți al cărui titlu ne trimite la opera analoagă a lui Teodoret din Cyr (p ???); s-au păstrat și câteva fragmente din această scriere și în toate este combătut Origen, iar problemele abordate au caracter escatologic Andrei ar fi și autorul unor Explicații la viziunile profetului Daniel \n\nBibliografie Ediții: PG 106, 216-457; J Schmid, Münchner Theol Studien, München, 1995 Studii: Fr Diekamp, Das Zeitalter des Erzbischofs Andreas von Cäsarea, „Hist Jarbuch” 18 (1897) 1-36; O",
    "1097": " Bardenhewer, op cit, V, pp 102-105 \n∗ Mișcare eretică de tip ascetic, apărută în Spania în jurul anului 370 dC din inițiativa episcopului Priscillianus; priscilienii atribuiau diavolului crearea trupurilor și negau învierea cărnii (Nt) * În original, abecedario, adjectiv care în italiană desemnează un tip de poezie latină creștină (carmi sau inni abecedari) ale cărei strofe sau versuri încep cu litere care se succed în ordine alfabetică (n trad) * Creștini care sărbătoreau Paștele la 14 martie (lat quartum decium), adică la 14 nisan, la fel ca evreii (Nt) * Lavra (în gr bizantină: „stradă, cartier”) – formă de monahism în care traiul în sihăstrie era asociat cu momente de viață comunitară; prin extensie, termenul a ajuns să desemneze și ansamblul de colibe separate în care trăiau călugării (Nt",
    "1098": ") * În italiană gentili: din lat gens, -tis și gentilis În terminologia iudeo-creștină desemna popoarele care nu erau israelite sau creștine În accepția iudeo-creștină, este traducerea gr ethnikós („străin, păgîn”) – N trad \n\nFILENAME \\p D:\\microsoft\\docuri nefacute\\Moreschini operate unitedoc\t PAGE 114 \nPAGE \\# \"'Page: '#' '\"  Lipseste subcapitolasul 12 PAGE \\# \"'Page: '#' '\"  E un semn de intrebare PAGE \\# \"'Page: '#' '\"   Litera S cu sedilă nu o găsesc Am pus ce am găsit, dar vă rog să-i găsiți un corespondent PAGE \\# \"'Page: '#' '\"   am folosit fontul Greek (simplu) PAGE \\# \"'Page: '#' '\"  Aici scrie: „lasă loc gol!!!” \n \n"
}