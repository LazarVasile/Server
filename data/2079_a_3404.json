{
    "1": "Capitolul XIII \nAUGUSTIN \nDacă, pînă acum, examinînd literatura creștină din secolul al IV-lea, am putut sesiza un numitor comun care a unit personalități atît de diferite cum sînt Marius Victorinus, Ilarie de Poitiers, Ambrozie și Ieronim, în cazul cărora este evident că toți provin din aceeași matrice culturală și că e foarte greu să înțelegem gîndirea unuia dintre acești scriitori fără să ținem cont și de ceilalți (chiar și cînd sînt departe unul de altul, ca Ilarie și Ieronim), lucrurile stau cu totul altfel cînd e vorba de Aurelius Augustinus, în cazul căruia o singură interpretare este, cu siguranță, insuficientă Cel mai mare gînditor creștin (și nu numai creștin) din Occident se pretează la diferite tipuri de cercetare, dată fiind complexitatea figurii sale, în funcție de dorința noastră de a pune în evidență un aspect sau altul Abordarea lui Augustin poate să țină cont mai cu seamă de profunzimea speculației sale teologice; de asemenea, se poate dovedi incitantă ideea de a-l considera om al Bisericii în sens restrîns, adică episcop și părinte spiritual; sau mare filozof al Antichității tîrzii și autoritate fundamentală pentru speculația medievală ulterioară",
    "2": " Toate acestea sînt direcții de cercetare pe deplin justificate, avînd în vedere importanța majoră pe care Augustin a avut-o în fiecare dintre aceste domenii Prezenta cercetare are însă un caracter literar, deci și Augustin va fi examinat mai ales din această perspectivă, deși va trebui să ținem cont, pe cît posibil, de aspectele teologice și filozofice, precum și de alte aspecte ale gîndirii sale, așa cum, în fond, am făcut și pînă acum, parcurgînd istoria literaturii creștine De altfel, și personalitățile cele mai importante din secolul al IV-lea, ca Ilarie, Ambrozie și Ieronim, sînt caracterizate de un puternic interes pentru literatură, și nu există nici un motiv să-i aplicăm lui Augustin un tratament diferit în raport cu aceștia Rîvna cu care Augustin s-a dedicat vieții spirituale și organizării practice a Bisericii nu a fost diferită de aceea de care dăduse dovadă Ambrozie, de exemplu; interesul său pentru teologie fusese pregătit de speculația lui Ilarie și a scriitorilor orientali; în sfîrșit, exegeza biblică a fost pentru Augustin la fel de importantă ca și pentru Ieronim, chiar dacă mai puțin erudită",
    "3": " Toate aceste caracterizări fac din Augustin o figură care se potrivește bine și cu aceea a „literatului” din secolul al IV-lea, în cursul căruia se desăvîrșește întreaga sa formație culturală, după cum, tocmai în preajma figurii lui Ambrozie, se dezvoltă formația sa creștină; apoi, o bună parte din operele sale, inclusiv Confesiunile, au fost scrise în secolul al IV-lea Cu toate acestea, la Augustin găsim ceva nou și diferit de ceea ce caracterizase epoca lui Ambrozie și Ieronim: o nouă și tulbure realitate politică și socială, consecință a rapidei destrămări a imperiului după relativa pace de care se bucurase sub Theodosius, apare în ultimele opere ale lui Augustin, unde sînt prezente și puternice instanțe eshatologice sau, oricum, perspectiva unei noi societăți creștine, care nu mai era aceea din Imperiul Roman – caracterizat de o anumită ordine – în care se trăise pînă atunci; lupta purtată de el împotriva donatiștilor schismatici a căpătat dimensiuni și aspecte ce prevestesc Evul Mediu, iar cea ulterioară contra pelagienilor a adus în prim-plan problematici legate de mîntuirea omului, de har și de liberul arbitru, care au avut o influență covîrșitoare asupra secolelor următoare",
    "4": " Putem deci conchide că Augustin apare ca reprezentant a două epoci diferite, a căror limită comună este anul 410 (anul în care goții au jefuit Roma) și că, dacă formația sa culturală este aceea a unui creștin din secolul al IV-lea, ultimele opere și concepțiile sale teologice și filozofice cele mai semnificative se adresează în schimb secolelor următoare Această dualitate, această instabilitate care îi făceau pe oameni să resimtă în mod dureros precaritatea lumii și să nu se mai considere cetățeni ai vechii ordini la a cărei destrămare asistau acum cu toții, au fost sesizate întîi de Augustin și au constituit caracteristicile epocilor următoare, pînă la Grigorie cel Mare Obișnuita împărțire de tip „viața” și „opera” la care recurg istoriile literare, adesea nefuncțională, devine de-a dreptul inutilă pentru o bună parte a vieții lui Augustin, care ne-a lăsat o autobiografie, poate opera cea mai cunoscută a vechii literaturi creștine, iar prin intermediul epistolarului și al prefețelor la diversele sale scrieri ne permite să-l urmăm pas cu pas datorită neobișnuitei abundențe de date biografice",
    "5": " Dacă în general autobiografiile trebuie examinate cu precauție în privința reconstrucției obiective a faptelor, cu atît mai precauți trebuie să fim în cazul Confesiunilor lui Augustin’ care, avînd în vedere titlul lor, nu vor să fie o autobiografie, ci o „confesiune”, adică ceva mai mult decît atît și ceva diferit, și a căror semnificație trebuie înțeleasă corect, așa cum vom vedea la momentul potrivit în orice caz, informațiile privitoare la tinerețea lui Augustin, pînă la perioada petrecută la Milano, sînt de găsit exclusiv în Confesiuni \n1 Prima perioadă de formare \nAugustin s-a născut la Thagaste, în Algeria de azi, în 354, dintr-o familie modestă; tatăl, Patricius, era un creștin moderat pe care Augustin nu-l iubea mai deloc, iar mama, Monica, era o creștină ferventă și poate autoritară, posesivă, însă fiul era legat puternic de ea; cît a trăit, mama a fost o prezență importantă în viața lui",
    "6": " Pentru a se putea dedica studiilor, mai întîi la Madaura și apoi la Cartagina, Augustin a avut nevoie de ajutorul lui Romanianus, un bogătaș din Thagaste La Cartagina, ca toți tinerii din vremea sa, a avut parte de o educație bazată pe literatură și pe retorică Aceasta i-ar fi permis apoi să practice profesia de avocat și să urce treptele birocratice: retorica presupunea studiul, bazat și pe memorie, al lui Vergiliu mai cu seamă, dar și al lui Cicero și al altor clasici Augustin vorbește despre anii petrecuți la Cartagina ca despre o perioadă de viață dezordonată și de distracții, care probabil nu s-a sfîrșit nici cînd a avut loc ceea ce el numește prima sa convertire, adică aceea la literatură, petrecută în 373, în urma lecturii lui Hortensius de Cicero: un dialog, astăzi pierdut, în care scriitorul, prin personajul Hortensius, orator și prieten, își îndemna cititorii să se dedice filozofiei",
    "7": " Acest interes pentru filozofie (să nu uităm, totuși, că era vorba de filozofia romană, mai practică, mai puțin speculativă decît cea greacă) a dus la o oarecare răceală față de credința creștină, care nu era însă refuzată cu totul, cel puțin în mod deschis Augustin, ca toți cei de vîrsta sa, nu era încă botezat, și o inevitabilă consecință a acestui lucru a fost, pentru el, amînarea ulterioară a botezului, dat fiind că deja urmase fără mare entuziasm învățătura creștină a mamei cît timp trăise lîngă ea: creștinismul nu se potrivea prea bine cu idealul filozofic și cu profesiunea de retor pe care Augustin le vedea întruchipate în Cicero; totodată, nu era în măsură să înțeleagă profunda semnificație a Bibliei, atît de săracă (gîndea el) din punct de vedere literar Este o atitudine similară cu aceea a intelectualilor păgîni, care ne duce cu gîndul la celebrul episod povestit de Ieronim în Epistola 22, privitor la propria incapacitate de a recunoaște adevărata valoare a Bibliei, o carte a cărei lectură i se părea prea puțin plăcută în comparație cu cele păgîne",
    "8": " Puțin după aceea, Augustin, împins de neliniștea sa spirituală, s-a îndreptat către secta maniheilor care, deși condamnată de un secol de autoritățile civile, exista încă la Cartagina, ca în întregul Imperiu Roman; în această sectă, el nu a ocupat un loc important, ci a fost doar „auditor” (ceva asemănător cu catehumenul creștin) timp de nouă ani Această hotărîre a dus la întreruperea relațiilor cu mama sa în același timp, s-a dedicat profesiei de maestru de retorică la Cartagina, unde și-a cîștigat o anume notorietate, dar cu siguranță s-a îndepărtat tot mai mult de creștinism După Cartagina, oraș important, dar situat în provincie, continuarea carierei de retor presupunea deplasarea la curtea imperială sau în vecinătatea acesteia, așa cum făcuseră în acei ani poetul Claudian, care plecase din Egipt și se dusese întîi la Roma și apoi la Milano, sau Ammianus Marcellinus, care își compusese scrierile nu la Antiohia, patria sa, ci la Roma, în latină",
    "9": " în jurul anului 380, Augustin a scris prima sa operă, astăzi pierdută, Despre frumos și potrivit (De pulchro et apto), dedicînd-o unui orator din Roma, iar în 382 a plecat la Roma, dezamăgit de experiența sa maniheeană, care nu îl ajutase să găsească răspunsuri complete la întrebările sale cele mai urgente și se dovedea prea materialistă în ce privește concepția despre divin; s-a gîndit, ca atare, că soluția cea mai bună ar fi adoptarea unui scepticism fundamental în privința cunoașterii adevărului; nu mai era mulțumit nici de lecțiile pe care le ținea la Cartagina, unde avea de-a face cu elevi turbulenți La Roma, deși a continuat să țină fără tragere de inimă cursuri de retorică, a făcut și ceea ce era necesar: a intrat în grațiile unui potentat, mai precis ale bogatului aristocrat păgîn Symmachus Augustin nu era creștin și acesta a fost un motiv suficient pentru a obține stima lui Symmachus, care a luat inițiativa de a-l trimite pe acest retor promițător la Milano, unde împăratul era creștin, e adevărat, dar era înconjurat de o curte formată din arieni; Symmachus spera probabil (presupune Courcelle) că un orator ca Augustin ar fi putut să sprijine prin arta sa ideile păgîne pe care le apărau atît el, cît și ceilalți aristocrați din Roma",
    "10": " \n2 Augustin la Milano: neoplatonismul și Ambrozie \nAjuns la Milano în 384, Augustin a descoperit un mediu cultural foarte stimulator, mult diferit de cel provincial de la Cartagina și de cel păgîn, mărginit, orientat exclusiv spre cultivarea unui trecut de-acum apus, de la Roma Existau aici cercuri de literați, în general păgîni, dar interesați de creștinism; se cultiva nu doar retorica, ci și filozofia, în special neoplatonismul; creștinismul era reprezentat de figuri ilustre, și însuși episcopul cetății, Ambrozie, om de mare autoritate și prestigiu, era un cunoscător rafinat al culturii păgîne Augustin a avut posibilitatea să observe triumful lui Ambrozie asupra adversarilor de la curte și ridicarea sa progresivă pînă la demnitatea de autoritate religioasă de care imperatorul n-avea cum să nu țină seama; a fost impresionat de personalitatea lui Ambrozie, care i s-a părut esențialmente spirituală, deși trebuie să fi înțeles că aceasta, prin superioritatea sa, rămînea întru cîtva departe de el",
    "11": " O primă consecință a fost aceea că a ascultat personal predicile episcopului de Milano (probabil acelea despre Hexameron, De Isaac e anima și De bono mortis: cf vol II, t 1, pp 300-301); această omiletică, nouă pentru el, l-a făcut să înțeleagă că Biblia putea fi citită altfel decît o făcuse el în tinerețe Creștinismul era o realitate spirituală care putea oferi ceva atît cărturarilor, cît și ignoranților, lucru complet diferit de ceea ce propovăduia maniheismul, care făcea o distincție foarte riguroasă între desăvîrșiți și novici Oricum, consecința a fost aceea că Augustin a abandonat definitiv maniheismul și s-a apropiat de neoplatonismul creștin, constatînd că și retorica pe care o profesa el îi oferea tot mai puține satisfacții Adeziunea la neoplatonismul creștin fusese pregătită și de lectura unor cărți ale autorilor neoplatonici \n\nNu se știe dacă era vorba de cărți ale lui Plotin sau Porfiriu, și nici de care anume",
    "12": " Oricum, acestea fuseseră traduse în latină de Marius Victorinus sau, după alții, de Manlius Theodorus, un literat și om politic milanez, filozof și creștin Aceasta nu înseamnă însă, așa cum au presupus unii, că, de fapt, adevărata convertire a lui Augustin ar fi fost aceea de la maniheism la neoplatonism și că abia mai tîrziu ar fi avut loc trecerea la creștinism Ne oprim aici și asupra unei probleme despre care s-a discutat foarte mult, și anume cît de bine cunoștea Augustin limba greacă Cunoașterea aceasta a fost întotdeauna limitată, chiar dacă nu inexistentă; a sporit puțin în ultimii ani ai vieții sale De obicei, el recurge la greacă acolo unde există deja o traducere latină, și o face pentru confruntare și pentru a avea o confirmare; în general însă, se folosește de traduceri latine Cunoașterea limbii grecești era în acea epocă într-un regres tot mai accentuat: traducerile lui Rufin servesc tocmai pentru a depăși aceste dificultăți",
    "13": " Augustin a citit din Părinții greci mai ales într-o epocă mai tîrzie \n„Cărțile Platonicilor”, cum le-a numit Augustin, i-au furnizat unele explicații fundamentale, în special cea legată de existența unui singur Dumnezeu (care depășea dualismul maniheist) și de logosul său, supremă înțelepciune și raționalitate; Augustin a observat apoi în Confesiuni că această doctrină putea fi găsită și în Evanghelia după Ioan, dar aceasta nu însemna că neoplatonicii puteau să se ridice la nivelul Evangheliei, pentru că le lipsea credința în persoana Mijlocitorului dintre Dumnezeu și oameni, care constituie esența creștinismului Dumnezeu, ființă nelimitată și perfectă, nu poate avea o existență materială, nici măcar sub forma luminii, cum susțineau adepții maniheismului L-a impresionat, în schimb, convertirea lui Antonie, care, înțelegînd creștinismul ca pe o experiență totală, renunțase la tot pentru a se dedica vieții de eremit: această „convertire” fusese relatată de Atanasie, care, exilat din Alexandria, se găsea la curtea imperială de la Treveri; unele persoane oficiale de la curte fuseseră impresionate de povestirea sa și renunțaseră la bogății și onoruri pentru a practica asceza",
    "14": " Un alt exemplu de convertire a fost acela al lui Marius Victorinus, intelectual și neoplatonic ca și Augustin La sfîrșitul verii și în toamna lui 386, Augustin stă împreună cu un grup de prieteni și cu mama sa în vila unui cunoscut de-al său, Verecondus, la Cassiciacum, localitate de lîngă Varese; în această perioadă scrie tratate filozofice, dar se dedică și rugăciunii creștine și meditației, pentru că mai crede încă în posibilitatea realizării unui echilibru între neoplatonism și creștinism De aceea, temele și titlurile dialogurilor de la Cassiciacum au un caracter profan, iar lecturile aflate la baza lor sînt acelea ale unui neoplatonic latin din secolul al IV-lea: în primul rînd, Vergiliu și Cicero Augustin se întreabă care este viața fericită, în ce constă ordinea care domnește în univers, care este supremul Bine; toate sînt teme cu caracter filozofic, chiar dacă scriitorul aderă deja cu convingere la unele motive creștine, sprijinindu-se arareori pe cîte un citat din Biblie; Ambrozie este prezent în mod ideal și Monica recită un vers dintr-un imn al său („Apără-l pe cel ce te invocă, o, Treime”) atunci cînd se încheie discuția despre viața cu adevărat fericită",
    "15": " Mediul se potrivește cu subiectele pentru că are o vagă savoare care amintește de dialogurile ciceroniene, chiar dacă totul este învăluit într-o atmosferă mai intimă Augustin vorbește despre experiențele pline de dezamăgiri din trecut, despre descoperirea „stelei polare” (creștinismul) care îl poate călăuzi; amintește despre propriile lecturi ale cărților neoplatonice Credința creștină apare aici într-o întrepătrundere armonioasă cu filozofia, cu acel neoplatonism pe care scriitorul îl studiase la Milano, așa cum vom afla, cîțiva ani mai tîrziu, din Confesiuni; dacă în cazul lui Marius Victorinus filozofia mai era încă, în special, o știință grecească, acum e pe deplin o disciplină creștină; desigur, drumul fusese deschis de Ambrozie Conflictul dintre credință și intelect, care în alte opere ale lui Augustin va fi atît de violent, este atenuat în scrierile de la Cassiciacum deoarece în ele nu sînt încă prezente temele cele mai profunde ale gîndirii sale Cu toate acestea, multe dintre motivele care se vor dovedi decisive ulterior sînt aici deja formulate",
    "16": " Mai tîrziu, scriind la sfîrșitul vieții sale Retractationes, Augustin va încerca să limiteze semnificația pe care filozofia ar fi avut-o în aceste opere Ele sînt: un dialog în trei cărți, Contra Academicos, care combate scepticismul filozofilor academici și susține că omului nu îi este negată cunoașterea adevărului; o carte despre Viața fericită (De beata vita), care demonstrează că adevărata fericire constă în cunoașterea lui Dumnezeu; două cărți Despre ordine (De ordine), unde se discută despre ordinea ce domnește în univers și despre semnificația răului în cadrul acestuia Dialogul cel mai important prin fericita fuziune dintre cercetarea filozofică și spiritualitatea creștină este cel intitulat Solilocvii (Soliloquia), un cuvînt folosit pentru prima dată și de Augustin; opera are drept scop cercetarea celor două realități fundamentale: Dumnezeu și sufletul Augustin a completat-o, pentru a discuta în mod mai riguros o problemă specifică, cu un tratat mai tehnic, cel despre Nemurirea sufletului (De immortalitate animae), compus la întoarcerea la Milano; atunci el a scris și un tratat Despre gramatică (De grammatica) și l-a început pe cel Despre muzică (De musica): cele două opere trebuiau să facă parte dintr-o tratare mai amplă a celor șapte arte liberale, cu titlul Discipline diverse (Disciplinarum libri); acest tratat urma să trimită și prin titlul său la analoaga operă enciclopedică a eruditului roman Varron",
    "17": " \n\nBibliografie esențială (acest criteriu – efectuarea unei selecții, chiar dacă restrînse – va fi respectat întotdeauna cînd vom examina diversele probleme referitoare la Augustin) Ediții Amintim întîi de toate marea ediție îngrijită de călugării benedictini ai congregației S Mauro din Paris, alcătuită la sfîrșitul secolului al XVII-lea și retipărită în PL 32-47: e o ediție încă necesară acolo unde lipsesc edițiile moderne (care, totuși, cuprind aproape toate operele mai semnificative) După criterii științifice sînt alcătuite edițiile CSEL, între care figurează numeroase opere ale lui Augustin, dar deocamdată nu toate; unele ediții sînt însă învechite Alături de acestea se plasează edițiile CChrLat, multe dintre ele critice, însă altele sînt simple retipăriri ale volumelor CSEL sau chiar Migne în ce privește edițiile cu traducere, introducere și comentarii, fundamentală este Bibliothèque Augustinienne (abrev BA), în curs de tipărire la editura Desclée din Paris în mai multe volume",
    "18": " Inițiativa italiană corespondentă este Nuova Biblioteca Agostiniana (NBA), sub îngrijirea cercetătorilor de la Istituto Patristico Augustinianum, publicată de Città Nuova, Roma Printre edițiile în spaniolă amintim: Obras de San Augustín, Biblioteca de Autores Cristianos, Madrid, 1969, sub îngrijirea lui PV Capanaga, sub auspiciile și coordonarea Universității Pontificale din Salamanca Firește, cum se întîmplă întotdeauna cu aceste proiecte, care implică numeroși colaboratori, nivelul științific nu este omogen; totuși, utilitatea lor este indiscutabilă Pentru aceste prime opere ale lui Augustin cf CSEL 89, 1986 (Soliloquia, De immortalitate animae, De quantitate animae: W Hörmann); 63, 1922 (Contra Academicos, De ordine, De beata vita: P Knöll); BA 4, 1948 (Contra Academicos, De beata vita, De ordine: R Jolivet); 4, 1, 1986 (De beata vita: J Doignon); 5, 1948 (Soliloquia, De immortalitate animae, De quantitate animae: P de Labriolle); NBA 3, 1 și 2, 1976 (Dialoghi, introd",
    "19": " A Trapé, trad D Gentili, 1976) Traduceri: Il filosofo e la fede, trad it și intr O Grassi, Rusconi, Milano, 1989; Ordine Musica Bellezza, trad it și intr M Bettetini, Rusconi, Milano, 1992 Studii Și aici ne limităm la cele de amplă respirație (aceasta neînsemnînd că le considerăm minore pe cele consacrate unor chestiuni particulare); nu vom repeta, din rațiuni de spațiu, aceste titluri în continuarea biografiei intelectuale a lui Augustin, pentru că și pentru chestiunile ce urmează a fi atinse studiile enumerate aici pot fi consultate cu folos: P Alfaric, L’évolution intellectuelle de Saint Augustin: I Du manichéisme au néoplatonisme, Nourry, Paris, 1918; R Bodei, Ordo amoris Conflitti terreni e felicità celeste, Il Mulino, Bologna, 1991; Ch Boyer, Christianisme et néo-platonisme dans la formation de Saint Augustin, Officium Libri Catholici, Romae, 1953; M",
    "20": " Bettetini, La misura delle cose, Rusconi, Milano, 1994; K Flasch, Agostino d’Ippona Introduzione all’opera filosofica, trad it Il Mulino, Bologna, 1983; E Gilson, Introduction à l’étude de Saint Augustin, Vrin, Paris, 19493, trad it Marietti, Casale Moferrato, 1983; I Hadot, Arts libéraux et philosophie dans la pensée antique, Et Augustiniennes, Paris, 1984; P Henry, Plotin et l’Occident, Spicilegium Sacrum Lovaniense, Louvain, 1934; R Holte, Béatitude et sagesse Saint Augustin et le problème de la fin de l’homme dans la philosophie ancienne, trad fr a ediției suedeze, Et Augustiniennes, Paris, 1962; E König, Augustinus Philosophus, Fink Verlag, München, 1970; A Mandouze, Saint Augustin: l’aventure de la raison et de la grîce, Et Augustiniennes, Paris, 1968; G O’Daly, La filosofia della mente in Agostino, trad it N și R",
    "21": " Ilari, Augustinus, Palermo, 1991; HI Marrou, S Agostino e la fine della cultura antica, ed it coordonată de C Marabelli și A Tombolini, Jaca Book, Milano, 1987: fundamentală mai ales pentru acea „Retractatio” a autorului față de precedenta ediție din 1938; aici Marrou corectează unele teze precedente slab fundamentate și, aprofundînd și nuanțînd analiza sa asupra lui Augustin, prezintă geniale ipoteze privitoare la cultura antică tîrzie (cf vol 2, t1, p 19); J Pepin, Ex Platonicorum persona Études sur les lectures philosophiques de Saint Augustin, Hakkert, Amsterdam, 1977; U Pizzani, G Milanese, De Musica di Agostino di Ippona, Augustinus, Palermo, 1990; O du Roy, L’intelligence de la foi en la Trinité selon Saint Augustin…, Et Augustiniennes, Paris, 1966; E Samek Lodovici, Dio e mondo Relazione, causa, spazio in S Agostino, Studium, Roma, 1979; K",
    "22": " Svoboda, L’esthétique de Saint Augustin et ses sources, Les Belles Lettres, Paris, 1933; W Theiler, Porphyrios und Augustin, Schriften der Königsberger Gelehrten Gesellschaft, 1933 (acum în Forschungen zum Neoplatonismus, de Gruyter, Berlin, 1966); BR Voss, Der Dialog in der früchristlichen Literatur, Finck Verlag, München, 1970 – Pentru problema cunoașterii limbii grecești: B Altaner, „Augustinus und die griechische Sprache”, în Pisciculi (Mélanges FJ Dölger), Aschendorff, Münster, 1959, pp 19-40 \n3 Convertirea și perioada ce i-a urmat: din nou neoplatonismul și cearta cu maniheii \nDupă aceste experiențe, în săptămîna sfîntă din 387, Augustin a fost botezat împreună cu fiul său Adeodatus și cu prietenii ce veniseră cu el din Africa, Alipius și Evodius, acesta din urmă ajuns deja funcționar imperial Botezul, care conferea o formă oficială „convertirii” care îl chinuise în anii precedenți, a fost resimțit de Augustin ca o ruptură definitivă cu viața din trecut, chiar și cu cea de filozof dusă la Milano; în consecință, el a vrut să renunțe și la profesia de retor, pe care o considera prea păgînă nu numai prin conținutul lecțiilor predate, ci și (mai cu seamă) pentru că a ține în continuare cursuri ar fi însemnat să rămînă legat de ceva care era străin de convertire",
    "23": " De acum înainte, asceza este concepută ca nucleu central al creștinismului, ca atitudine fundamentală a vieții religioase; fără ea nu este posibil să te ridici pînă la Dumnezeu; asceza nu este negarea lumii, ca în doctrina maniheistă, ci desprinderea de lume, de senzualitatea și de deșertăciunea ei Sigur, voi putea folosi bunurile acestei lumi, dar nu ne vom mai „bucura de ele”, adică nu va mai trebui să le căutăm ca scopuri în sine, pentru că sînt efemere și provizorii, nu atît prin durată, cît prin calitatea lor „în baza unor astfel de concepte – observă von Campenhausen – se înțelege răceala, caracteristică unui convertit, cu care Augustin vorbește despre tatăl său, ce nutrea sentimente păgîne și se botezase doar cu puțin înaintea morții, ori pasionata tenacitate cu care se căznește să-i facă pe fiul lui Romanianus și pe Romanianus însuși să urmeze calea ascetică – și tăcuta indiferență cu care, după nereușita tentativă, îi va îndepărta pe cei doi",
    "24": "” Dar, adoptînd asemenea principii, cu greu ar fi putut să-și continue profesia de retor și să rămînă în Italia; așadar, s-a întors în Africa împreună cu mama sa și cu prietenii pe care îi convinsese să adopte aceeași opțiune de viață în august 387, Augustin era la Ostia pentru a se îmbarca împreună cu mama sa și a avut faimoasa viziune extatică, povestită cu atîta emoție în Confesiuni (IX, 10, 23-25); la puțin timp după aceea, se stinge Monica Această viziune a făcut obiectul unor interpretări contradictorii, cercetătorii întrebîndu-se dacă extazul are rolul contemplării mistice în experiența lui Augustin sau dacă viziunea de la Ostia ar fi de tip filozofic Marrou obiectează însă pe bună dreptate că „dilema… între meditația filozofică și contemplația mistică e foarte probabil una falsă: dacă există (și eu aș admite bucuros acest lucru) o mistică augustiniană autentică, aceasta n-a putut fi decît o mistică de filozof; experiența sa depășește aportul activității propriu-zis filozofice, dar o presupune și și-o asumă”",
    "25": " \n\nBibliografie Desigur, textul fundamental este chiar biografia lui Augustin, Confesiunile adică, fie și cu toate precauțiile pe care această lectură le impune și despre care vom vorbi mai jos Dintre operele recente, le vom menționa doar pe cele care trebuie înțelese ca biografii spirituale ale lui Augustin și inclusiv pentru a cunoaște problematica specifică scriitorului Ne referim la: P Courcelle, Recherches sur les Confessions de Saint Augustin, de Boccard, Paris, 19682; P Brown, Agostino d’Ippona, trad it Einaudi, Torino, 19712; A Pincherle, Vita di Sant’Agostino, Laterza, Bari, 19842 (fundamentală nu doar pentru biografia lui Augustin, ci și pentru că prezintă o interpretare globală a figurii sfîntului care este rodul unui studiu de-o viață: această biografie merită să fie citită și pentru toate problemele la care ne vom referi în paginile următoare); P Henry, La vision d’Ostie, sa place dans la vie et l’œuvre de saint Augustin, Vrin, Paris, 1938; R",
    "26": " Guardini, La conversione di S Agostino, Morcelliana, Brescia, 1958; Idem, L’inizio, Jaca Book, Milano, 1975 Totodată, sînt deosebit de utile comentariile la ediția Confesiunilor în curs de apariție sub îngrijirea lui J Fontaine, LF Pizzolato, P Siniscalco și alții (text stabilit de M Simonetti, trad G Chiarini) pentru Fundația Valla, Mondadori, Milano, 1992 Publicarea, pînă acum în trei volume, a ajuns la a noua carte \n\nîn urma morții mamei sale, Augustin și-a amînat plecarea pentru anul următor; s-a dus la Roma, unde a trăit foarte izolat, vizitînd totuși mănăstiri de călugări și de maici; aici a reînceput să scrie, dar acum subiectele sînt total diferite de cele din seninele dialoguri filozofice; a început să polemizeze în scris cu foștii săi coreligionari, maniheii, scriind tratatul Despre caracterul Bisericii catolice (De moribus Ecclesiae catholicae), care este adevărata mamă a tuturor creștinilor și cuprinde atît Vechiul, cît și Noul Testament; a urmat dialogul Despre caracterul maniheilor (De moribus Manichaeorum), unde polemizează cu ereticii care, în trufia lor, considerîndu-se puri și aleși, disprețuiesc comportamentul creștinilor; a reînceput să discute din punct de vedere filozofic problema imaterialității sufletului în Mărimea sufletului (De quantitate animae), un dialog cu prietenul său Evodius",
    "27": " \n\nBibliografie Texte: BA 1, 1949 (De moribus Ecclesiae catholicae și altele: B Roland-Gosselin) Studii: JK Coyle, Augustine’s De moribus Ecclesiae catholicae, Paradosis, Fribourg, Switzerland, 1978; ***, Lectio Augustini De moribus Ecclesiae catholicae…; De quantitate animae, Augustinus, Palermo, 1991 \n\nîn 388, Augustin s-a întors în Africa, unde a rămas definitiv; aici l-a cunoscut pe diaconul Aurelius, care va deveni prietenul său și episcopul Cartaginei, și s-a stabilit din nou la Thagaste, unde a început, împreună cu prietenii săi cei mai fideli care își spuneau împreună cu el „servitorii lui Dumnezeu”, o viață de sărăcie voluntară, dar și de rugăciune și de studiu în scris, prietenii îi pun lui Augustin o serie de întrebări despre natura sufletului, despre Dumnezeu creatorul, despre ideile platonice, despre originea răului; sau despre Treime și cristologie; Augustin le adună și le dă un răspuns: astfel se alcătuiește tratatul Diverse întrebări (De diversis quaestionibus), în număr de optzeci și trei, a cărui scriere se prelungește pînă în 396",
    "28": " Pînă la quaestio 25 se discută probleme filozofice și teologice de larg interes; de la nr 26 pînă la nr 65 sînt abordate probleme de exegeză a Vechiului Testament și a Evangheliei, iar de la nr 66 probleme inerente epistolelor pauline, pînă la nr 75; în sfîrșit, probleme morale Acum trebuie amintite și cele două cărți cuprinzînd Diverse întrebări către Simplicianus (De diversis quaestionibus ad Simplicianum), în număr de șapte Simplicianus fusese succesorul lui Ambrozie pe scaunul episcopal din Milano, și Augustin îl cunoscuse în anii convertirii Pare, așadar, că Diversele întrebări ar fi fost scrise puțin mai tîrziu, în primii ani ai episcopatului lui Augustin (397); cea mai importantă este prima, care se referă la Rom 7, 7-25 și la problema liberului arbitru în această epocă, Augustin continuă polemica cu maniheii pe care o începuse la Roma în 388 și își îndreaptă atenția spre un domeniu nou pînă atunci pentru el, acela al exegezei biblice, compunînd un amplu tratat în două cărți, Explicarea Facerii, contra maniheilor (De Genesi contra Manichaeos), în care propune o explicație de tip alegoric a primelor trei capitole ale acestei cărți",
    "29": " \n\nPentru că i se reproșase că e prea greu de înțeles, începe acum să își organizeze exegeza într-un mod mai clar și mai simplu, abordînd textul biblic punct cu punct; pentru fiecare fragment citează interpretarea maniheistă și o contracarează opunîndu-i-o pe cea ortodoxă Deosebit de interesantă este interpretarea protologiei, încercarea de a explica în mod alegoric povestea biblică despre viața lui Adam și a Evei în Paradis Cele șapte zile ale Facerii sînt povestea evenimentelor din trecut și simbolul celor viitoare, adică a celor șapte vîrste ale seminției omenești; odihna lui Dumnezeu la terminarea creației simbolizează pacea creștinului întru Dumnezeu după faptele sale bune Biblia, Augustin o spune de mai multe ori, se servește de un limbaj omenesc, potrivit cu mintea oamenilor, mai ales cu a celor simpli; trebuie să citim însă dincolo de litera ei \n\nBibliografie Ediții: CSEL 28/3, 1, 1894 (De Genesi ad litteram… De Genesi ad litteram imperfectus liber",
    "30": " Locutionum in Heptateuchum libri septem: I Zycha); BA 10, 1952 (Quaestiones LXXXIII și alte scrieri: G Bardy, J-A Beckaert, J Boutet); NBA 9, 1, 1988 (La Genesi difesa contro i Manichei La Genesi alla lettera libro incompiuto, intr A di Giovanni, A Penna, trad L Carrozzi); CChrLat 44, 1970 (De diversis quaestionibus, ad Simplicianum: A Mutzenbecher); 44A, 1975 (De diversis quaestionibus octoginta tribus; de octo Dulcitii quaestionibus: A Mutzenbecher); BA 10, 1952 (G Bardy, J-A Beckaert, J Boutet) Studii: G Sfameni Gasparro, Enkrateia e antropologia…, Augustinianum, Roma, 1984 \n\nAlte opere din acei ani sînt încă îmbibate de neoplatonism; astfel este Despre adevărata religie (De vera religione), dedicată lui Romanianus, în care scriitorul vrea să prezinte religia creștină apărînd-o de interpolările maniheiste și să o confrunte cu păgînismul: în esența sa, creștinismul reprezintă adevărata concretizare a înțelepciunii păgîne",
    "31": " Profund neoplatonică este și opera învățătorul (De magistro), care abordează încă o dată problema sufletului și a cunoașterii Cînd ne rugăm, urmînd preceptul divin, nu avem nevoie de cuvinte rostite, ci vorbim în interiorul nostru, amintindu-ne învățătura lui Cristos Pornind de la exegeza unui vers al lui Vergiliu, Augustin începe să-și îndrepte atenția către problema limbajului omenesc, către cuvînt ca „semn” al lucrurilor, către raportul dintre cuvînt și lucru Concluzia acestei lungi analize este că anumite concepte, cum sînt cele de adevăr, bine sau dreptate, nu le învățăm prin cuvinte, pentru că nu le putem înțelege dacă nu posedăm acele concepte; prin urmare, nu sîntem învățați de cineva care ne vorbește din afară, ci de cel care ne vorbește dinăuntru, iar acela e Cristos, adevăratul nostru învățător, neschimbătoarea și eterna înțelepciune a lui Dumnezeu Acest interes științific atît de puternic în primii ani de după întoarcerea în Africa se manifestă și prin încheierea tratatului Despre muzică (De musica), din care primele patru cărți și o parte din cea de-a cincea fuseseră scrise la Milano; acum Augustin completează cartea a cincea și o adaugă pe a șasea",
    "32": " Acest tratat este semnificativ pentru cultura antică tîrzie, atît păgînă, cît și creștină, prin interesul său pentru teoria numerelor, pentru raporturile dintre ele, și conține expuneri de prozodie și metrică deoarece amîndouă se bazează pe număr: numărul, atunci cînd este descoperit în interiorul realității, are rolul de a conduce spre lucrurile imateriale prin intermediul celor materiale într-adevăr, numărul nu e legat de lumea materiei, ci de cea a sufletului, tinde la infinit și e îngemănat cu imaterialul, deci cu spiritualul Numărul dă valoare timpului și stabilește raporturile dintre diversele mișcări, așadar trebuie considerat baza oricărei științe Așa cum unul este etern și imuabil, tot așa sînt eterne și imuabile și numerele Este posibil ca tratatul despre muzică să fi fost precedat de o serie de tratate despre alte științe din quadrivium (Despre aritmetică, Despre geometrie, Despre astronomie), care nu ne-au parvenit însă \n\nBibliografie Ediții: CSEL 79, 1961 (De vera religione: G",
    "33": "M Green); CChrLat 32, 1962 (De vera religione: K-D Daur); BA 6, 1976 (De magistro; De libero arbitrio: G Madec); 7, 1947 (De musica: G Finaert, FJ Thonnard); 8, 1982 (De vera religione și altele: J Pegon, G Madec); D Bassi, Florența, 19522 De musica se poate citi în excelenta ediție a lui G Marzi în Colecția de Clasici ai Filozofiei Creștine întocmită de Gallarate, Sansoni, Florența, 1969 Studii: despre De magistro a se vedea Lectio Augustini, Augustinus, Città Nuova, Roma, 1993 \n4 Sacerdoțiul \nAceastă intensă activitate, asociată cu o viață de abstinență riguroasă, a cărei esență era studiul și lipsa problemelor pastorale, a fost întreruptă pe neașteptate de primirea hirotonisirii preoților \n\nAceasta a avut loc ca urmare a unei proceduri care nouă ni se poate părea stranie Nu era neobișnuit ca o persoană să fie aleasă într-o funcție ecleziastică la cererea poporului lui Dumnezeu (hirotonisirea, mult mai importantă, a lui Ambrozie confirmă acest lucru, chiar dacă anumite detalii ale evenimentului au fost poate înfrumusețate de tradiție): de aceea, Augustin evita cu grijă să se ducă în locuri în care scaunul episcopal era vacant",
    "34": " în Africa, aceste locuri erau mai numeroase decît ne putem imagina: avem mărturii încă de pe vremea lui Ciprian despre existența unor sedii episcopale chiar în orașe mici; apoi, în vremea lui Augustin, din cauza schismei donatiste și a conflictului prelungit dintre donatiști și catolici*, în multe orașe din Africa fusese instalat un episcop catolic, fie și numai pentru a-l contracara pe episcopul donatist Augustin a fost hirotonisit pe neașteptate, în ciuda tuturor precauțiilor sale La sfîrșitul anului 390 și începutul lui 391 el se găsea la Hippona, unde se dusese pentru a vorbi cu un funcționar imperial; în acea cetate era episcop Valeriu, un bătrîn de origine greacă, slab cunoscător al limbii latine: el nu putea să predice așadar cu succes și era incapabil să-i combată pe donatiști Valeriu s-a gîndit să profite de faptul că Augustin se găsea la Hippona, unde era cu siguranță cunoscut pentru asceza și studiile sale, și a acționat astfel încît acesta să se stabilească acolo definitiv",
    "35": " Episcopul s-a adresat adunării de credincioși în prezența lui Augustin și a vorbit despre necesitatea de a fi ajutat de un prezbiter, iar credincioșii, în unanimitate, cu aclamații, l-au condus pe Augustin în fața lui Valeriu ca să fie hirotonisit \n\nAstfel a început, în 391, lunga și trudnica activitate ecleziastică a lui Augustin, constrîns mereu de necesitatea de a interveni pentru rezolvarea problemelor credincioșilor, de a fi judecător în controverse și litigii și, atît cît putem deduce din scrierile sale, angajat, din acest moment, într-o muncă de propovăduire, deși pînă atunci nu făcuse altceva decît să scrie E adevărat că fusese profesor de retorică, dar a-i învăța pe credincioși era cu totul altceva Cu siguranță, renunțarea la viața spirituală dusă pînă atunci i-a apărut ca un sacrificiu, cu atît mai mult cu cît noua situație l-a obligat, așa cum s-a spus, să se consacre unor probleme atît de îndepărtate de interesele sale și adesea banale",
    "36": " Noua și neașteptata însărcinare a presupus, întîi de toate, o aprofundare a cunoștințelor despre Biblie Recunoașterea importanței cărții sfinte nu constituie, firește, o noutate în sine pentru nici un scriitor creștin și nici pentru Augustin însă aceasta devine baza doctrinei sale referitoare la raportul dintre fides și intellectus, înțeleasă pînă la el ca o opoziție puțin cam simplistă între credință și rațiune Credința este baza înțelegerii lui Dumnezeu, dar aceasta nu înseamnă că trebuie văzută ca o atitudine oarbă și irațională, ci ca un instrument ce servește înțelegerii, de aceea în opera tîrzie despre Treime (XV, 2, 2) se spune: „Credința caută, intelectul găsește” (cf și infra, p 000) \n\nDespre Biblie în opera lui Augustin, cf A La Bonnardière, Biblia Augustiniana, Et Augustiniennes, Paris, 1960, și volumul de studii diverse „Saint Augustin et la Bible”, în ***, Bible de tous les temps, Et",
    "37": " Augustiniennes, Paris, 1986; A Pollastri, F Cocchini, Biblia e storia nel cristianesimo latino, Borla, Roma, 1988 (secțiunea dedicată lui Augustin este scrisă de A Pollastri) Despre credință și intelect: A Mandouze, L’aventure…, cit; E Gilson, Introduzione allo studio din Sant’Agostino, cit \n5 Operele din perioada sacerdoțiului \nActivitatea literară a lui Augustin, concentrată acum asupra funcției sale sacerdotale, se orientează din nou către polemica împotriva vechilor tovarăși de credință maniheistă, acum demascați: Cît este de folositor să crezi (De utilitate credendi); Cele două suflete, contra maniheilor (De dualitate animabus contra Manichaeos); împotriva maniheului Fortunatus (Contra Fortunatum Manichaeum), o operă, aceasta din urmă, ce relua discuția în contradictoriu susținută în public, și stenografiată în același timp, cu un faimos preot maniheu în august 392 De asemenea, în această perioadă termină importantul studiu despre Liberul arbitru (De libero arbitrio), care fusese început la Roma cu cîțiva ani înainte",
    "38": " Augustin afirmă din nou bunătatea intrinsecă a liberei voințe umane, care nu e constrînsă încă de la început de un principiu al răului, așa cum afirmau maniheii; dar, întrucît se poate întoarce și spre rău, voința e un bine intermediar; eroarea voinței nu derivă dintr-un principiu originar, ci din însăși condiția omului, tot așa cum omul însuși se poate înălța din nou cu ajutorul lui Dumnezeu în această operă, Augustin reia multe din motivele neoplatonice privitoare la suprema transcendență a lui Dumnezeu și la funcția numărului, realitate imuabilă și rațională; cartea a treia însă vorbește mai ales despre problematica paulină a predestinării, care este în strînsă legătură cu aceea a voinței libere: pentru această poziție teoretică, Augustin va deveni ținta reproșurilor dușmanilor săi, pelagienii, care vor folosi drept argument faptul că rațiunile lor erau identice cu cele pe care se sprijinise Augustin în trecut \n\nEdiții: BA 8, 1982 (De utilitate credendi; De fide rerum quae non videntur; De fide et operibus: J",
    "39": " Pegon, G Madec); BA 17, 1961 (De duabus animabus; Contra Fortunatum; Contra Adimantum…: R Jolivet, M Jourjon); 6, 3, 1976 (De magistro, De libero arbitrio: G Madec); F De Capitani, Il „De libero arbitrio” di S Agostino, studiu introductiv, text, trad și comentariu, Vita e Pensiero, Milano, 1987 Studii: F Decret, Aspects du manichéisme dans l’Afrique Romaine, Et Augustiniennes, Paris, 1970 \n\nO altă sarcină inerentă demnității sacerdotale era aceea de a ține predici, și de aceea Augustin începe să se ocupe de Explicarea Psalmilor (Enarrationes in Psalmos): Psalmii sînt, poate, textul biblic cel mai iubit de Augustin, constituind și fundamentul Confesiunilor, nu numai datorită însemnătății pe care o are dialogul dintre sufletul care se mărturisește și Dumnezeu, ci și datorită influenței stilistice; aflăm acest lucru și din încheierea la biografia lui Possidius pe care o vom cita mai jos, p",
    "40": " 000 în opera sa, Augustin examinează întreaga Carte a Psalmilor, și nu doar secțiuni ale acesteia, așa cum se făcuse pînă atunci în schimb, dintre cărțile biblice, cele profetice nu s-au bucurat de o atenție particulară din partea lui Augustin, așa cum se întîmplase în cazul lui Ieronim Cercetătorii au observat că aceasta este o atitudine specifică exegezei occidentale: Ieronim, care constituie o excepție, trebuie considerat un exeget inspirat de coordonatele culturale orientale O atenție deosebită merită cele 124 de Predici despre Evanghelia după Ioan (Tractatus in evangelium Iohannis), ca și cele zece predici Despre Epistola întîi a lui Ioan (In epistolam primam Iohannis) \n\nBibliografie Ediții: CChrLat 36, 1954 (R Willems); BA 71-73B, 1977-1993 (M-F Berrouard); NBA 24, 1968 (intr și index A Vita, trad și note E Gandolfo și G Maderini) \n\nO altă operă exegetică este cea care examinează Predica de pe munte a Domnului (De sermone Domini in monte)",
    "41": " Ulterior, pentru a răspunde mai ales unor exigențe didactice, Augustin reia Explicarea Facerii, dar de data aceasta în litera ei (De Genesi ad litteram), apoi o întrerupe o vreme (va reveni asupra subiectului cîțiva ani mai tîrziu și va completa lucrarea, cf p 000) \n\nBibliografie CChrLat 35, 1967 (De sermone Domini in monte: A Mutzenbecher) \n\nPe lîngă acestea: Credința și simbolul credinței (De fide et symbolo), un rezumat fidel al discursului pe care Augustin, preot hirotonisit de puțină vreme, l-a rostit înaintea episcopilor participanți la conciliul de la Cartagina în octombrie 393 Opera este axată pe respingerea tuturor obiecțiilor ereticilor legate de diferitele aspecte ale simbolului creștin; un scurt tratat despre Lupta creștinului (De agone Christiano), care constă în lupta cu demonul, care trebuie dusă întru respectul credinței și al preceptelor morale \n\nTexte: CSEL 41, 1900 (De fide et symbolo: I",
    "42": " Zycha); BA 1, 1949 (De agone Christiano, De natura boni: BB Roland-Gosselin); alte opere consacrate moralei creștine, chiar dacă scrise în alte perioade: BA 2, 1948 (De bono coniugali; De mendacio; De cura gerenda pro mortuis; De patientia: G Combès); 3, 1949 (De continentia; De bono viduitatis: J Saint-Martin); 9, 1988 (De fide et symbolo Enchiridion: J Rivière, G Madec, JP Bouhot) \n\nMai important este interesul cu care se apleacă asupra Epistolei către Romani într-o analiză în care, poate și sub influența întrebărilor despre Vechiul și Noul Testament ale lui Ambrosiaster (cf vol II, t 1, pp 319-321), scriitorul reflectează asupra conceptelor de har și de predestinare, problematică reperabilă și în a treia carte din tratatul despre Liberul arbitru, compus în acei ani și la care ne-am referit mai devreme; a ținut cîteva lecții despre Epistola către Romani la Cartagina, în vara lui 394, dar le-a întrerupt după ce a explicat versetele inițiale de salut; a preferat să adune într-un volum destinat mai ales prietenilor (Expunere despre cîteva pasaje din Epistola către Romani, Expositio quarumdam propositionum ex epistola ad Romanos) chestiunile ridicate de lecțiile sale",
    "43": " Comentează apoi Epistola către Galateni (Epistolae ad Galatas expositio), pentru care propune unele interpretări (de exemplu, aceea privind așa-zisul „conflict din Antiohia” dintre Petru și Pavel) în opoziție cu cele ale lui Ieronim: problema va fi discutată și în mica lucrare Minciuna (De mendacio) din 395; mai tîrziu, în 420-421, Augustin revine asupra problemei scriind împotriva minciunii (Contra mendacium) Din cauza acestor interpretări diferite (la care se adaugă și dificultatea de a avea un schimb de scrisori regulat), între el și Ieronim se naște un conflict care în cazul teologului din Stridon depășește uneori limitele dezbaterii senine: o întîmplare neplăcută ce va fi în parte compensată de prietenia începută în acei ani cu Paulinus de Nola, chiar dacă limitată la un schimb de scrisori Activitatea exegetică din această perioadă se face simțită și atunci cînd Augustin reia polemica împotriva maniheului Adimantus (Contra Adimantum): în acest tratat explică, printr-o confruntare de texte, aparentele contradicții dintre Vechiul și Noul Testament (Adimantus fusese unul dintre cei mai importanți discipoli ai lui Mani)",
    "44": " \n\nBibliografie Ediții: CSEL 84, 1, 1971 (J Divjak); Sulla bugia, trad it și intr M Bettetini, Rusconi, Milano, 1994 \n6 Episcopul de Hippona și doctrina creștină \nAceastă intensă activitate de predicator și de exeget, care era asociată cu o viață de neîntreruptă rigoare ascetică, sporise tot mai mult faima și autoritatea lui Augustin în calitatea sa de preot asistent al episcopului Valeriu La patru ani de la hirotonisire are loc mișcarea decisivă, numirea ca episcop vicar, în 395, și în același an, după moartea lui Valeriu, înscăunarea ca episcop titular la Hippona Urmează, în 397, un important tratat exegetic, compus din două cărți dedicate Diverselor întrebări ale lui Simplicianus (De diversis quaestionibus ad Simplicianum) După cum am mai spus, întrebările puse de Simplicianus se referă în parte la istoria evreilor, altele însă sînt legate de interpretarea Epistolei către Romani, de aceea Augustin are motive să se întoarcă la discuția despre conceptele de predestinare și de mîntuire, de lege și de har, care îl pasionează și care pregătesc ulterioara luare de poziție împotriva pelagienilor",
    "45": " însă, spre deosebire de ceea ce s-a întîmplat de obicei în cazul altor persoane cu autoritate care au corespondat, acest schimb de idei despre unele probleme controversate nu i-a făcut pe Simplicianus și Augustin să se împrietenească și nici să schimbe prea multe scrisori între ei \n\nAugustin recurge la quaestiones și altă dată în jurul anului 400 scrie întrebări despre Evanghelii (Quaestiones Evangeliorum) și cele Șaisprezece întrebări despre Evanghelia după Matei (Quaestiones sedecim in Matthaeum): nu putem să stăruim asupra subiectului, dar, așa cum spune și titlul, se abordează exegeza unor pasaje specifice (mai ales din predicile și din parabolele lui Isus, interpretate în mod alegoric) Lucrarea consacrată Evangheliei după Matei a fost însă considerată neautentică de către unii cercetători Mai tîrzii (dintr-o perioadă neprecizată, dar înainte de 419) sînt cele Opt întrebări extrase din Vechiul Testament (De octo quaestionibus ex Veteri Testamento), rezolvate mai ales prin recurgerea la fragmente din epistolele pauline; în trecut și aceste Quaestiones fuseseră considerate de unii un fals",
    "46": " Din ultimii ani de viață ai lui Augustin (422 sau 425) datează cartea despre Cele opt întrebări ale lui Dulcitius (De octo Dulcitii quaestionibus), care trimite în mare măsură la operele precedente în 399-400, scrie Observații privitoare la Iov (Adnotationes in Iob), o serie de note făcute pe marginea exemplarului său din Cartea lui Iov; notele au fost apoi adunate de elevii săi; este o operă pe care chiar Augustin, în Retractări, o consideră obscură \n\nBibliografie Ediții: CSEL 28, 2, 1895 (Quaestionum in Heptateuchum libri VII Adnotationum in Iob liber unus: I Zycha) \n\nAceastă serie de probleme de exegeză a textului biblic, căreia scriitorul trebuise să i se dedice încă de cînd fusese mai întîi ascet și apoi preot, l-a făcut în cele din urmă pe Augustin să mediteze asupra validității, dimensiunilor și caracteristicilor unei culturi creștine, evident diferită de cea păgînă (care era, de altfel, aceea în care el însuși și toți contemporanii săi fuseseră educați), lucru ce acum nu avea cum să nu fie clar pentru toată lumea",
    "47": " Acest caracter diferit, aceste particularități nu scăpaseră atenției creștinilor cultivați încă de la începuturi, dar nimeni nu discutase lucrurile din punct de vedere teoretic Pentru a surprinde trăsăturile esențiale ale culturii creștine, Augustin a scris o operă care are tocmai acest titlu (Doctrina creștină, De doctrina christiana), dar care conține și alte motive ce par să se situeze în afara temei principale De exemplu, toată cartea întîi, care are funcția programatică de a face distincția, în cazul diferitelor lucruri, între cele de care omul se bucură (frui) și cele de care omul doar se folosește (uti): o distincție de origine păgînă, dar pe care Augustin o reinterpretează conform credinței, în virtutea distincției platonice între realitatea durabilă și lucrurile trecătoare Adevărata sursă de bucurie sînt numai Treimea și adevărul credinței și al moralei, pe care scriitorul îl explică în același context în schimb, de lucruri trebuie să ne servim călăuziți de preceptul evanghelic al iubirii de Dumnezeu și de aproapele nostru: această distincție este susținută de Augustin și în continuare și, împinsă pînă la ultimele consecințe, îl face uneori să disprețuiască toate științele teoretice, cu atît mai mult dacă sînt profane",
    "48": " Cărțile a doua și a treia sînt dedicate acelor signa ale lucrurilor, și se insistă în special asupra „semnelor” ambigue și necunoscute: de ce anumite lucruri sînt indicate în mod ambiguu? Evident, „semnul lingvistic” are adesea un caracter arbitrar Și cum cuvintele cele mai importante și relativele lor signa sînt cele din Scriptură, de aici rezultă și necesitatea de a înțelege cum se cuvine Scriptura, chiar dacă, teoretic vorbind, orice interpretare, chiar greșită, dacă este inspirată de caritate, poate fi considerată legitimă, cu condiția să fie corectată ulterior Această afirmație, care i-a uimit pe unii, poate fi înțeleasă dacă ne gîndim că țelul lui Augustin, într-o primă fază, nu era acela de a alcătui exclusiv un tratat de exegeză, ci de a îndemna pe orice creștin să facă eforturi ca să înțeleagă textul sacru Din această obligație derivă, în al doilea rînd, necesitatea de a-l explica altora; și dacă Augustin însuși a arătat, în scrierile sale exegetice, cum trebuie înțeles, acum el consideră că trebuie să arate și cum trebuie explicat; trebuie însușită știința exegezei lui signum și a lui res, care se obține prin citirea textelor biblice",
    "49": " Firește, trebuie stabilit care dintre ele sînt autentice, și acest lucru este posibil prin cunoașterea limbii ebraice (pe care însă Augustin n-o poseda), a celei grecești și a latinei în ultimul context, credinciosul trebuie să știe să aleagă între numeroasele versiuni – adesea nesatisfăcătoare – ale Scripturii care circulă printre creștini și s-o prefere pe aceea care se bucură de un prestigiu consolidat, ce nu e oportun să fie repus în discuție, fiind absurd ca un singur om să dorească să traducă direct din ebraică în latină: sînt probleme la care medita și Ieronim exact în acei ani în fața textului biblic, și se poate vedea și cît de diferite sînt convingerile și principiile științifice ale lui Augustin în raport cu acelea ale gînditorului din Stridon A treia carte își propune să ofere instrumentele care ajută la realizarea unei cunoașteri a Scripturii lipsite de ambiguitate în acest context, scriitorul examinează cele șapte reguli ale exegezei biblice formulate de donatistul Tyconius (cf",
    "50": " vol t 1, pp 270-271) pe care le consideră valabile în esența lor în sfîrșit, există anumite științe profane care sînt folositoare pentru viața oamenilor; cunoașterea unora dintre ele, cum sînt istoria și filozofia păgînilor, trebuie dobîndită de creștini în vederea unei mai profunde cunoașteri a Evangheliei și a vieții creștine autentice Dacă în primele trei cărți scriitorul a examinat regulile de interpretare și de lectură, în cea de-a patra vorbește despre cum trebuie să expunem celorlalți ceea ce am învățat, altfel spus reconsideră valoarea retoricii, disciplină pe care o predase în tinerețe și care îi rămăsese pentru totdeauna în suflet Așadar, Cicero este încă prezent în inima lui Augustin, dar servește acum unui scop diferit Elocvența nu trebuie să fie un scop în sine, ca în operele păgînilor, ci trebuie întotdeauna asociată cu înțelepciunea creștină: această afirmație de principiu poate fi considerată, într-un anumit sens, chiar sinteza operei lui Augustin (sapientia et eloquentia), așa cum s-a spus",
    "51": " Pe baza ei, s-a ajuns la concluzia că Augustin a scris aceste considerații ale sale mai cu seamă pentru predicatorul sacru, pentru autorul de omilii, chiar dacă problema privește toate persoanele culte adepte ale creștinismului Există, într-adevăr, pasaje din Scripturi la fel de valide pe plan retoric ca acelea ale autorilor păgîni: motivul pentru care Augustin instituie această opoziție este că, deși imperiul devenise creștin, învățămîntul nu se schimbase și se baza pe disciplinele culturii păgîne în consecință, Augustin vrea să delimiteze o cultură creștină care să nu fie bazată exclusiv pe cunoașterea autorilor antici, ci și pe a celor creștini, și care să păstreze totuși ceea ce anticii descoperiseră, nu numai în sfera literaturii, ci și în aceea a științelor și a filozofiei, toate aceste discipline avînd drept scop înțelegerea Scripturii și, ca atare, cunoașterea lui Dumnezeu A patra carte a fost considerată, pe bună dreptate, fundamentală în istoria culturii creștine pentru că prezintă o nouă retorică: ea întrerupe tradiția, ce părea de neînlocuit, a exemplelor clasice care trebuie imitate (precum Cicero și Vergiliu) și introduce autori noi, de această dată creștini",
    "52": " Totodată, în ce privește Scriptura, dacă la început se insistase, pentru a o justifica, asupra opoziției dintre stilul fără podoabe și adîncimea și adevărul conținutului; dacă mai tîrziu unii (de exemplu Ieronim) crezuseră, cu destulă naivitate, că vor găsi în Scripturi aceleași norme retorice și aceleași genuri poetice ca în cultura păgînă, acum Augustin consideră Scriptura valabilă în sine, cu scopul de a configura o elocvență creștină și, în consecință, identifică în scriitorii creștini, care s-au format tocmai în spiritul acelei Scripturi, pe primii auctores De aceea, creștinul nu are de ce să fie educat prin studierea păgînilor Cu îndreptățire, cercetătorii au insistat asupra acestei noutăți a poziției lui Augustin, amplificată și de faptul că scriitorii creștini evitaseră și înainte această problemă E important să observăm însă că Augustin nu vorbește despre „retorică păgînă” sau „retorică creștină”, ci despre o singură retorică: modul de exemplificare a acesteia este diferit",
    "53": " \n\nCompunerea acestei opere s-a prelungit multă vreme; așa cum aflăm din Retractări (II, 4), în acest interval de timp (între 395 și 397) au fost scrise numai primele două cărți și o parte din cea de-a treia; opera a fost reluată apoi la bătrînețe (în 426-427) Motivul acestei întreruperi și al reluării după atîta timp s-ar fi datorat, după Simonetti, faptului că Augustin, în timp ce scria lucrarea, a realizat importanța regulilor stabilite de donatistul Tyconius, reguli pe care, în 396, cînd abia fusese numit episcop, n-ar fi fost oportun să le folosească și să le examineze atît de deschis; problema nu se mai punea treizeci de ani mai tîrziu, cînd donatistul fusese înfrînt și Augustin devenise episcopul cel mai cunoscut din Africa, iar faima lui se răspîndise și în afara ținutului său \n\nBibliografie Ediții: CChrLat 32, 1962 (J Martin); CSEL 80, 1963 (W",
    "54": "M Green); text, trad, intr și comentariu: M Simonetti (Fondazione Valla, Mondadori, Milano, 1994) Intr, trad și comentariu: L Alici, Paoline, Milano, 1989; BA 11, 1949 (De doctrina christiana: J Combès); NBA 8, 1992 (intr M Naldini, L Alici, A Quacquarelli, P Grech, trad V Tarulii) Studii: HI Marrou (Sant’Agostino e la fine della cultura antica, cit) examinează pe larg această operă (trad rom: Henri-Irénée Marou, Sfîntul Augustin și sfîrșitul culturii antice, trad de Dragomir Stoianovici și Lucia Wald, Humanitas, București, 1997 – nred) în plus: D De Bruyne, „Saint Augustin reviseur de la Bible”, în Miscellanea Augustiniana, II, Roma, 1931, pp 521-606; F di Capua, „Il ritmo prosaico in S Agostino”, ibidem, pp 607-764; F Darrell Jackson, The Theory of Signs in St",
    "55": " Augustine’s De doctrina christiana, REAug 15 (1969) 9-49; H Hagendahl, Augustine and the Latin Classics, Almquist & Wiksell, Göteborg, 1967; I Hadot, Arts libéraux et philosophie dans la pensée antique, Et Augustiniennes, Paris, 1984; E Kevane, „Agustine’s De doctrina christiana: A Treatise on Christian Education”, Recherches Augustiniennes 4 (1966), 97-133; CP Meyer, Die Zeichen in der geistigen Entwicklung und in der Theologie des jungen Augustins, Augustinus Verlag, Würzburg, 1969; J Pepin, Saint Augustin et la dialectique, Augustinian Institut, Villanova, 1976 Despre utilizarea lui Tyconius de către Augustin, cf PC Bori, La ricezione delle regole di Ticonio, da Agostino ad Erasmo, ASEs 5 (1988) 125-142; G Gaeta, „Il liber regularum di Ticonio Studio sull’ermeneutica scritturistica”, ibidem, 103-124 \n\nContinuă polemica împotriva maniheilor Augustin a avut ocazia să consulte o lucrare vastă scrisă de Faustus din Mileve, episcop maniheu, pe care el îl cunoscuse cu douăzeci de ani în urmă la Cartagina și rămăsese cu o impresie foarte proastă în ceea ce privește capacitățile sale intelectuale",
    "56": " Acesta scrisese în jurul anului 387 o operă de propagandă intitulată Capitolele (Capitula), iar Augustin o combate scriind treizeci și trei de cărți Contra lui Faustus (Contra Faustum), reexaminînd, între altele, diverse probleme ale textului biblic și apărîndu-i autenticitatea prin respingerea ipotezei maniheilor conform căreia Evangheliile ar fi suferit interpolări Alte opere minore cu caracter antimaniheist din această perioadă sînt Despre Fapte cu Felix Maniheul (De actis cum Felice Manichaeo) și Contra lui Secundinus Maniheul (Contra Secundinum Manichaeum) \n\nBibliografie Texte: BA 17, 1961 (R Jolivet, M Jourjon) \n\nO dată cu noua și dificila responsabilitate de episcop, Augustin a trebuit să se confrunte cu o altă problemă, aceea a schismei donatiste: faptul că i-a pus capăt după cincisprezece ani de lupte dure constituie cu siguranță o realizare grandioasă, chiar dacă, judecînd superficial, unii critică comportamentul lui Augustin Despre originea schismei am vorbit mai sus",
    "57": " Donatiștii au constituit, încă de la începutul separării de Roma, majoritatea creștină în Africa, iar bisericile catolice erau adesea și în multe locuri amenințate de violențele adversarilor, cu toate că un anumit modus vivendi se instaurase ici și colo, în epoca lui Augustin Avînd o strînsă legătură de prietenie cu Aureliu, episcopul Cartaginei, pe care l-a determinat să citească opera lui Optatus din Mileve, Augustin a făcut ca la conciliul din 392 să fie luate măsuri împotriva donatiștilor și a încercat apoi să polemizeze cu schismaticii mai concret, din punctul său de vedere, opunînd literaturii populare a donatiștilor, compusă din imnuri și cîntări, un Psalm contra donatiștilor (Psalmus contra partem Donati), scris în 393 E vorba de o parafrază sau un rezumat al operei lui Optatus din Mileve care îi combate pe donatiști, dar, fiind compus sub forma unui cînt, cu toate tehnicile necesare învățării pe de rost, el trebuia, în intenția lui Augustin, să ajute la instruirea catolicilor, fiind adresată oricui era capabil să recite un psalm, chiar dacă nu era știutor de carte, așa cum, în fond, erau majoritatea creștinilor",
    "58": " Astfel, după un scurt prolog, urmează douăzeci de strofe de cîte douăsprezece versuri fiecare, dispuse în ordine alfabetică, de la A la V, însoțite de un refren la începutul fiecărei strofe; textul se încheie cu un epilog de treizeci de versuri, fiecare dintre ele terminîndu-se printr-o asonanță pe sunetul e (-e sau -ae) Augustin știa că romanii din Africa, dar și din alte locuri nu mai simțeau prozodia latinei clasice, și de aceea compune acest psalm în proză ritmată și nu conform metricii \n\nBibliografie Ediții: CSEL 51, 1908 (M Petschenig); BA 28, 1963 (G Finaert, Y Congar, G Bouissou) \n7 Confesiunile \nNumirea ca episcop la Hippona suscitase numeroase critici, și Augustin vrea să răspundă acestora (și, bineînțeles, să mediteze și asupra unor probleme cu totul diferite) prin ceea ce va deveni poate opera sa cea mai cunoscută, Confesiunile Din punct de vedere al formei literare, Confesiunile se prezintă ca un dialog fără interlocutor, în care apare însă expresia dialogică adresată lui Dumnezeu „Tu știi acest lucru!”, atît de frecvent repetată încît capătă o puternică semnificație; opera nu poate fi însă considerată un dialog cum sînt cele din perioada de la Cassiciacum",
    "59": " E greu de încadrat într-un gen literar precis Este în același timp povestea unei convertiri și o biografie, dar se desfășoară într-un mod cu totul diferit față de biografiile creștine care începeau de obicei cu momentul convertirii; deși aceste Confesiuni sînt o autobiografie, și antecedente îndepărtate putem găsi în Către Donatus de Ciprian, unde scriitorul vorbea despre criza interioară care îl determinase să se convertească la creștinism, ele nu sînt o apărare și un elogiu al autorului, scris de el însuși, ci un continuu și implacabil act de acuzare combinat cu laude pline de recunoștință și emoție pentru Judecătorul îndurător care l-a pedepsit, dar l-a și ajutat, făcînd din eretic un episcop Termenul „confesiune” avea diverse semnificații în latina creștină, printre care acela de mărturisire a păcatelor, de mărturisire de laudă, de mărturisire de credință Dintre acestea, cel puțin primele două (unii cercetători cred că și a treia) sînt prezente în dialogul lui Augustin cu Dumnezeu",
    "60": " De altfel, acesta e sensul pe care îl conferă și autorul însuși operei sale în Retractări (II, 6, 1) și într-o epistolă (231, 6) Scriind conform acestor semnificații, în întreaga lucrare Augustin slăvește îndurarea divină, față de care își exprimă permanent recunoștința, fiindcă Dumnezeu, fără încetare, intervenind tainic în toate faptele, chiar și în cele ale vieții interioare ale omului, l-a împins pe Augustin, în urma unei judecăți de nepătruns, către un scop doar de El cunoscut; îndurarea divină a trasat itinerarul scriitorului de la păgînism la creștinism, de la viața păcătoasă din trecut la viața creștină; de altfel, mărturisirea propriilor păcate nu este altceva decît repetarea fără reținere a ceea ce Dumnezeu cunoaște deja, pentru că nimic nu-i scapă, nici măcar sentimentele din inima omului, nici măcar ceea ce este în subconștient (și aceasta a fost una din marile descoperiri din Confesiuni) Avînd în vedere aceste premise, se înțelege cum Confesiunile sînt ceva mai mult și ceva mai puțin decît o biografie a lui Augustin",
    "61": " Scriitorul operează o selecție a faptelor din viața sa dinainte, o alegere orientată spre o semnificație spirituală, și de aceea omite evenimente care nouă ni se par importante; pe de altă parte, opera conține mult mai mult decît ne-am fi așteptat: scopul ei este în primul rînd progresul spiritual al naratorului, și autorul dovedește un interes neobișnuit pentru toate procesele psihice ale sufletului Omul, pus în fața lui Dumnezeu, își dă seama nu doar de propriul păcat, ci și de lipsa sa de armonie și își pierde încrederea în puterea rațiunii, care domina filozofia păgînă în sfîrșit, Augustin găsește în experiența sa confirmarea credinței care în acel moment – adică la multă vreme după evenimentele povestite – îl animă, motiv pentru care opera are și un pronunțat conținut teologic în diferitele întîmplări pe care le trăiește omul, în erorile și suferințele sale, el vede prezența lui Dumnezeu și a providenței sale",
    "62": " Toate acestea se vor încheia cu urcarea la Ierusalimul ceresc Așadar, autobiografia capătă un caracter paradigmatic și universal, ca tot ceea ce a fost creat de Dumnezeu Pe de altă parte, Dumnezeu nu este Dumnezeul filozofilor, imaginat ca entitate absolut transcendentă, astfel încît omul este incapabil, ci să și-l închipuie dimpotrivă, este atît de prezent și de personal, încît sufletul omului este neliniștit pînă cînd își găsește pacea în El Caracteristică pentru Confesiuni, ca și pentru Augustin în general, este introspecția psihologică menită să cerceteze mișcările iraționale și inexplicabile ale sufletului, introspecție efectuată nu doar asupra lui însuși, ci asupra tuturor Această capacitate nu s-a manifestat la nici un scriitor creștin cu atîta finețe și este exercitată uneori cu un fel de îndîrjire care anunță operele antipelagiene ulterioare, unde sondarea sufletului omenesc, în tentativa de a descoperi originea concupiscenței, va ajunge pînă la exasperare Cu tot atîta atenție, Augustin știe să observe viața societății în care a trăit: mediul îngust și închis din Thagaste, școala prea puțin folositoare, risipirea în viața libertină la Cartagina",
    "63": " Mulți prieteni de altădată, atît vii, cît și morți, sînt amintiți și foarte prezenți Augustin a prețuit mult prietenia, așa cum confirmă și epistolarul său, bogat în personalități de toate genurile Narațiunea urmează etapele vieții omenești, dar e greu de stabilit dacă fiecăreia dintre ele îi corespunde un grup de cărți, așa cum cred unii (cîte trei cărți pentru copilărie, tinerețe și maturitate: partea autobiografică se termină, într-adevăr, cu cartea a noua), sau dacă opera e împărțită altfel (de exemplu, după schema celor șapte vîrste ale omului, pe care Augustin o prezentase deja în cartea sa Explicarea Facerii, contra maniheilor: copilăria timpurie, copilăria, adolescența, tinerețea, trecerea spre bătrînețe, bătrînețea și pacea finală; această schemă, propusă de Pizzolato, are avantajul de a depăși contradicția, despre care vom vorbi imediat, dintre partea autobiografică și cea exegetică) \n\nîn ansamblu, opera pare scrisă cam dezordonat, pentru că exigențele lui Augustin, în ceea ce privește alcătuirea povestirii, nu corespundeau cu ale noastre, și noi am fi vrut să citim mai mult în legătură cu anumite subiecte (el însuși recunoaște adesea că a omis cîte ceva); este, poate, mai lungă decît ar fi fost nevoie secțiunea dedicată adolescenței (trei cărți), dar e cea mai originală, deoarece analiza psihologică, a sa și a persoanelor care îl înconjurau, este un unicum în literatura veche",
    "64": " Mai scurtă este narațiunea referitoare la anii cruciali pentru formarea intelectuală și spirituală, de la întîlnirea cu maniheii pînă la atmosfera de la Roma și Milano A șaptea carte este plină de reflecții teologice și filozofice prilejuite de descoperirea „cărților platonicilor”, care l-au ajutat pe Augustin să se apropie de creștinism, în forma sa neoplatonică din cercurile creștine din Milano, profesată de Simplicianus, Manlius Theodorus, Ambrozie; în timp ce în cartea a opta narațiunea se concentrează asupra convertirii, care se rezumă la trei episoade fundamentale: colocviul cu Simplicianus, care îi povestise despre convertirea faimosului retor păgîn Marius Victorinus; întîlnirea cu Ponticianus, care, la rîndul său, îi povestește despre trecerea la viața ascetică a doi tineri funcționari de la curtea din Treveri; în fine, faimoasa scenă din grădină, în care Augustin, însoțit într-o zi de Alypius, cade pradă unor sentimente contradictorii: pe de o parte încearcă să-l seducă vechile obiceiuri libertine, iar pe de altă parte se ivesc în mintea lui gîndurile noi ale creștinului; cînd, iată cum o voce necunoscută îl îndeamnă să ia în mîini textul sacru, pentru că Dumnezeu se va îngriji ca Augustin să se lumineze citindu-l – și astfel va fi",
    "65": " Din acest moment, Monica, mama sa, care venise la Milano pentru a sta alături de el și care între timp, mînată de devoțiune, căutase în preajma lui Ambrozie un sprijin pentru o religiozitate sinceră, dar poate puțin cam îngustă, devine din nou o figură centrală pentru Augustin și îl însoțește în perioada dintre convertire și botez, fiind alături de el și în timpul călătoriei de întoarcere și mai ales în timpul faimoasei viziuni de la Ostia, cînd trăiește împreună cu el extazul – de tip creștin și neoplatonic în același timp – despre care povestește în cartea a noua Cu extazul de la Ostia și cu neașteptata moarte a Monicăi se termină narațiunea propriu-zisă, deoarece scriitorul a atins de-acum punctul cel mai înalt al vieții sale, iar după convertire nimic nu mai este important pentru un creștin Din acest moment, Augustin nu mai trebuie să povestească, ci să se întrebe dacă e un adevărat creștin, și să răspundă indirect criticilor referitoare la viața sa în sînul Bisericii (aflăm, de exemplu, că numirea sa ca episcop nu fusese aprobată)",
    "66": " Așa se naște cartea a zecea, în care se descrie pe sine, fiindcă multă lume care nu îl știa bine (dar cunoștea viața lui de păgîn în Africa printre manihei) voia să afle mai mult; tot aici se află interesanta expunere despre memorie: ea pare străină de subiect, dar se justifică prin faptul că întreaga narațiune a fost posibilă prin rememorarea întîmplărilor din trecut Ultimele cărți (de la a unsprezecea pînă la a treisprezecea) nu au legătură cu subiectul principal al operei, chiar dacă s-au făcut încercări de justificare a lor în mai multe feluri Augustin tratează o serie de probleme cu caracter filozofic și teologic, cum sînt exegeza primelor versete din cartea Facerii, interpretarea creației lumii, în timpul căreia Fiul era prezent într-un raport de co-eternitate cu Tatăl și, în consecință, interpretarea timpului, problemă care stîrnise interesul lui Plotin și reapare la neoplatonicii de după Augustin",
    "67": " Opera se termină cu o mărturisire de credință creștină și cu o nouă laudă adusă lui Dumnezeu; recunoașterea slăbiciunilor și a defectelor omenești, a caracterului meschin al vieții pămîntești, este asociată cu preamărirea bunătății Creatorului și cu recunoștința credinciosului care își încheie povestirea cu o emoționantă rugăciune \n\nAșadar, din punctul de vedere al structurii sale, opera este divizată în două mari părți: una propriu-zis autobiografică, ce cuprinde primele nouă cărți, și o a doua, doctrinală, constituită din cărțile 11-13; la mijloc, cartea a zecea, care e mai greu de clasificat S-au avansat diferite propuneri pentru a explica această structură insolită Confesiunile, s-a spus, ar fi fost alcătuite după aceeași schemă catehetică pe care Augustin ar fi propus-o, în aceeași perioadă, în tratatul Despre modul cum trebuie catehizați cei simpli (De catechizandis rudibus) și care presupune întîi mărturisirea păcatelor proprii de către catehumen, apoi inițierea în doctrina creștină, ce trebuie să înceapă tocmai cu Facerea",
    "68": " în orice caz, rămîne de explicat prezența cărții a zecea, care nu este autobiografică în sens strict, ci vrea să arate cititorului încheierea evoluției spirituale a scriitorului: solicitat să se descrie pe sine, Augustin vorbește aici despre memorie, unde îl găsește pe Dumnezeu, și despre eforturile sale de purificare; cărțile următoare ar trebui să aibă legătură cu ceea ce s-a spus în cea de-a zecea, dar ipotezele avansate în acest sens nu sînt întotdeauna convingătoare Fiind acum sigur că aceste Confesiuni nu sînt interesante atît pentru posibilitatea de a reconstitui în mod credibil un eveniment sau altul, cît, mai cu seamă, pentru clarificarea evoluției spirituale a lui Augustin, rămîne totuși un punct fundamental în discuție, și anume dacă a avut loc o convertire la creștinism sau, mai degrabă, la neoplatonism: dialogurile scrise la Cassiciacum, așa cum am văzut, ar fi mai degrabă operele unui neoplatonic decît ale unui creștin, iar neoplatonismul ar fi prezent și după botezul din 387, cel puțin în toate operele ce precedă hirotonisirea, care are loc în 390",
    "69": " în această formă alternativă, problema e rău pusă Eventual, putem să gîndim, asemenea lui Courcelle, că Augustin s-a convertit la creștinismul milanez care era neoplatonic, așa cum erau Ambrozie și Simplicianus –, dar în mod sigur la creștinism E adevărat că povestirea evenimentelor dinaintea acestui moment nu e absolut obiectivă: Augustin le evocă din nou, bazîndu-se pe propria memorie, dar, în același timp, le interpretează în lumina experiențelor sale spirituale posterioare, care sînt de un gen cu totul diferit Nu trebuie să ne mirăm așadar că ceea ce spune scriitorul în Confesiuni nu coincide întru totul cu ceea ce se poate citi în operele de la Cassiciacum în legătură cu aceleași episoade ale evoluției sale spirituale Una dintre problemele criticii moderne în privința dialogurilor de la Cassiciacum constă tocmai în precizarea raporturilor dintre acestea și Confesiuni Confesiunile sînt, dacă nu cea mai importantă operă a lui Augustin, în orice caz cea mai reușită din punct de vedere artistic",
    "70": " Scriitorul a știut să combine stilul împodobit, specific clasicilor și conform cu educația retorică pe care o primise, cu stilul biblic, totul fiind prins într-o rețea foarte subtilă de citate, explicite sau aluzive, luate mai ales din Psalmi; astfel, exprimarea sa devine foarte personală și, în același timp, accesibilă; putem presupune că Augustin a intenționat să se adreseze nu numai persoanelor cultivate, ci oricui era capabil să citească, și că a vrut ca opera sa să fie înțeleasă de cît mai mulți oameni Acest stil nou, tipic pentru Confesiuni, apare aproape exclusiv în partea narativă a operei, în timp ce în ultimele cărți, firește, autorul recurge la o redactare mai rece și lipsită de podoabe, proprie limbii filozofiei Opera a avut un mare impact în Africa și în afara ei: în ea apar elemente ale viitoarei polemici contra pelagienilor, așa că nu e de mirare că Pelagius, care se găsea atunci la Roma și încă nu era cunoscut pentru erezia sa, ci pentru viața ascetică, a fost scandalizat de o frază emblematică din Confesiuni (X, 29, 40: „Dă [să facem] ceea ce poruncești și poruncește ceea ce vrei”), care e aproape o renunțare deschisă la ideea de liber arbitru",
    "71": " \n\nBibliografie Aceasta este imensă, firește, de aceea ne vom limita la cea foarte recentă și, dintre operele din trecutul apropiat, la cele care reprezintă o intervenție critică fundamentală Ediții: CSEL 33 1/1, 1896 (P Knöll); CUF, Les Belles Lettres, 1961 (P de Labriolle); Teubner, Leipzig, 1981 (M Skutella, editionem correctiorem curaverunt H Jurgens et W Schaub) Cu trad și comentariu: în afară de cea citată mai sus (p 000), a Fundației Valla, cf BA 13-14, 1962 (A Solignac, intr și note; E Tréhorel și G Buissou, trad); NBA 1, 19753 (intr A Trapé, text M Pellegrino, trad it și note C Carena); cu trad și note: A Marzullo, Zanichelli, Bologna, 1968 Un comentariu sub formă de „lectio Augustini”: ***, Le „Confessioni” di Agostino d’Ippona, Edizioni Augustinus, Palermo, 1984-1987",
    "72": " Traduceri romînești: Fericitul Augustin, Confessiones (Mărturisiri), trad de Nicolae Barbu, introd și note de Ioan Rămureanu, EIBMBOR, București, 1994; Sfîntul Augustin, Confesiuni, trad, de GhI Șerban, Humaitas, București, 1998; Sfîntul Augustin, Confesiuni, ediție bilingvă, trad introd și note de Eugen Munteanu, Nemira, 2003 Studii: M Pellegrino, Le Confessioni di Sant’Agostino, Studium, Roma, 1972 și celelalte studii existente \n\nCea care ni se pare azi a fi opera cea mai semnificativă a lui Augustin a fost însă, în cursul vieții sale, doar o etapă a unei activități neobosite în planul gîndirii și al acțiunii practice Augustin nu s-a oprit după Confesiuni, ca și cum ar fi atins o limită: noi probleme se iveau la orizont Necesitățile evanghelizării l-au determinat să scrie Despre modul cum trebuie catehizați cei simpli (De catechizandis rudibus) – simpli, chiar dacă instruiți sub anumite aspecte, așadar persoane de diferite extracții sociale",
    "73": " E interesant că în această operă scriitorul nu se limitează la rolul de maestru, ci recurge frecvent la îndemnuri adresate catehumenului, de aceea Pincherle are dreptate atunci cînd afirmă „că Augustin nu știe să disocieze complet cateheza de formele tradiționale ale retoricii”, care „rămîne pe fundal ca o osatură invizibilă”; într-adevăr, opera se adresează și persoanelor cultivate, acelor păgîni care, posedînd anumite cunoștințe de filozofie, mai ales neoplatonică, găseau o explicație rațională – însă nu religioasă – a existenței creștinismului și mergeau pe urmele lui Porfiriu, care susținuse că Isus Cristos nu era altceva decît un om foarte înțelept Și pentru că păgînii, tot conform învățăturii lui Porfiriu, subliniau contradicțiile existente în relatările din Evanghelii, Augustin explică faptul că există un esențial Consens între Evangheliști (De consensu Evangelistarum) \n\nUrmează alte opere de combatere a maniheilor, pe care putem doar să le menționăm: împotriva epistolei lui Mani pe care o numesc „fundament” (Contra epistulam Manichei quam vocant fundamenti), avînd ca subiect o scrisoare atribuită lui Mani care conținea o serie de teze considerate „fundamentale” de adepții săi; Natura binelui (De natura boni), unde se condamnă din nou orice dualism",
    "74": " \n\nBibliografie Ediții: CChrLat 46, 1969 (A Mutzenbecher; între alte scrieri și De catechizandis rudibus: J Bauer); BA 11, 1949 (De catechizandis rudibus; De doctrina Christiana: G Combès etc); 11/1, 1991 (De catechizandis rudibus: G Madec); CSEL 25, 1, 1891 (De utilitate credendi; De duabus animabus; Contra Adimantum; Contra epistulam fundamenti; Contra Faustum: I Zycha); 25, 2, 1892 (De natura boni: I Zycha); 43, 1904 (De consensu Evangelistarum: F Weihrich) \n8 Marile tratate exegetice și teologice \nCu siguranță împotriva maniheilor, dar nu numai, a fost scrisă cea mai importantă lucrare de exegeză a lui Augustin, Explicarea Facerii în litera ei (De Genesi ad litteram) Așa cum spune titlul, Augustin renunță aici la interpretarea alegorică și tipologică, tipică pentru precedenta operă de exegeză a Facerii, îndreptată tot împotriva maniheilor (cf p 000); renunță la ea pînă și în ceea ce privește existența paradisului terestru și poziția acestuia",
    "75": " Studiul este, fără îndoială, una dintre cele mai semnificative scrieri dedicate de autorii vechi interpretării Facerii și una dintre cele mai importante opere ale lui Augustin care, animat de o intenție nouă, vrea să demonstreze că nu există nici o contradicție între evenimentele creației lumii și a omului, chiar dacă sînt înțelese în litera lor, și știința umană, reprezentată în special de doctrinele filozofice Ca atare, în acest comentariu, care se dovedește profund și impunător, bogat în ce privește erudiția și expunerile specifice, Augustin se folosește pe larg de ceea ce scriseseră mai înainte Origen și Vasile (citiți în traducere), de cunoștințe de fizică, astronomie, medicină sau aritmologie – într-un cuvînt, de toată știința profană, astfel încît opera pare lipsită de un principiu organic și de unitate în compoziție, excesiv de minuțioasă și de aplicată, tipică pentru dezbaterile lui Augustin Scriitorul nu se adresează doar maniheilor, ci și păgînilor",
    "76": " \n\nAugustin a lucrat la această operă mai mulți ani, revenind asupra ei în mai multe rînduri: a alcătuit proiectul lucrării în timp ce compunea ultimele cărți ale Confesiunilor, înrudite ca subiect (ele conțin un comentariu parțial al Facerii), și a continuat-o cu întreruperi, astfel încît cartea a douăsprezecea a fost scrisă prin 412, iar întreaga operă a fost publicată pe la 415, fără ca autorul, ocupat acum cu alte lucruri, să mai aibă timp să unifice părțile scrise mai tîrziu cu cele precedente Foarte interesantă este interpretarea vieții primilor oameni în paradisul terestru, acest lucru permițîndu-i lui Augustin să exprime anticipat anumite convingeri asupra cărora avea să insiste ulterior, în perioada polemicii contra pelagienilor: semnificația concupiscenței, străină vieții angelice dinainte de păcat, grație căreia Adam și Eva, în paradis, ar fi dus o viață pur rațională, lipsită de dorințe sexuale; procreația ar avea drept scop producerea unui număr determinat de ființe umane în vederea transformării lor în timpul vieții cerești",
    "77": " Fecioria n-ar fi fost atunci un merit, așa cum este acum – concepție susținută de Augustin în conformitate cu convingerile ascetice tipice epocii, în sprijinul cărora el scrie, în jurul anului 400, două scurte tratate despre Folosul căsătoriei (De bono coniugali) și Despre sfînta feciorie (De sancta virginitate) O altă problemă capitală este aceea a creării sufletului omenesc: Dumnezeu, creînd-o pe Eva din coasta bărbatului, a luat și o parte din sufletul acestuia, sau sufletul ei a fost creat anume de Dumnezeu? Aceeași problemă se pune cînd e vorba de crearea oricărei ființe umane, iar Augustin dovedește o propensiune pentru traducianism*, care fusese deja lansat în Africa de Tertulian \n\nBibliografie Pentru De Genesi: ediții CSEL 28, 1, 1984 (I Zycha); BA 48-49, 1972 (P Agaesse, A Solignac, 1972); NBA 9, 2, 1989 (L Carrozzi) Pentru scrierile despre căsătorie: NBA 7/1, 1978 (intr",
    "78": " A Trapé, trad M Palmieri, V Tarulli, N Cipriani) Pentru problema sufletului: G Menestrina, Tra il Nuovo Testamento e i Padri, Morcelliana, Brescia, 1995, pp 133-150 și bibliografia citată acolo \n\nConcomitent cu acest important tratat de exegeză, este construită treptat capodopera teologiei occidentale, Despre Treime (De Trinitate) Și această operă i-a luat lui Augustin mult timp, adică perioada dintre 400 și 420, iar compoziția ei, intersectîndu-se cu aceea a altor opere la fel de semnificative, s-a dovedit extrem de laborioasă în timp ce se hotărîse să mai aștepte, cu intenția de a o publica întreagă, atunci cînd avea să fie terminată, scriitorul și-a dat seama că unele cărți ce nu erau încă gata de publicare îi fuseseră sustrase pentru a fi difuzate (un caz destul de frecvent în lumea antică); a vrut să denunțe furtul și să renunțe la publicare, dar, la insistențele prietenului său Aureliu, episcop al Cartaginei, s-a hotărît să revadă partea deja compusă și să termine lucrarea, rescriind partea a doua a cărții a douăsprezecea și adăugînd altele trei, fără să aducă textului deja divulgat modificări prea mari",
    "79": " A adăugat textului și scrisoarea pe care i-o trimisese lui Aureliu, unde îi povestea împrejurările în care fusese scrisă Așa cum s-a întîmplat și cu Explicarea Facerii, prelungirea perioadei de compunere a Treimii și faptul că Augustin nu a revizuit la sfîrșit întreaga scriere au dăunat întru cîtva structurii, care apare discontinuă și dezordonată; totodată, tocmai din cauza duratei prelungite a redactării, multe dintre doctrinele expuse aici sînt reluate și în alte opere din aceeași perioadă începutul e consacrat polemicii împotriva arianismului care, deși fusese condamnat la conciliul de la Constantinopol și la cel din Aquileia din 381, era încă viu în Occident și chiar la Cartagina, așa cum vom vedea imediat Primele patru cărți sînt consacrate combaterii ereziilor, în special a celei mai importante dintre ele, arianismul; în acest scop, Augustin reia multe dintre considerațiile avansate de teologia orientală, mai cu seamă de Părinții Capadocieni, cunoscuți de el probabil doar în traducere latină",
    "80": " Fundamentală este insistența asupra problemei relației dintre Persoanele divine: Dumnezeu este iubire, iar raporturile intertrinitare sînt raporturi de iubire Ca să ni le reprezentăm, ne ajută chiar structura omului, care a fost creat după chipul și asemănarea Domnului și păstrează în sine imaginea acestuia, chiar dacă imperfectă; în acest fel noi putem să descoperim în Dumnezeu mintea, cunoașterea de sine și iubirea de sine, trei realități unite în aceeași esență și inseparabile, în circumincesiune* și relație reciprocă în schimb, în om, care e o creatură, aceste facultăți sînt separate, fiecare cu propria ei funcție; ele își regăsesc în minte unitatea: acest lucru este însă imposibil în cazul naturii divine, care e unitară și omogenă Opera, așa cum recunoaște și autorul ei, este extrem de complicată și puțini o pot înțelege (Epistola 169, 1) Ea constituie însă fundamentul doctrinei trinitare occidentale: nici măcar Toma din Aquino nu a marcat un progres în această privință, în raport cu Augustin",
    "81": " Și discuțiile care au dus în secolul al XI-lea la separarea Bisericii din Orient și contradicțiile dintre Orient și Occident în privința purcederii Duhului Sfînt au avut ca punct de pornire teologia lui Augustin; chiar teologii orientali, atît de reticenți în privința operelor scriitorilor latini, au făcut o excepție în cazul lui Augustin, considerat de ei o autoritate; în sfîrșit, De Trinitate a fost tradus în greacă la sfîrșitul secolului al XIII-lea de către monahul bizantin Maximus Planude \n\nDupă clarificările aduse de studiul despre Treime, Augustin a scris în 421 un mic tratat care conține într-o formă sistematică doctrina creștină L-a intitulat Manual (Enchiridion), pentru că un laic din Roma, Laurențiu, voia să aibă de la el un text scurt pe care să-l poarte mereu cu sine Opera nu are neapărat un conținut teologic, ci e mai degrabă menită să explice pe larg simbolurile credinței; sînt examinate aici și virtuțile creștine",
    "82": " Mai tîrziu, dar tot în timp ce compunea Treimea, lui Augustin i-a fost adusă (în 418) o Predică a arienilor (Sermo Arrianorum), un text anonim care circula în Africa (cf vol II, t1, p 314) Zece ani mai tîrziu, la Hippona a avut loc o dispută publică între Augustin și episcopul arian Maximinus, care venise în Africa după ce arianismul fusese condamnat la Aquileia; cu această ocazie, Augustin reia polemica împotriva arienilor și scrie o Confutație a „Predicii arienilor” (Contra Sermonem Arrianorum), o Dezbatere cu Maximinus, episcop al arienilor (Collatio cum Maximino Arrianorum episcopo) și o operă împotriva lui Maximinus Arianul (Contra Maximinum Arrianum); de asemenea, cîteva predici și cîteva scrisori trimise arianului Pascențiu (Epist 238-241) Tot în acest context polemic de combatere a arienilor trebuie plasată și opera Contra dușmanului Legii și al Profeților (Contra adversarium Legis et Prophetarum), scrisă prin 419-420 pentru combaterea unui eretic necunoscut care afirma că creația n-ar fi fost lucrarea adevăratului Dumnezeu, și nici Legea și profeții – manifestarea acestuia",
    "83": " \n\nBibliografie Ediții: De Trinitate, CChrLat 50, 1969 (WJ Mountain, F Glorie); BA 15-16, 1991 (E Hendrickx, G Madec); M Mellet, Th Camelot, P Agaesse, J Moingt); NBA 4, 1973 (intr A Trapé, MF Sciacca, trad G Beschin) Ediția bilingvă a De Trinitate în traducerea lui Planude: Augustinou, Peri Triados, ed M Papathomopoulos, I Tsavari, G Rigotti, Athenai, 1995 Despre operele antiariene: MP Ciccarese, „Il Contra adversarium Legis et Prophetarum di Agostino”, în Atti dell’Accad Nazionale dei Lincei, Memorie 25, Roma, 1981 Studii: M Schmaus, Die psychologische Trinitätslehre des hl Augustinus, Aschendorf, Münster, 1927 \n9 Epistole și predici \nScriitorul trebuie să consacre o parte din timpul său și necesităților practice ale Bisericii din Hippona și din întreaga Africă, unde Augustin devine tot mai faimos și mai important",
    "84": " O dovedește și rostirea unui mare număr de Predici: cele cu adevărat autentice sînt peste cinci sute, unele cu conținut exegetic, altele mai ales pe teme morale; o dovedește și bogatul său Epistolar, compus din 279 de scrisori, din care 54 provin de la corespondenții săi (printre ei, Paulinus de Nola și Ieronim, dar și personaje influente din Africa romană) Augustin le scrie oamenilor politici și funcționarilor statului, dar compune și lungi scrisori cu conținut doctrinal, scrisori-tratat, potrivite cu gustul vremii, așa cum făceau și Ieronim și Pelagius J Divjak a descoperit și publicat în 1981 un corpus de 31 de epistole numerotate de la 1* la 29*, 28 ale lui Augustin și 2 ale unui corespondent spaniol al său, Consentius; la acestea se adaugă o scrisoare a lui Ieronim către Aureliu, episcopul Cartaginei, datînd din 391-392 Epistola lui Ieronim este cea mai veche din acest corpus, celelalte fiind scrise în ultimii douăzeci de ani de viață ai lui Augustin",
    "85": " Subiectele sînt foarte variate și chiar cu caracter practic; interesantă este și atitudinea ostilă pe care o adoptă Augustin față de priscilienii din Spania Descoperirea acestor scrisori, pînă acum necunoscute, se explică prin faptul că epistolarul lui Augustin circula în Evul Mediu în culegeri antologice, cum probabil se întîmpla și cu predicile într-adevăr, și corpus-ul predicilor autentice ale lui Augustin, care fusese alcătuit de benedictinii din congregația San Mauro prin combinarea unor culegeri precedente, a fost mărit prin descoperirea unor florilegii cu noi omilii de către G Morin și C Lambot prin 1930 și, foarte recent, de către Dolbeau De fapt, abia începînd cu secolul al XVI-lea a fost adoptat, în cazul lui Augustin și al altor scriitori antici, criteriul privitor la reunirea într-un ansamblu unic a scrierilor care circulau divizate în mai multe părți \n\nBibliografie Ediții: CSEL 34, 1895-1898 (2 vol",
    "86": "); 44, 1904; 57, 1911 (Epistulae: A Goldbacher); 88, 1981 (1*-29*: J Divjak); BA 46B, 1987 (1*-29*: text și intr J Divjak; trad și comentariu R Braun, Y-M Duval, G Folliet, A-M La Bonnardière, S Lancel, C Lepelley, G Madec și alții); NBA 21-23, 1969-1971-1974 (intr M Pellegrino, trad T Alimonti, L Carrozzi) \n\nPredicile au fost rostite în fața credincioșilor din Hippona, iar unele și la Cartagina După cum observă Pincherle, „există în acele discursuri o ușurință și o spontaneitate a expresiei, o vioiciune a coloritului, o fervoare și, în același timp, multă căldură umană, la care nu ne-am aștepta în argumentarea adesea întortocheată și pedantă a anumitor pagini din marile tratate… E uimitor cum el știe să expună și să clarifice chestiunile cele mai dificile, să se apropie de sufletul ascultătorilor și să vorbească la fel ca un om obișnuit”; iar Quacquarelli observă că prin predicile sale Augustin „face să se nască între el și acultători o simpatie reciprocă",
    "87": " îi place să vorbească nu pentru că e încîntat de cuvintele rostite, pe care totuși le înlănțuie armonios, ci pentru conceptele pe care acestea trebuie să le exprime, pentru lucrurile ce trebuie comunicate” Așadar, predicile sînt foarte diferite, în funcție de persoanele cărora le erau adresate și în funcție de moment; instrumentul principal de comunicare cu oamenii simpli, crede Augustin, trebuie să fie limpezimea, chiar dacă acest lucru presupune, dacă ocazia o impune, folosirea limbii de zi cu zi într-adevăr, omilia are un scop concret și de neînlocuit, acela de a fi înțeleasă de toți fără ambiguități Dar acest lucru nu însemna că elaborarea literară trebuia să fie exclusă a priori; de aceea, Augustin găsește nimerit să utilizeze cu discreție resursele retoricii cu care fusese familiarizat încă de tînăr; ritmul frazei, extrem de variat, servește aceluiași scop Acesta este unul dintre lucrurile de preț ale omileticii augustiniene: atingerea unui uimitor echilibru între simplitate și elaborarea retorică",
    "88": " Un asemenea echilibru este consecința unei atente discipline, formulată în plan teoretic de Augustin însuși în Doctrina creștină, unde spune că predicatorul trebuie să-i povățuiască pe ascultători, să le placă acestora și să-i instruiască; însă este și rezultatul unei neîntrerupte activități de propovăduire în sînul comunității în orice caz, nu e de crezut că aceste predici ar fi axate exclusiv pe probleme de etică practică; chiar dacă într-un stil diferit, aici sînt propuse și explicate și doctrine fundamentale ale filozofiei augustiniene, care sînt apoi discutate cu metode mai științifice în alte opere (de exemplu, în aceea despre Treime), cum ar fi aceea a funcției esențiale a credinței, necesară pentru a înțelege „Cu îndreptățire cîte unul spune: «Eu trebuie să înțeleg pentru a putea crede»; dar și eu îți răspund cu nu mai puțină îndreptățire, cu vorbele profetului, crede, ca să înțelegi (cf Is 7, 9 [LXX]: «Dacă nu veți crede, nu veți înțelege»)",
    "89": " Avem dreptate amîndoi: înțelege ca să crezi, și crede pentru a înțelege; încearcă să mă înțelegi pe mine acum cînd îți vorbesc, și crede, pentru a mă înțelege, în cuvîntul lui Dumnezeu” (cf Serm 43, 7) Nu lipsesc așadar motivele profunde din predicile ținute în fața poporului: s-a constatat că acestea, compuse între 392 și 418, constituie un fel de text paralel cu cel al tratatului Cetatea lui Dumnezeu, a cărui scriere a început în 412, pentru că ating multe dintre temele prezente acolo, însă într-o formă diferită O dată rostite, aceste predici au fost păstrate și reunite în funcție de subiecte, astfel încît să formeze Explicarea Psalmilor (Enarrationes in Psalmos), despre care am vorbit mai sus, Predicile despre Evanghelia după Ioan (In Iohannis evangelium tractatus), cele zece Predici despre Epistola întîi a Sfîntului Ioan (In epistolam I Iohannis) și altele, minore, pe care le omitem din lipsă de spațiu",
    "90": " \n\nPredicile dedicate textului ioaneic sînt foarte importante pentru modul cum Augustin aprofundează doctrina iubirii lui Dumnezeu și a lui Cristos ca mijlocitor între Dumnezeu și om Crucea lui Cristos este simbolul umilinței care se opune trufiei filozofilor, dar și unicul instrument care ne permite să parcurgem drumul pînă la Dumnezeu (Firește, chiar dacă le-am menționat în acest context pentru a respecta criteriul contiguității de conținut, aceste omilii au un loc bine stabilit în activitatea lui Augustin: predicile despre Evanghelie și cele referitoare la epistolele lui Ioan datează din anii 414-416) \nBibliografie Ediții: BA 71-72-73A/B, 1969-1988 (In Iohannem Tractatus: MF Berrouard); SChr 75, 19944 (I Epitre de S Jean: P Agaesse); 116, 1966 (Sermons pour la Pîque: S Poque); NBA 24, 1968 (Commento al Vangelo di Giovanni e alla prima Epistola di Giovanni: intr A Vita, trad it",
    "91": " și note E Gandolfo, E Maderini); 25-28, 1967-1977 (intr A Corticelli, trad it și note R Minuti, V Tarulli, T Mariucci); 29, 1979 (Discorsi: sul Vecchio Testamento, intr de M Pellegrino, trad it și note P Bellini, F Cruciani, V Tarulli); 30-31, 1982-1990 (Discorsi: Sul Nuovo Testamento, trad it și note L Carrozzi); 32, 1984 (Discorsi: Su i tempi liturgici, trad it și note P Bellini, F Cruciani, V Tarulli); 33, 1986 (Discorsi: Su i Santi, intr A Quacquarelli, trad it, note și index M Recchia); 34, 1989 (Discorsi: Su argomenti vari, trad it și note V Paronetto, AM Quartiroli); Agostino, Amore assoluto e „terza navigazione” Commento alla Prima Lettera di Giovanni, zece predici",
    "92": " Commento al Vangelo di Giovanni, a doua predică Intr, trad, note și aparat critic G Reale, cu textul în latină la început, Rusconi, Milano, 1994 Studii: Ch Mohrmann, Die altchristliche Sondersprache in den Sermones des hl Augustin, Dekkers & van de Vegt, Nijmegen, 1932 și retipărit Hakkert, Amsterdam, 1965 (important pentru formularea „Sondersprache”, „limba specială a creștinilor”, despre care cf vol I, p 354 și urm); J Oroz, La retorica en los Sermones de San Augustín, Madrid, 1963 Ediții ale Comentariului la Psalmi: CChrLat 38-40, 1956 (E Dekkers, J Fraipont); 41, 1961 (C Lambot); pentru celelalte texte exegetice cf CChrLat 33, 1958 (Quaestiones in Heptateuchum: J Fraipont); 44B, 1980 (Quaestiones Evangeliorum: A Mutzenbecher) O antologie cu comentariu: M Simonetti (Fondazione Valla, Mondadori, Milano, 19892) \n10",
    "93": " Lupta contra donatiștilor \nîntre 400 și 411, lupta împotriva donatiștilor are un caracter nu doar doctrinar, ci și juridic și politic, determinîndu-l pe Augustin să formuleze o teorie conform căreia e necesar să fie folosite împotriva donatiștilor și puterile, chiar dacă de esență exclusiv civilă, ale așa-numitei coercitio, adică să fie obligați prin măsuri polițienești să profeseze credința catolică \n\nîn această situație grea, Augustin se apropie tot mai mult de Aureliu, episcopul Cartaginei, cu care era prieten de mult, o persoană energică, un bun conducător, care îl va susține și în bătăliile următoare Augustin nu se sustrage de la discuțiile publice cu donatiștii, așa cum rezultă din numeroase scrisori ale sale; procedînd astfel, îi reînsuflețește pe catolici, care erau în minoritate, obținînd o răsturnare rapidă a situației în urma accentuării continue a violențelor donatiștilor contra catolicilor, fundamentală a fost însă decizia luată în cadrul conciliului african din 403 de a trimite la împăratul Honorius delegați care să-i ceară să aplice donatiștilor legile lui Theodosius I împotriva ereticilor",
    "94": " Această decizie a fost importantă în plan juridic deoarece i-a considerat pe schismatici (deși creștini, cum erau donatiștii) niște eretici: donatiștii au fost considerați astfel pentru că acordau un nou botez celor care, abandonînd ortodoxia, aderau la schismă într-adevăr, de mai multă vreme, situația se înrăutățise Raporturile dintre cele două comunități, proaste dintotdeauna, degeneraseră într-o violență fățișă despre care, desigur, sîntem informați numai prin intermediul unor surse ortodoxe, pe care, totuși, nu avem motive să nu le considerăm veridice Augustin însuși, împreună cu colaboratorii săi cei mai apropiați trebuie să fi fost afectați; cum se întîmplă întotdeauna în astfel de cazuri, mai expuși violențelor erau cei ce abandonaseră donatismul pentru a adera la ortodoxia universală Răspunsul oficial a constat într-o serie de măsuri polițienești instituite în 405; printre alte măsuri coercitive s-a numărat și aceea de a restitui catolicilor toate proprietățile ecleziastice aflate în posesia schismaticilor",
    "95": " \n\nAugustin a adăugat acestor măsuri impuse de autoritatea politică o susținută activitate polemică Putem să facem doar cîteva referiri la unele din numeroasele tratate din acești ani (400-405): cele trei cărți împotriva epistolei lui Parmenianus (Contra epistulam Parmeniani), donatistul care contestase regulile exegetice ale lui Tyconius (cf vol II, t 1, pp 270-271); dintre cărți, a doua prezenta un interes particular pentru Augustin, deoarece acolo el susținea că Biserica era un corp „bipartit” unde intrau și cei buni, și cei răi, dar aceasta nu însemna că ei ar fi constituit două realități separate Astfel erau combătuți chiar donatiștii, care susțineau că ar putea să existe o „Biserică a Sfinților”, a lor, opusă, evident, celei formate din păcătoșii catolici; dată fiind importanța tematicii, aceasta este una dintre cele mai semnificative opere scrise de Augustin împotriva schismaticilor, în care examinează din nou rolul diferitelor taine și al celor care le oficiază și afirmă iarăși că numai la sfîrșitul vremurilor cei buni vor fi aleși dintre cei răi",
    "96": " Mai menționăm: cele șapte cărți Despre botez, împotriva donatiștilor (De baptismo contra Donatistas), unde reia chestiunea fundamentală a valabilității botezului oficiat de eretici, analizată deja de Ciprian, de la care se revendicau și adversarii lui Augustin; Epistola către catolici referitoare la secta donatiștilor (Epistula ad Catholicos de secta Donatistarum), care poartă și titlul Despre unitatea Bisericii (De unitate Ecclesiae); o confutație (scrisă între 400 și 403) a unei epistole pe care Petilianus, episcopul donatist din Cirta, o trimisese comunității sale (Contra epistolelor lui Petilianus, Contra litteras Petiliani): în această operă, Augustin repropune exegeza în sens ortodox a textelor citate de Petilianus; cele patru cărți, scrise în 405, după promulgarea legilor antidonatiste, și intitulate împotriva lui Cresconius (Contra Cresconium gramaticum), prin care e combătut un învățat care îl apărase pe Petilianus de precedentul atac al lui Augustin Există și alte scrieri, minore Despre acestea putem să spunem pe scurt, la fel ca Pincherle, că, dacă într-o primă fază combaterea donatiștilor se baza în mod esențial pe materialul documentar adunat deja de Optatus din Mileve, cum erau actele conciliilor africane, în ultimele Augustin și-a amplificat propria informație, probabil și grație ajutorului unor prieteni, utilizînd acte ale conciliilor donatiste, epistole interne ale comunității schismaticilor și fapte din istoria recentă",
    "97": " El a denunțat nu doar violența exercitată împotriva catolicilor, ci și duritatea cu care erau tratați donatiștii disidenți Un motiv mai complex îl reprezenta modul cum schismaticii se revendicau de la Ciprian, foarte venerat în Africa; acesta susținuse necesitatea repetării botezului, dacă acesta fusese oficiat de eretici (cf vol I, pp 405-406); Augustin nu ezită să opună autorității lui Ciprian pe cea a Apostolului Petru sau a Bibliei și subliniază cît de mult prețuia Ciprian unitatea Bisericii catolice Pretenția donatiștilor de a reprezenta adevărata Biserică a sfinților e combătută de episcop, care afirmă că ei sînt în realitate o Biserică de separați; împărțirea între aleși și damnați nu are loc în această lume, ci în cealaltă, și nimeni nu-și poate aroga dreptul de a aparține primei categorii în opoziție cu atitudinea resemnată a multora dintre colegii săi episcopi, care se adaptaseră situației, Augustin vrea să pună capăt schismei, fiindcă o divizare a credincioșilor creștini echivalează cu o divizare a lui Cristos",
    "98": " Orgolioasa pretenție a donatiștilor că ar îndura un martiriu în urma persecuțiilor este falsă, pentru că suferințele nu dovedesc nimic dacă sînt îndurate pentru o cauză greșită: numai prin mărturisirea adevăratei credințe se poate obține calitatea de martir (o afirmație pe care o făcuse deja Ciprian) „Acești oameni nu pot muri ca niște martiri pentru că nu au dus o viață de creștini Nu devii martir datorită pedepselor, ci grație cauzei” (Epist 204, 4) La acuzația de persecuție, lansată în urma aplicării legilor imperiale, Augustin răspunde că acestea nu-i condamnă la moarte pe eretici și nu-l obligă pe nici unul din ei să se convertească, ci împiedică doar producerea răului Cu atît mai puțin se puteau plînge de violență donatiștii, care o exercitaseră întotdeauna și chiar obținuseră sprijinul unui dușman al creștinismului cum era Iulian Apostatul Persecuția al cărei obiect ar fi fost donatiștii nu este îndreptată împotriva creștinului, ci împotriva răului care există în sufletul său, adică împotriva ereziei; a nu o lua în seamă ar fi o neglijență de neiertat",
    "99": " Lupta lui Augustin a fost dusă pînă la capăt cu succes, dar victoria n-a fost definitivă: convertirile forțate realizate prin mijloace polițienești nu au dus la încetarea ostilității față de catolici, și donatiștii au continuat să existe în Africa și sub dominația ulterioară a vandalilor, pentru a întîmpina apoi cu entuziasm invazia arabă \n\nBibliografie Ediții: CSEL 51, 1908 (Psalmus contra partem Donati, Contra epistulam Parmeniani, De baptismo: M Petschenig); 52, 1908 (Contra litteras Petiliani, Epistula ad Catholicos de secta Donatistarum, Contra Cresconium: M Petschenig); 53, 1910 (De unico baptismo, Breviculus și alte opere minore antidonatiste: M Petschenig); BA 28, 1963 (Psalmus contra partem Donati; Contra epistulam Parmeniani, De secta Donatistarum: Y Congar, G Finaert, G Bouissou); 29, 1964 (De baptismo: G Finaert, G Bavaud); 30, 1967 (Contra epistulas Petiliani: G Finaert, B Quinot); 31, 1968 (Contra Cresconium, De unico baptismo: G",
    "100": " Finaert, AC de Veer); 32, 1965 (Breviculus și alte opere antidonatiste: E Lamiranda, G Finaert) \n\nSchisma donatistă ia sfîrșit o dată cu conciliul de la Cartagina din 411, după ce, în 408, legile lui Honorius fuseseră impuse din nou și înăsprite: Heraclian, guvernatorul Africii, acceptînd o cerere a catolicilor, l-a însărcinat în 410 pe tribunul și secretarul Flavius Marcellinus să-i convoace pe episcopii donatiști la o conferință care urma să se țină la Cartagina peste patru luni și unde urma să se ajungă la respingerea minciunii eretice; dacă aceștia nu s-ar fi prezentat, ar fi fost condamnați în contumacie și declarați vinovați Nu putem vorbi pe larg aici despre Conciliul de la Cartagina, ale cărui Acte s-au păstrat; partea catolică a fost apărată, în afară de Augustin, de prietenii săi cei mai credincioși, Aureliu și Alypius Dezbaterea s-a încheiat la 26 iunie 411 cu o sentință a lui Marcellinus favorabilă catolicilor, după multe discuții, tentative de obstrucționare și tertipuri; sigur, Marcellinus avusese încă de la început intenția de a da o astfel de sentință",
    "101": " Cîteva luni mai tîrziu, la începutul anului 412, împăratul Honorius a dat o nouă lege prin care îi pedepsea pe donatiști prin amenzi, confiscări de bunuri și exilări Deși aprobă astfel de măsuri de coerciție, Augustin recomandă aplicarea unor pedepse moderate și evitarea condamnărilor la moarte \n\nActele Conciliului de la Cartagina se pot citi în SChr 194-195, 1972; 224, 1975; 373, 1991 (S Lancel); CChrLat 149A, 1974 (S Lancel) Studii: P Brown, „Il disseno religioso nel tardo impero romano: il caso dell’Africa settentrionale”, în Idem, Religione e società nell’età di sant’Agostino, trad it Einaudi, Torino, 1975, pp 223-244; „L’atteggiamento din sant’Agostino verso la coercizione religiosa”, ibidem, pp 245-263 \n11 Orașul pămîntesc și Ierusalimul ceresc \nîntre timp, alte probleme se iveau, pentru că situația socială, economică și politică se agrava de la o zi la alta Invaziile barbarilor în Imperiul Roman erau continue, și ultima, cea din 410, fusese cea mai înspăimîntătoare, chiar dacă, pe plan politic, cea precedentă, din 408, nu fusese mai puțin gravă, fiindcă desprinsese din imperiu Spania, Gallia și Britannia",
    "102": " în 410, goții lui Alaric jefuiseră Roma, devastaseră Italia pînă la strîmtoarea Messina și urcaseră apoi spre Provence Invazia barbarilor îi constrînsese pe mulți romani, dintre care unii de familie nobilă, să se refugieze în Africa, unde aduceau informații despre devastările și violențele la care asistaseră Reacția păgînilor, atenuată de multă vreme, dar încă vie, mai ales în cercurile intelectuale atît din Roma, cît și din Africa, se făcuse din nou simțită prin reluarea vechii acuzații, care circulase deja pe vremea lui Tertulian, că nenorocirile abătute asupra oamenilor erau dorite de zei, supărați din cauza răspîndirii noii religii Deși aceste acuzații erau lansate de păgîni, e posibil ca ele să fi făcut să se nască îndoieli și printre creștini, obișnuiți cu ideea opusă, de origine constantiniană și răspîndită de Lactanțiu, conform căreia instaurarea creștinismului ar fi garantat Romei protecția în fața barbarilor Știrea distrugerii Romei, care în scrierile din epoca imperială era considerată un oraș etern, convingîndu-i, într-o oarecare măsură, și pe unii intelectuali creștini, ca Ieronim, tulburase sufletele tuturor: și Augustin, în epistolele din acei ani, îndeamnă la întoarcerea privirii către patria cerească, și nu către cea pămîntească; violențelor barbarilor, care tulburau sufletele, el le contrapunea violențele donatiștilor; jefuirea Romei demonstra efemeritatea bunurilor din această lume: sînt motivele prezente în omilia Despre distrugerea Romei (De excidio urbis Romae)",
    "103": " Mai puțin înflăcărate și mai științifice sînt discuțiile purtate de Augustin în unele din epistolele-tratat: prima poartă numărul 102 și examinează șase chestiuni care fac obiectul unei polemici cu păgînii (mai ales cu Porfiriu), iar celelalte (nr 132, 136, 137) sînt adresate unui păgîn nobil și cultivat, Volusian, care adusese mai multe critici creștinismului Augustin reia toate aceste chestiuni, în acea manieră sistematică și enciclopedică ce-i este atît de caracteristică, într-o operă impresionantă, Despre cetatea lui Dumnezeu (De civitate Dei) Aceasta era anunțată, în esență, la sfîrșitul operei exegetice pe care Augustin o ducea la bun sfîrșit în 412, adică Explicarea Facerii în litera ei Cetatea lui Dumnezeu poate fi prezentată chiar cu cuvintele lui Augustin, care o descrie în Retractări: „Primele cinci cărți resping părerile acelora care pretind că, pentru ca oamenii să prospere, e nevoie de cultul mai multor zei pe care păgînii erau obișnuiți să-i venereze; și cum acest cult este interzis, ei susțin că aici ar fi cauza nenumăratelor nenorociri de-acum",
    "104": " Următoarele cinci cărți îi combat pe cei ce recunosc că aceste nenorociri n-au lipsit și nu vor lipsi niciodată din viața muritorilor… însă afirmă că credința în mai mulți zei… ar fi folositoare în viața de apoi Astfel, în primele zece cărți sînt respinse aceste două păreri neîntemeiate, contrarii religiei creștine însă pentru ca nimeni să nu-mi reproșeze că doar am respins ideile altora fără să le susțin pe ale noastre, acest lucru se petrece în a doua parte a operei, care e compusă din douăsprezece cărți… dintre acestea, primele patru examinează originea celor două cetăți, dintre care una e a lui Dumnezeu, iar cealaltă e din lumea aceasta; următoarele patru vorbesc despre mersul și dezvoltarea lor; iar ultimele trei, despre scopul final Astfel, deși toate cele douăzeci și două de cărți vorbesc atît despre o cetate, cît și despre cealaltă, titlul și l-au luat totuși de la cea mai bună dintre ele, așa că opera se numește Cetatea lui Dumnezeu”",
    "105": " Este evident, așadar, că polemica împotriva păgînilor stîrnită de impresia produsă de jefuirea Romei a fost doar punctul de pornire pentru o analiză mai profundă a realității umane și a celei divine, coborîte pe pămînt Totuși, așa cum se întîmplă cu operele mai întinse ale lui Augustin, acest plan devine mai clar și se dezvoltă puțin cîte puțin, începînd cu hotărîrea inițială de a răspunde acuzațiilor păgînilor și continuînd cu considerațiile asupra Romei, cetate a oamenilor prin excelență, urmate de reflecțiile despre cetatea lui Dumnezeu, care există pe pămînt într-o formă încă imperfectă și se va realiza pe deplin în Ierusalimul ceresc Din indicațiile pe care opera le conține rezultă că a fost scrisă pe durata a mai multor ani și publicată pe grupuri de cărți: primele cinci în 415, iar celelalte ulterior, pînă în 426 \n\nPrimele cărți au la bază o intenție apologetică mai tradițională, așa cum putem deduce chiar din cuvintele lui Augustin: apărarea creștinismului de acuzațiile păgînilor care vedeau în el cauza nenorocirilor din acele vremuri; trecerea în revistă în mod critic a istoriei umanității, și în primul rînd a Romei, pentru a surprinde în ea aceleași calamități ca și în epoca creștină (așadar, respingerea păgînismului în plan istoric); prezentarea violențelor și a nedreptăților de care e plină istoria și, în sfîrșit, acuzarea păgînilor din perspectivă creștină pentru idolatria lor imorală",
    "106": " Acest lucru fusese deja făcut de Tertulian, Minucius Felix și Arnobiu Sigur, Augustin aduce în discuție și elemente de mai mare actualitate, cum ar fi ideea că Imperiul Roman s-ar fi întins prin voința providențială a lui Dumnezeu, ori că religia creștină ar avea o funcție benefică pentru realitatea politică romană, pentru că poate să-i civilizeze pe barbari (fapt pe care creștinii din Italia, de exemplu Ambrozie și Ieronim, îl acceptau cu multă prudență), precum și o evaluare pozitivă a romanității devenite creștine (obiectul discuției sînt împărații Constantin și Theodosius) Din acest motiv, unii cercetători au presupus că în micul poem al păgînului Rutilius Namazianus intitulat Despre întoarcerea sa în patrie (De reditu suo), compus în 416, autorul, atunci cînd exaltă funcția civilizatoare a Romei păgîne, ar dori să răspundă ideilor lui Augustin – însă e doar o ipoteză După interpretarea istoriei, se trece la interpretarea filozofiei păgîne, de care Augustin era foarte interesat încă din perioada petrecută la Milano",
    "107": " O inteligentă istorie a filozofiei este materia cărților următoare: ea culminează cu paginile în care Augustin acordă o atenție particulară platonismului, subliniindu-i meritele, chiar în cazul unor gînditori care au combătut creștinismul, cum e Porfiriu El polemizează însă și cu platonicienii, cum sînt Porfiriu și Apuleius, a căror amintire era foarte vie în Africa, pentru a arăta ce le-a lipsit ca să ajungă să înțeleagă noua religie \n\nUrmează, începînd cu cartea a unsprezecea, expunerea privind cetatea din ceruri, creată de Dumnezeu: este interpretată istoria Facerii, a primelor vîrste ale omenirii, a ebraismului, recurgînd la erudiția creștină și la cronografiile scrise de Eusebiu și de predecesorii săi Din acestea sînt extrase teoriile referitoare la diversele epoci ale umanității, ultima dintre ele fiind cea contemporană După acest examen al istoriei lumii, al celor două cetăți, cea pămîntească și cea cerească, acestea sînt comparate una cu alta: „Două feluri de iubire au creat cele două cetăți, adică cetatea pămîntească a iubirii de sine, care ajunge pînă la disprețuirea lui Dumnezeu, și o cetate cerească a iubirii de Dumnezeu, care ajunge pînă la disprețul de noi înșine” (XIV, 28)",
    "108": " Cele două cetăți sînt constituite, pe de o parte, de cei care trăiesc pentru trup, iar pe de altă parte de cei care se hrănesc cu har; ele sînt indisolubil legate între ele, dar cetatea cerească este doar vremelnic pe pămînt, în sensul că trebuie în mod necesar să-și unească propriile fapte cu cele ale cetății pămîntești, și totuși nu e făcută să existe pe pămînt; ea se va realiza pe deplin atunci cînd cetatea pămîntească nu va mai exista, adică după judecata de apoi Nu e ușor de spus ce anume ar putea fi „cetatea lui Dumnezeu” (Pincherle preferă să spună „cetățenie”, reluînd semnificația latină a termenului civitas, adică o comunitate de oameni legați între ei prin dreptul de apartenență la aceeași cetate) Este Biserica celor sfinți, dar nu este cetatea tuturor celor ce aparțin Bisericii, fără distincție Așadar, adevăratul său început este reprezentat de mîntuirea pe care ne-a adus-o Cristos, care a constituit originea Bisericii",
    "109": " Prin botez, pătrundem în ea, dar nu rămînem neapărat: botezul șterge păcatul originar, dar nu și concupiscența, afirmă Augustin, în acord cu polemica antipelagiană contemporană; Biserica este formată din oameni, prin urmare, în mersul său, poartă cu sine și pe cei buni, și pe cei răi, pentru că Biserica de acum nu e identică cu cea eshatologică Și ultimele două cărți ale operei, în care se abordează chestiunea mîntuirii celor drepți și în care Augustin se întreabă cine sînt drepții care se vor mîntui și ce funcție poate avea Biserica pe pămînt ca să ajute la mîntuirea lor, reiau tematica antipelagiană Pe de altă parte, cetatea pămîntească este formată din acei oameni care poartă în sine imaginea omului din lumea aceasta: ea încearcă în mod constant să se organizeze după ordinea sa proprie și este orientată spre posesia lucrurilor materiale și desfătarea prin ele De aceea, se află într-o luptă continuă cu ordinea pe care o dorește Dumnezeu; însă, oricît de rea ar fi, cetatea pămîntească în sine este un lucru măcar în parte bun, după cum se vede din faptul că și animalele respectă anumite legi",
    "110": " Totul însă în mod relativ: pacea și ordinea celor necredincioși sînt în esență false Adevărata cetate așadar este numai cetatea cerească, organizată pentru a asigura cetățenilor săi adevărata libertate, cea creștină: cetatea pămîntească nu are dreptul să fie numită astfel De aceea, republica romană, imperiile asirienilor și egiptenilor, care au fost principalele realizări ale cetății pămîntești, făcute de păgîni, nu au fost, în esență, o adevărată cetate, pentru că au fost caracterizate de dezordine în ciuda acestui lucru, Augustin se oprește îndelung asupra celei de-a doua cetăți, tocmai pentru că vede că a fost realizată pe pămînt, și, în primul rînd, asupra istoriei republicii romane care, deoarece devenise creștină de curînd, putea suscita dificultăți de interpretare Construcția cetății cerești se face progresiv în această lume, grație planului providenței divine; oamenii dintr-o cetate nu sînt altfel decît oamenii din cealaltă: ei trăiesc împreună, dar nu în același mod și nu au aceleași țeluri",
    "111": " O operă atît de întinsă nu e lipsită de prolixitate, de digresiuni și demonstrații greoaie; autorul încearcă să găsească răspuns pentru prea multe probleme în același timp; rezultatul este nesistematic, chiar în mai mare măsură decît în alte opere ale epsicopului de Hippona Cu toate acestea, ne putem întreba dacă nu este scrierea cea mai importantă a lui Augustin, o expresie a geniului său mai semnificativă chiar decît Confesiunile Din spirit enciclopedic, scriitorul vrea să folosească toată știința vremii pentru a rezolva toate chestiunile cu care cultura păgînă îl face să se confrunte; este o atitudine comună a literaților din Antichitatea tîrzie, în cazul cărora, totuși, intenția este complet diferită, deoarece enciclopedismul și erudiția corespund dorinței lor de a păstra ceea ce a fost transmis de înaintași în această operă, Augustin își folosește capacitățile exegetice, reluînd probabil doctrinele donatistului Tyconius, cum este cea referitoare la milenarism; propune o proprie teologie a istoriei; folosește mai multe cunoștințe din teologia greacă, așa cum începuse deja să facă o dată cu De Trinitate, care este redactată în acea perioadă și se suprapune cu scrierea primelor cărți din Cetatea lui Dumnezeu",
    "112": " Cetatea lui Dumnezeu a fost o operă fundamentală de-a lungul întregului Ev Mediu, chiar mai mult decît Confesiunile, deși a fost înțeleasă în baza unor criterii diferite de cele dorite de autorul ei Din cauza controverselor medievale dintre imperiu și Biserică, ideile fundamentale ale operei au fost interpretate în sens politic S-a spus că lucrarea ar conține o acuzație la adresa puterii de stat, opera diavolului, și o preamărire a puterii ecleziastice sau papale în realitate, Augustin nu intenționează nicicum să facă o distincție între două realități politice, Biserica și Statul: el a vrut doar să sublinieze că forțele negative se manifestă în special prin lupta politică a statelor din lumea aceasta, din cauza setei de putere și de glorie a oamenilor, și o degenerare analoagă ce poate avea loc în cetatea cerească nu face obiectul cercetării autorului nostru Cetatea pămîntească nu e totuna cu statul, pentru că toți membrii ei sînt destinați damnării eterne, în timp ce în cadrul statului trăiesc și cei care aparțin cetății cerești",
    "113": " \n\nBibliografie Ediții: CChrLat 46, 1969 (De excidio urbis Romae: MV O’Reilly, cu alte opere minore) Prima ediție a De civitate Dei a fost și una dintre primele cărți tipărite în Italia (la Subiaco, în 1467), dovadă a importanței operei în prezent: CSEL 40, 1899 (E Hoffmann); CChrLat 47-48, 1955 (B Dombart, A Kalb); aceeași ediție (publicată deja de Teubner) a lui Dombart și Kalb, la care se adaugă cele Duae epistulae ad Firmum editate de J Divjak, publicate acum de același editor, Stuttgart, 19815 Traduceri: GE McCracken, WM Green, D Wiesen și alții (Loeb, 1957-1972); BA 33-37, 1959-1960 (G Bardy, G Combès); NBA 5, 1-3, 1978 (intr A Trapé și alții, trad D Gentili); L Alici (Rusconi, Milano, 1984) Studii: G Lettieri, Il senso della storia in Agostino d’Ippona, Borla, Roma, 1988; J",
    "114": " van Oost, Jerusalem and Babylon…, Leiden, Brill, 1991 \n12 Criza pelagiană: prima fază \nPrintre transfugii care părăsiseră Italia răvășită de invazia lui Alaric se găsea și Pelagius, împreună cu cîțiva dintre protectorii săi aristocrați pentru care Augustin, imediat ce i-a cunoscut, a nutrit puțină simpatie Pelagius, care pînă atunci trăise la Roma, prețuia operele antimaniheiste ale lui Augustin, însă, după cum am arătat mai sus, fusese neplăcut impresionat de o faimoasă afirmație din Confesiuni: (X, 29, 40: „Dă [să facem] ceea ce poruncești și poruncește ceea ce vrei”), considerată de el o formă explicită de anulare a liberului arbitru Deși Pelagius ajunsese în Africa în 410-411 și își făcuse cunoscute ideile și la Cartagina, Augustin nu s-a hotărît să le respingă imediat La problema pelagianismului în general ne-am referit în vol II, t 1, pp 350-352 \n\nDoctrinele lui Pelagius au fost însă răspîndite imediat de Celestius, tovarășul și discipolul său, care a început fără nici o ezitare să repună în discuție semnificația botezului și, mai ales, să nege necesitatea acestuia în cazul copiilor: ei nu erau atinși de nici un păcat, dat fiind că nu erau afectați de cel originar (așadar, potrivit lui Celestius, botezul era celebrat din pură obișnuință)",
    "115": " Celestius a fost denunțat lui Aureliu pentru unele din afirmațiile sale de către Paulinus, biograful lui Ambrozie, care administra în Africa bunurile Bisericii din Milano; Celestius se încadrează în esență în sfera gîndirii lui Pelagius, pe care o împinge însă spre limite extreme: Adam fusese creat ca muritor, prin urmare ar fi murit chiar dacă n-ar fi păcătuit; păcatul originar l-a atins doar pe el; copiii sînt în aceeași stare ca Adam înainte de păcat; nici păcatul sau moartea lui Adam și nici învierea lui Cristos nu sînt cauza păcatelor sau a învierii tuturor oamenilor Celestius a fost condamnat și a plecat spre R, oprindu-se în Sicilia, unde și-a răspîndit ideile Dorind să-i condamne pe adepții săi, Aureliu a cerut intervenția lui Augustin pentru a aprofundare a termenilor doctrinali ai problemei, iar pentru o acțiune concretă s-a adresat guvernatorului Marcellinus, care deja colaborase cu folos la organizarea și încheierea conciliului antidonatist din 411",
    "116": " \n\nAșadar, Augustin a fost nevoit să intervină într-o nouă dispută doctrinală și, cu toate că trecuse de șaizeci de ani, a dus-o la bun sfîrșit cu aceeași energie și hotărîre cu care îi învinsese pe manihei și pe donatiști, obținînd în cele din urmă condamnarea oficială a pelagianismului Această condamnare nu a marcat însă și dispariția ereziei, iar el a trebuit să continue polemica împotriva pelagienilor pînă la sfîrșitul vieții sale: moartea a întrerupt scrierea ultimei sale opere, îndreptată tocmai împotriva lor; înainte de 430, în fiecare an Augustin a publicat o scriere în care îi combătea pe acești eretici A început să respingă ideile lui Celestius scriind în 412 prima operă pe care i-a trimis-o lui Marcellinus, intitulată Despre pedepsirea și iertarea păcatelor și despre botezul copiilor (De peccatorum meritis et remissione et de baptismo parvulorum): în prima carte este reconfirmată doctrina păcatului lui Adam; în starea determinată de acel păcat se nasc toți copiii; cartea a doua neagă că omul ar putea scăpa de această condiție",
    "117": " Nu e adevărat că perfecțiunea omului ar deveni imposibilă, așa cum susțin pelagienii, atunci cînd nu este admisă posibilitatea de a nu păcătui; pur și simplu, liberul arbitru nu poate exclude intervenția harului divin Omul, chiar dacă este botezat, păstrează în sine concupiscența, care a fost iertată ca păcat, dar este încă vie în trup, ca „lege a păcatului”, conform definiției din Rom 5, 12 Cele două cărți au fost urmate la puțină vreme de o a treia, unde Augustin se oprește asupra problemei originii sufletului după ce a avut posibilitatea să citească un Comentariu la Epistola către Romani al lui Pelagius, în care el îl identifică pe adevăratul cap al ereziei Ca urmare, Augustin reia și sintetizează motivele din cele două cărți precedente, referitoare la necesitatea botezului care servește la ștergerea unicului păcat comis de copii, cel originar, și la presupusa posibilitate de a nu păcătui, negată și de Scriptură (cf",
    "118": " Iov 14, 4-5; Psalmi 50, 6-7); îl citează, ca pe o autoritate, și pe Ciprian Urmează imediat un alt tratat, dedicat și acesta lui Marcellinus, cu sopul de a-l ajuta să depășească unele dificultăți, intitulat Spiritul și litera (De spiritu et littera), unde Augustin, reluînd opoziția dintre spirit și literă (2 Cor 3, 6), aplicată frecvent în cadrul exegezei Scripturilor, interpretează legea literei, care se rezolvă într-o poruncă, și legea spiritului, care implică invocarea harului; fără har, voința omului nu e în măsură să urmeze voința lui Dumnezeu Aceleași probleme sînt abordate și în unele epistole, cum e nr 140, ce poate fi considerată un tratat cu titlul Harul în Noul Testament, într-o carte, lui Honoratus (De gratia Testamenti Novi ad Honoratum liber unus); sau nr 157, adresată prietenului său Ilarie din Siracuza, care în 414-415 îi ceruse să-i clarifice unele probleme referitoare la posibilitatea de a nu păcătui, la soarta copiilor morți fără botez și la alte chestiuni de ordin moral",
    "119": " \n\nDin acei ani datează scrierea despre Credință și fapte (De fide et operibus), care totuși nu e dedicată exclusiv combaterii pelagienilor, ci discutării anumitor norme practice pentru admiterea la botez; pornind de la această analiză, discursul se focalizează asupra raportului dintre credință și fapte, fiindcă iertarea păcatelor e obținută de creștin prin credință, care lucrează prin intermediul iubirii în 414 a ajuns în preajma lui Augustin tînărul Orosius, care fugise din Spania devastată de vizigoți și agitată de erezia priscilienilor; acesta i-a adus, în vederea unei analize, un Memoriu privitor la eroarea priscilienilor și a origeniștilor (Commonitorium de errore Priscillianistarum et Origenistarum), căruia Augustin îi răspunde prin micul tratat adresat Prezbiterului Orosius, împotriva priscilienilor și a origeniștilor, unde începe că examineze problema originii sufletului, pe care o va aborda apoi mult mai aprofundat în Epistola 166, trimisă lui Ieronim, un adevărat tratat Despre originea sufletului omenesc Augustin a încredințat această epistolă lui Orosius, ca s-o ducă la Betleem și să continue acolo să-i combată pe pelagieni, care fuseseră primiți în mod favorabil în Orient",
    "120": " în acest tratat, intenția lui Augustin este de a găsi o explicație pentru problema originii sufletului care să se poată încadra în concepția sa antipelagiană și în doctrina sa privitoare la transmiterea păcatului originar și la necesitatea botezării copiilor Totodată, îi trimite lui Ieronim Epistola 167 (Privitor la o sentență a apostolului Iacob) în care, analizînd Iac 2, 11, contestă ideea că toate păcatele ar fi egale, așa cum pretindeau stoicii \n\nPelagius scrisese, pe vremea cînd încă trăia la Roma, o carte Despre natură, unde susținea posibilitatea nevinovăției omului bazîndu-se, între alții, chiar pe Augustin, din care cita cîteva fragmente preluate din precedentul tratat Despre liberul arbitru pentru a arăta că se contrazice Citind această operă, Augustin este nevoit să replice în 415 cu o scriere Despre natură și har (De natura et gratia) care o corectează încă din titlu pe cea a adversarului și din care, așa cum obișnuiește să facă în tratatele de bătrînețe, Augustin citează pas cu pas, citarea fiind urmată imediat de confutație",
    "121": " Augustin nu acceptă interpretarea reductivă a harului, propusă de Pelagius, ca posibilitate de a nu păcătui dăruită de Dumnezeu omului prin liberul arbitru sau prin lege, care indică binele ce trebuie făcut și răul ce trebuie evitat Apoi, pentru că predicile lui Celestius avuseseră succes în Sicilia, el răspîndind acolo, printre alte doctrine, și pe aceea conform căreia copilul mort nebotezat nu poate fi osîndit, iar cei bogați, dacă nu renunță la averile lor, nu pot obține mîntuirea (am spus mai sus, vol II, t 1, pp 350-352, că printre operele din corpus-ul pelagian se găsesc și unele preocupate de instanțele sociale), Augustin răspunde în același an cu Perfecțiunea dreptății omenești (De perfectione iustitiae hominis) \n\nBibliografie CSEL 60, 1913 (De peccatorum meritis et remissione et de baptismo parvulorum; De spiritu et littera; De natura et gratia; De natura et origine animae; Contra duas epistulas Pelagianorum: C",
    "122": "F Urba, I Zycha); BA 21, 1966 (De perfectione iustitiae hominis; De natura et gratia; De gestis Pelagii: G de Plinval, J de la Tullaye); NBA 17, 1, 1981 (Natura e grazia: Il castigo ed il perdono dei peccati ed il battesimo dei bambini…, intr și note A Trapè, trad it I Volpi); 17, 2, 1981 (Natura e grazia: Gli atti Pelagio; La grazia di Cristo e il peccato originale…, intr și note A Trapè, trad it I Volpi) \n13 Criza pelagiană: a doua fază \nAstfel, în circa trei-patru ani, mai multe opere ce s-au succedat în ritm rapid păreau să fi potolit erezia Dar nu s-a întîmplat așa, fiindcă Pelagius, după ce se refugiase în Palestina, obținuse un succes notabil disociindu-se de poziția extremistă a lui Celestius Ca urmare, a fost reabilitat de un conciliu ținut la Diospolis la sfîrșitul lui 415 și a fost apărat de mai mulți episcopi din Orient",
    "123": " La Diospolis, apărarea ortodoxiei universale fusese încredințată unor persoane mai puțin abile și mai puțin înzestrate decît Augustin; cu cîteva luni înainte, un sinod ținut la Ierusalim respinsese considerațiile antipelagiene ale lui Orosius, trimis de Augustin la Ieronim Pelagius a reluat lupta și l-a informat pe Augustin despre succesul său făcînd să-i parvină, fără nici un cuvînt în plus, doar concluzia conciliului De aceea, Augustin a trebuit să se angajeze într-o polemică de mai mare anvergură, nemaifiind vorba de o simplă controversă doctrinală De comun acord cu prietenul său Aureliu, a convocat un conciliu în 416, unde, după condamnarea lui Pelagius, s-a hotărît să se obțină confirmarea condamnării chiar de către Roma; episcopul de Hippona i-a trimis papei Inocențiu cartea sa Despre natură și har și i-a trimis lui Aureliu o operă în care relata Comportamentul lui Pelagius (De gestis Pelagii) Augustin susține că Pelagius fusese achitat de conciliul de la Diospolis pentru că episcopii nu erau bine informați în privința doctrinelor sale și se mulțumiseră cu faptul că acesta se disociase de Celestius și cu ceea ce Pelagius însuși spusese în acel moment, de aceea Augustin consideră necesară reexaminarea întregii probleme",
    "124": " Papa Inocențiu aprobă acțiunea lui Augustin și Aureliu și îl condamnă pe Pelagius în ianuarie 417, însă, cum papa moare la puțin timp după aceea, Pelagius și Celestius reușesc să obțină anularea condamnării de la succesorul lui Inocențiu, Zosimus, lăsînd să se înțeleagă că o astfel de condamnare avusese drept cauză maniheismul ascuns al lui Augustin Zosimus i-a certat cu asprime pe episcopii africani pentru decizia luată Așadar, totul trebuia luat de la capăt Nu putem expune aici evenimentele complexe care s-au succedat după hotărîrea papei; Pelagius a scris un nou tratat, Despre liberul arbitru, iar Augustin a reluat acțiunea de combatere a ereticului prin două opere scrise în 418 și legate între ele, una Despre harul lui Cristos (De gratia Christi) și alta Despre păcatul originar (De peccato originali); acestea le sînt trimise lui Albina, Pinianus și Melania care, la Ierusalim, încercaseră să obțină de la Pelagius rectificări ale doctrinei sale privitoare la păcatul originar și la har, iar Augustin reia marile direcții de dezvoltare ale controversei; totodată, neobosit, el trimite numeroase scrisori cu instrucțiuni prietenilor săi, la Roma și în alte locuri",
    "125": " A recurs din nou la condamnarea oficială în cadrul unui conciliu: acesta a fost convocat la 1 mai 418 și a reafirmat cu mai mare claritate, sub forma a nouă anateme, condamnarea pelagianismului, a doctrinei harului și a doctrinei păcatului originar; totodată, a confirmat validitatea sentinței papei Inocențiu și a trimis o copie a hotărîrilor sale lui Zosimus Apoi, bizuindu-se pe propria autoritate și ajutat de Aureliu, Augustin a intervenit pe lîngă împărat, iar la 30 aprilie 419, printr-un rescript al prefectului pretoriului, Pelagius și Celestius erau condamnați pentru subversiune din cauza doctrinei lor periculoase și erau obligați să părăsească Italia: împăratul dădea ascultare episcopatului african fără să ceară părerea papei în mare grabă, Zosimus a trebuit să revină asupra propriilor hotărîri și să confirme printr-o epistolă (așa-numita Tractoria) condamnarea celor doi \n\nBibliografie CSEL 42, 1902 (De perfectione iustitiae hominis; De gestis Pelagii; De gratia Christi et de peccato originali: C",
    "126": "F Urba, I Zycha); BA 22, 1975 (De gratia Christi… De natura et origine animae: J Plagnieux, F-J Thonnard, AC de Veer; cf și BA 21) \n14 Polemica antipelagiană: conflictul cu Iulian de Eclanun \nîn Italia, totuși, condamnarea lui Pelagius a făcut senzație, și nu atît din cauza intervenției autorității imperiale, considerată, în sine, nejustificată, cît mai ales pentru că s-a înțeles că episcopatul african își impusese propria teologie întregii creștinătăți occidentale Mulți fuseseră seduși de predicele lui Pelagius – atît nobili din Roma, cît și oameni ai Bisericii; printre aceștia, poate și Paulinus de Nola: prietenul acestuia, cel care îi scrisese și epitalamul pentru nuntă, așa cum am văzut mai sus, era Iulian, episcopul de Eclanun, lîngă Benevento Acesta, tînăr, inteligent și cultivat, a reluat apărarea pelagianismului, considerîndu-l adevărata doctrină a Bisericii, denigrată de opiniile episcopilor africani influențați de maniheism",
    "127": " Iulian observă că artizanul condamnării lui Pelagius a fost în esență Augustin, și împotriva acestuia sînt îndreptate operele sale ce constituie ultimul răspuns al pelagianismului întîi de toate, Iulian a contestat prin două epistole decizia lui Zosimus, motiv pentru care a fost destituit și trimis în exil; nici adresîndu-se curții n-a obținut un rezultat mai bun, pentru că acolo era influent un prieten de încredere al lui Augustin, contele Valeriu, care obținuse semnarea decretului imperial din 419 în 419-420, Augustin i-a trimis lui Valeriu prima carte din tratatul despre Nuntă și concupiscență (De nuptiis et concupiscentia), al cărui titlu arată deja spre ce tip de subiect se deplasase de-acum polemica episcopului de Hippona: spre vinovăția, inerentă naturii umane ca atare, cauzată de păcatul originar; simptomul cel mai evident și mai concret al acestuia îl constituie dorințele carnale, deoarece nu pot fi eliminate și persistă și după botez și începerea vieții creștine",
    "128": " în această ultimă polemică a sa, Augustin accentuează aspectele cele mai întunecate și triste ale gîndirii sale, subliniind continuu omniprezența concupiscenței, josnicia omului, incapabil să dorească binele, și, în consecință, răspîndirea răului în lume Liberul arbitru e considerat absolut irelevant pentru facerea de bine în raport cu harul lui Dumnezeu, și acesta va fi unul din motivele principale ale reacției contra doctrinelor augustiniene care s-au înregistrat în cultura creștină din secolul al V-lea Așa cum am spus, Iulian începuse să trimită scrisori prin care contesta deciziile conciliului de la Cartagina și respingea doctrinele lui Augustin ce stătuseră la baza acestuia După ce citește epistolele lui Iulian, Augustin scrie în 420 o a doua carte din tratatul despre Nuntă și concupiscență și alte patru Contra celor două epistole ale pelagienilor (Contra duas epistulas Pelagianorum) Iulian, la rîndul său, continuase polemica scriind un tratat în patru cărți dedicate Lui Turbantius, colegul său; acestora, Augustin le-a răspuns în 421 prin cele șase cărți din tratatul Contra lui Iulian Pelagianul (Contra Iulianum haeresis Pelagianae defensorem)",
    "129": " Iulian, care cunoștea bine limba greacă și era un om cultivat, a intrat în contact cu teologii orientali, pentru a obține sprijinul lor; a devenit prietenul marelui comentator Teodor de Mopsuestia (cf vol II, t 1, p 159), din școala antiohiană, la care a trebuit să se refugieze deoarece pelagianismul fusese interzis în Italia, iar el fusese condamnat în acei ani După ce s-a stabilit în preajma lui Teodor, Iulian a ajuns să cunoască a doua carte din tratatul Despre Nuntă al lui Augustin, căruia îi răspunde prin opt cărți dedicate Lui Florus, pline de atacuri violente la adresa adversarului; polemica a continuat, pentru că episcopul din Hippona a replicat scriind Contra celui de-al doilea răspuns al lui Iulian (Contra secundam Iuliani responsionem), numită și Opera neterminată contra lui Iulian (Contra Iulianum opus imperfectum), întreruptă, în timpul examinării celei de-a șasea din cele opt cărți, de moartea lui Augustin",
    "130": " \n\nTrebuie amintite aici, chiar dacă nu au o legătură directă cu polemica împotriva lui Augustin, și operele exegetice pe care le-a scris Iulian; în acestea, e lesne de înțeles, a respectat criteriile școlii din Antiohia Iulian a scris Explicații privitoare la cei doisprezece profeți (Explanationes duodecim prophetarum), din care ne-au rămas interpretările la Osea, Ioel și Amos, și un Comentariu la Cartea lui Iov (Expositio libri Iob); ne-au parvenit și unele fragmente dintr-un Comentariu la Cîntarea Cîntărilor în fine, a tradus Comentariul la Psalmi scris de prietenul său Teodor de Mopsuestia \n\nBibliografie Ediții: CSEL 42, 1902 (alte opere, între care De nuptiis et concupiscentia: CF Urba și I Zycha); 85, 1, 1974 (Contra Iulianum, t prior, libri I-III: M Zelzer); BA 23, 1974 (De nuptiis et concupiscentia; Contra duas epistulas Pelagianorum: F-J Thonnard, E Bleuzen, AC",
    "131": " de Veer); NBA 18, 1985 (Polemica con Giuliano: Le nozze e la concupiscenza, Contro le due lettere dei Pelagiani, intr, trad it și note N Cipriani); 19, 1-2, 1993-1994 (Polemica împotriva lui Iulian: Polemica con Giuliano Opera incompiuta, intr și note N Cipriani, trad it I Volpi) \n\nControversa cu pelagienii a fost ultima în care Augustin și-a angajat energiile intelectuale și a presupus din partea lui cel mai mare efort doctrinal, întrucît se referea la o problemă fundamentală, esențială a doctrinei creștine; în urma polemicii cu Pelagius, ies la iveală chestiuni precum cea a naturii umane ori cea a păcatului originar, cărora Augustin le găsește răspunsuri, cum e doctrina harului, care vor ocupa un loc central în viața Bisericii Augustin nu mai trebuie să lupte cu dușmani din exterior, cum erau maniheii sau donatiștii, ci cu oameni care au descoperit o problemă ce ține de natura profundă a creștinului, iar soluția atît de radicală pe care o găsește nu va întîrzia să provoace perplexitatea cărturarilor din secolele următoare",
    "132": " Stabilind doctrina absolutei gratuități a harului divin, care implică, în același timp, condiționarea prin predestinare a libertății umane, Augustin ajunge la sfîrșitul unei evoluții care începuse încă din prima parte a vieții sale (unele semne sînt reperabile chiar în Confesiuni) și care tocmai de aceea îi va fi reproșată de către adversarii săi; ei se vor referi la operele scrise în anii anteriori și vor sublinia că soluția propusă de Augustin era aceea a unui maniheist, a unui dualist deghizat în haine de creștin Oricum, în ciuda unor rectificări și precizări ulterioare, creștinismul latin nu va mai reveni la moralismul și raționalismul pre-augustinian, care își trage originea din filozofia păgînă Concepția augustiniană despre har pare să ridice o problemă foarte gravă, aproape insolubilă: aceea a concilierii harului cu liberul arbitru Dar, așa cum bine observă Gilson, pentru Augustin această contradicție nu există deloc Potrivit lui Augustin, dacă e adevărat că eu posed liberul arbitru, e tot atît de adevărat și că vreau să trăiesc",
    "133": " Atunci, voința este ceva ce mi-a fost dat ca un fapt despre care nu se poate discuta, iar a voi înseamnă a te folosi întotdeauna de liberul arbitru, a cărui definiție se confundă întotdeauna cu aceea a voinței Că liberul arbitru există, crede Augustin, este o chestiune indiscutabilă; nu se întreabă dacă a-l iubi pe Dumnezeu ține de liberul nostru arbitru, ci dacă stă în puterea noastră; dar puterea de a face ceea ce vrei este mai mult decît liberul arbitru, este chiar libertatea Problema, așadar, nu este aceea a harului și a liberului arbitru, ci aceea a harului și a libertății Pelagius susținea că păcatul era cauzat în esență de liberul nostru arbitru, utilizat în mod nepotrivit; acesta nu reduce nici libertatea și nici bunătatea naturală și, în consecință, nici puterea de a face bine De aceea, tot potrivit lui Pelagius, harul lui Dumnezeu nu influențează voința omului, ci constă doar în iertarea pe care Dumnezeu, judecător milostiv, o acordă pentru păcatele noastre (cf",
    "134": " Augustin, De gratia et de libero arbitrio 14, 27) Libertatea lui Adam a rămas totuși intactă după căderea lui în păcat Augustin s-a ridicat împotriva acestei concepții, chiar dacă trebuie să recunoaștem că afirmațiile lui nu coincid în întregime cu acelea făcute înainte de a se pune problema lui Pelagius Dar, în sfîrșit, trebuie să admitem că Augustin era antipelagian chiar înainte de a-l cunoaște pe Pelagius, fiindcă pelagianismul era, în esență, negarea experienței personale a lui Augustin: după cum am arătat, Pelagius susținea că harul intervine nu înainte de păcat, pentru a-l preveni, ci abia după aceea, pentru a-l șterge Augustin, dimpotrivă, înainte de convertire înțelesese legea lui Dumnezeu, dar nu putuse s-o ducă la îndeplinire; esențial este fragmentul din Confesiuni VII, 21, 27, unde scriitorul alege drept fundament pentru experiența sa experiența apostolului Pavel, Rom 7, 19-25: „[Eu] nu fac binele pe care îl voiesc, ci răul pe care nu-l voiesc… Om nenorocit ce sînt! Cine mă va izbăvi de trupul morții acesteia? Harul lui Isus Cristos, Domnul nostru”*",
    "135": " Prin urmare, harul lasă absolut intact liberul arbitru, după cum scrie și în Scriptură (cf De gratia et de libero arbitrio, 2, 2), însă diferența dintre omul care primește harul și omul care nu-l primește constă în chiar eficacitatea liberului arbitru: cine nu are harul își dă seama că, chiar dacă vede binele, nu-l poate săvîrși, în timp ce acela care îl are îl vede și poate să-l săvîrșească \n\nBibliografie PF Beatrice, Tradux peccati Alle fonti della dottrina agostiniana del peccato originale, Studia patristica Mediolanensia 8, Vita e Pensiero, Milano, 1978; A Trapé, S Agostino: introduzione alla dottrina della grazia, Città Nuova, Roma, 1987-1990 \n15 Ultimii ani \nRetractările (Retractationes) sînt ultima operă pe care o mai amintim, alături de cele consacrate polemicii împotriva lui Iulian; a fost scrisă în 427 și, în ea, Augustin reexaminează, la sfîrșitul vieții sale, operele sale cele mai importante (numai cărțile înțelese în sens restrîns, nu scrisorile sau predicile) și, dat fiind că nu mai poate avea din nou în mînă ceea ce a scris deja, vrea ca printr-o nouă lucrare să corecteze fraze, afirmații, judecăți greșite care fuseseră formulate de el sau de alții, furnizînd astfel adevărata interpretare a scrierilor sale",
    "136": " O asemenea interpretare, propusă la mulți ani după ce autorul redactase acele opere, nu coincide, logic, cu aceea care se poate desprinde din operele în cauză Retractările constituie însă un document interesant, ce reflectă recitirea într-un mod personal a propriilor opere de către autorul lor și, uneori, furnizează soluția unor probleme de compoziție a operelor precedente, care altfel ni s-ar părea de neînțeles Autocritica este mai puternică decît autoapărarea și se referă mai ales la chestiuni de dogmă Opera e lipsită de orice ambiții literare și de orice vanitate, cu toate că, atunci cînd a scris-o, Augustin era personalitatea cea mai cunoscută a întregii creștinătăți occidentale și faima lui depășise granițele Africii \n\nBibliografie Ediții: CSEL 36, 1902 (P Knöll); CChrLat 57 (A Mutzenbecher); BA 12, 1950 (G Bardy) \n\nîn Africa, în aceeași perioadă, Augustin trebuie să se fi confruntat cu primele reacții, nu întotdeauna favorabile, la consecințele pe care le avusese polemica sa antipelagiană",
    "137": " în 426-427 a trebuit să revină asupra problemei harului și a liberului arbitru și să-și susțină concepția conform căreia harul este absolut necesar pentru săvîrșirea binelui A făcut-o scriind o carte despre Har și liberul arbitru (De gratia et de libero arbitrio) pe care a trimis-o starețului și călugărilor mănăstirii din Adrumeto, care, pentru a-i contesta doctrinele, se folosiseră chiar de o epistolă a episcopului de Hippona (nr 194) adresată lui Sixt (viitorul papă Sixt al III-lea) în afară de această operă, Augustin răspunde și cu două scrisori (nr 214 și 215) care o explică pe cea precedentă; o legătură (chiar dacă mai puțin strînsă) cu aceeași chestiune are și tratatul următor despre Mustrare și har (De correptione et gratia), compus pentru a-i combate pe cei care credeau că, dacă Dumnezeu îi dă omului buna voință și puterea de a săvîrși binele, așa cum se spune în Filip",
    "138": " 2, 13 și cum Augustin repetase de atîtea ori, atunci păcătoșii nu trebuie dojeniți, trebuie doar să ne rugăm pentru ei în această operă, Augustin își consolidează doctrina referitoare la predestinarea celor aleși, care își are originea în planul divin gratuit și de nepătruns Și în afara Africii se discuta însă despre doctrina augustiniană a harului, care părea nouă (vom vedea mai tîrziu că doctrina predestinării nu a fost întîmpinată favorabil în cercurile culturale din Gallia, mai ales în mănăstirile din Marsilia și Lerin) în 428, Augustin a trebuit să răspundă prin scrierea Despre predestinarea sfinților (De praedestinatione sanctorum) lui Prosper și Ilarie, doi laici din Gallia meridională, care îi trimiseseră două scrisori (nr 225 și 226 din epistolarul lui Augustin) unde criticau, împreună cu alții, operele trimise călugărilor din Adrumeto Tot lui Prosper și Ilarie Augustin le trimite, un an mai tîrziu, o a doua carte, intitulată Despre darul perseverenței (De dono perseverantiae), în care explică faptul că și perseverența în credință, asemenea nașterii în om a credinței, este un dar de la Dumnezeu",
    "139": " \n\nBibliografie Ediții: PL 44; BA 241, 1962 (De gratia et libero arbitrio; De correptione et gratia; De praedestinatione sanctorum; De dono perseverantiae: J Chéné, J Pintard); NBA 20, 1987 (La grazia e il libero arbitrio La correzione e la grazia…, intr și note A Trapé, trad it M Palmieri) \n\nîn sfîrșit, mai amintim, nu pentru că s-ar distinge prin calități de inteligență critică deosebite (de altfel, nici nu-și propunea o aprofundare științifică a problemei), un catalog de tip tradițional, Ereziile (De haeresibus), care, din cauza utilității sale și a autorității autorului, a avut o largă răspîndire în secolele următoare A fost scris în jurul anului 428 la cererea lui Quodvultdeus, pe atunci diacon de Cartagina (despre el cf pp 000); primele 57 de erezii au fost luate din rezumatul anonim (Anacephaleosis) al Panarion-ului lui Epifanie, iar numerele 58-80 probabil din opera analoagă a lui Filastriu din Brescia, la care se adaugă, în sfîrșit, informații despre ereziile din spațiul latin",
    "140": " O funcție practică similară are Oglinda (Speculum), o compilație de precepte extrase din Vechiul și din Noul Testament, care trebuia să servească drept reper pentru poporul credincios Culegerea e alcătuită în esență din citate extrase din Scripturi, de la Exod pînă la Apocalipsă La origine, aceste citate fuseseră preluate dintr-o versiune biblică anterioară celei datorate lui Ieronim, însă ulterior, în Evul Mediu, au fost corectate în conformitate cu Vulgata Opera datează din 427 \n\nBibliografie Ediții: pentru Erezii: Patristic Studies 90, The Catholic University of America, Washington, 1956 (GL Müller); pentru Oglinda: CSEL 12, 1887 (Fr Weihrich) \n\nîn 430, cînd catastrofa ineluctabilă care dezagrega vechea civilizație greco-romană din Occident atinsese apogeul, Augustin moare Africa fusese deja invadată de vandali, care asediau Hippona și se dedau peste tot la violențe, teroare și jafuri Așa cum povestește biograful său, Possidius (31, 2), Augustin „voise să i se transcrie puținii psalmi ai lui David care vorbesc despre penitență; și, țintuit în pat, pe toată durata bolii sale, contempla acele foi întinse pe perete și le citea vărsînd fără încetare rîuri de lacrimi”; și tot el (28, 11): „în mijlocul acestor nenorociri, el se consola cu maxima unui învățat care spusese: «Nu va fi înțelept cel ce va socoti un lucru de seamă prăvălirea lemnelor și a pietrelor și moartea celor muritori»”",
    "141": " Acestea erau cuvintele lui Plotin, care vedea, la fel ca Augustin, cum lumea lui se sfîrșea, răvășită de invaziile barbarilor Dar, după cum amintește tot Possidius, Augustin avusese grijă ca toate cărțile Bisericii din Hippona și ale bisericilor aflate în subordinea sa să nu fie distruse de incendiile provocate de barbari: un semn, observă Marrou, al continuității tradiției culturii creștine, în care Augustin crezuse întreaga sa viață \n16 Activitatea de scriitor a lui Augustin \nîn paginile precedente, accentul a fost pus aproape exclusiv (chiar dacă, din necesități de spațiu, în mod succint) pe importanța, profunzimea și subtilitatea producției augustiniene, pe temele care au animat polemicile sale, pe motivele doctrinale care au constituit armătura marilor construcții teologice și filozofice Se poate spune că drumul pe care merge cultura modernă atunci cînd se apropie de Augustin este aproape întotdeauna acela al speculației filozofice și religioase, și aproape niciodată acela al artei sale – excepție făcînd Confesiunile",
    "142": " Ca literat, Augustin se bucură de o atenție mai redusă, poate din cauza importanței sale ca gînditor care pune în umbră alte aspecte ale activității sale Augustin nu e ușor de judecat ca scriitor, inclusiv pentru că multe din operele sale nu au intenții artistice Dar cum pot fi evaluate cele în care el este angajat total? Caracteristica fundamentală a scrisului său este aceea de a fi produsul retoricii: Augustin, încă păgîn, a fost maestru de retorică timp de aproape cincisprezece ani și s-a aplecat mereu asupra ei și după aceea, cînd s-a gîndit să construiască o cultură creștină Dar numai o prejudecată romantică, valabilă multă vreme și în secolul nostru și încă nu cu totul depășită, a dus la ideea că elaborarea retorică ar fi un semn de „nesinceritate” (cum se spunea în treacăt) și de incapacitate artistică, iar nu, dimpotrivă, al capacității de meditare, de construire și de exprimare",
    "143": " Un exemplu al evoluției acestor evaluări moderne ale lui Augustin îl constituie Marrou, care, în studiul său intitulat Saint Augustin et la fin de la culture antique, publicat în 1938, a emis o judecată foarte restrictivă în privința artei episcopului de Hippona, însă într-o „Retractatio”, publicată în 1949 și inclusă în a patra ediție a operei (în 1958), a subliniat cu entuziasm și iubire cîtă finețe, cîtă subtilitate, ce capacitate de a construi armonios o operă și de a se exprima în mod adecvat există în retorica lui Augustin De aceea, se poate spune fără greș că Augustin a fost un scriitor-retor și că prin el această artă și-a demonstrat cel mai bine propriile posibilități \n\nAlte repere bibliografice Augustin, așa cum rezultă foarte clar din istoria culturii europene, a fost studiat mai ales în Franța După bibliografia prezentată pentru tematica precedentă, adăugăm aici unele titluri cu caracter mai general sau studii compozite care au o valoare istorică chiar dacă sînt parțial depășite",
    "144": " înainte de toate, ampla viziune de ansamblu a lui E Portalié, (Saint) Augustin, DTC I, (1902), coll 2268-2472, și a lui P Monceaux, Histoire littéraire de l’Afrique chrétienne, tome VII, Paris, 1923; apoi: P Batiffol, Le catholicisme de saint Augustin, Gabalda, Paris, 1920; F Cayré, La contemplation augustinienne Principes de la spiritualité de S Augustin, A Blot, Paris, 1927; Idem, Les sources de l’amour divin La divine présence d’après saint Augustin, Desclée de Brouwer, Paris, 1933; G Combès, La charité d’après saint Augustin, Desclée de Brouwer, Paris, 1934 Alte lucrări mai importante apărute mai recent: V Capanaga, San Augustín, Barcelona, 1951; M Testard, Saint Augustin et Cicéron Et Augustiniennes, Paris, 1958; AM La Bonnardière, Recherches de chronologie augustinienne, Et Augustiniennes, Paris, 1965; H Hagendahl, Augustin and the Latin Classics, Studia Graeca et Latina Gothoburgensia, Göteborg, 1966; J",
    "145": " Oroz, San Augustín Cultura Clásica y Cristianismo, Universidad Pontificia de Salamanca, Salamanca, 1988 Actele unor congrese, Miscellanea, Studii omagiale Congresso internazionale su S Agostino nel XVI centenario della conversione, 3 vo, Augustinianum, Roma, 1987; Signum pietatis, Festgabe für CP Meyer… hrgg von A Zumkeller, Augustinus Verlag, Würzburg, 1989; Interiorità e intenzionalità in S Agostino, Actele primului și ale celui de-al II-lea seminar al Centrului de Studii Augustiniene din Perugia, sub îngrijirea lui L Alici, Augustinianum, Roma, 1990 Amintim, în sfîrșit, că Revue des Études Augustiniennes (Paris, 1954) publică anual un buletin bibliografic dedicat antichității creștine în ansamblul său, o parte consistentă a acestuia fiind rezervată bibliografiei augustiniene, și că Academia de Științe din Viena publică în Sitzungsberichte der Österreichischen Akademie der Wissenschaften o serie de cataloage ale manuscriselor operelor lui Augustin, fiecare dedicat uneia sau mai multor țări: nr",
    "146": " 263, 1969 și 267, 1970 (Italia: M Oberleitner); 276 și 281, 1972 (Marea Britanie și Irlanda: F Römer); 289, 1973 (Polonia și Scandinavia: F Römer); 292, 1974 (Spania și Portugalia: J Divjak); 306, 1976 și 350, 1979 (Republica Federală Germană și Berlinul de Vest: R Kurz); 601, 1993 (Austria: D Weber) \n\nCAPITOLUL XIV \nEPOCA INVAZIILOR BARBARE îN OCCIDENT \nîn secolul al V-lea, problema barbarilor devine mult mai gravă decît lăsase să se întrevadă epoca lui Theodosius, încheiată în 395; dar tocmai marile invazii care au început în 406-408 și s-au succedat fără încetare de-a lungul întregului secol au caracterizat viața lumii mediteraneene, și în special a Occidentului de limbă latină \n\nRealitatea barbară, sosită o dată cu marile invazii din primii ani ai secolului al V-lea, nu mai era, firește, o noutate; se vorbea despre barbari încă de pe vremea lui Tacit",
    "147": " La început, problema avusese mai ales un caracter ofensiv, cel puțin pînă în epoca lui Traian, însă a căpătat un caracter defensiv în secolul al II-lea, în plină înflorire a imperiului Invazii ale barbarilor au avut loc la puțină vreme după cuceririle lui Traian, sub Antoninus Pius; sub Marc Aureliu, aceștia au ajuns pînă în Italia septentrională și trebuie să fi produs o serioasă îngrijorare în lumea romană, care de trei secole nu se mai confruntase cu invaziile lor în secolul al III-lea, problema germanică (alături de cea persană) s-a agravat foarte mult, cum nu se mai întîmplase pînă atunci, cel puțin pînă către 270; de la acea dată, imperatorii iliri și tetrarhii au reușit să pună stavilă dezordinii care se propaga dinspre imensele frontiere ale imperiului Timp de circa un secol, o pace relativă a domnit de-a lungul Rinului și al Dunării, pînă cînd, în 378, înfrîngerea suferită de romani la Adrianopole, în Moesia, a pus din nou în evidență, pe neașteptate, gravitatea problemei barbarilor",
    "148": " într-adevăr, goții, învingători, nu numai că masacraseră armata romană, omorîndu-l – lucru nemaiauzit – chiar pe împăratul Valens, ci organizaseră, stimulați de victoria obținută, nenumărate incursiuni devastatoare în anii următori; se liniștiseră datorită intervenției, în esență diplomatică și mai puțin militară, a lui Theodosius într-adevăr, împăratul, deși temperase oarecum violențele goților (însă, avînd în vedere forțele sale reduse, n-a putut sau n-a vrut să-i înfrunte pe față), fusese constrîns să-i declare foederati și să-i accepte în interiorul imperiului, plătindu-le un tribut și formînd cu oamenii lor un corp de miliții imperiale (lucru care se mai întîmplase în momentele cele mai rele din secolul al III-lea) \n\nîncepînd cam din anul 380, barbarii nu mai puteau fi considerați pur și simplu niște invadatori, pentru că se stabiliseră deja în interiorul granițelor imperiului: tocmai de aceea reprezentau o problemă, atît concretă, cît și teoretică Din această din urmă perspectivă, barbarii dăduseră naștere unei dezbateri între intelectualii păgîni: unii propuneau o politică de netă intransigență și de ostilitate față de ei (o atitudine veleitară și greu de pus în practică), iar alții voiau să găsească mijloacele pentru a se folosi de forțele proaspete ale acestor popoare ieșite la rampă pe neașteptate, în ciuda tuturor dificultăților pe care le presupunea o asemenea soluție",
    "149": " Tradiționalist a fost, de exemplu, Libanius, faimosul literat păgîn din secolul al IV-lea, și ostili față de „barbarie” au fost creștinii Ambrozie, Ieronim și Synesius, care au văzut în barbari numai manifestarea violenței, a devastării și a lipsei de civilizație Rufin a scris Istoria Bisericii ca să se consoleze cu amintirea trecutului glorios și pentru a uita nenorocirile provocate de devastările din prezent ale barbarilor Pentru Biserică (sau, mai bine zis, pentru diversele Biserici creștine care, în această privință, nu s-au comportat ca și cum ar fi fost legate între ele) a apărut o problemă similară: aceea de a stabili relații cu barbarii păgîni, însă, nefiind încă formată mentalitatea misionară ce va deveni foarte clară abia la două secole după ilustrul pontif Grigorie cel Mare, constituind apoi un element esențial al creștinismului din Evul Mediu timpuriu, răspunsul dat problemei barbarilor a fost, în secolul al V-lea, contradictoriu și confuz",
    "150": " Nu se poate spune că n-a existat: se știe, din unele mărturii, că unii creștini, luați ca sclavi de barbari, i-au convertit pe stăpînii lor; sau, invers, creștinii din imperiu îi convertesc la adevărata religie pe barbarii care sînt sclavii lor Sporadic, răspîndirea creștinismului se realizează prin trimiterea în țările barbare a unor „misionari” care îi însoțesc pe cei ce fac comerț în țările din Nord Paulinus din Milano, biograful lui Ambrozie, povestește (Vita Ambrosii, 36) cum, cu puțină vreme înainte de moartea episcopului de Milano, un creștin care călătorea în regiunea ocupată de marcomani, pe cursul superior al Dunării, i-a vorbit despre Ambrozie reginei Fritigilda Vorbele lui au fost atît de convingătoare, încît regina a început să creadă în Cristos și a trimis pe cineva la acel mare om ca să ceară instrucțiuni scrise despre credința creștină Tot în epoca lui Ambrozie, poetul Paulinus de Nola îl felicită pe Niceta, episcopul de Remesiana, pentru că dusese cuvîntul lui Cristos în mijlocul barbarilor din Moesia sau (ceea ce era cam același lucru) în mijlocul tîlharilor care bîntuiau prin acea regiune (cf",
    "151": " Cîntul 17, 245 și urm) Nu avem însă informații despre inițiative autonome ale lui Ambrozie sau ale altora care să aibă drept scop declarat creștinarea germanilor Este vestită „misiunea” episcopului Wulfila printre ei; însă Eusebiu de Nicomedia îl trimisese pe Wulfila în 341 pentru că era nu episcopul tuturor goților în general, ci al creștinilor care trăiau în regiunile unde locuiau goții, probabil prizonieri ai barbarilor sau descendenți ai celor ce fuseseră făcuți prizonieri în anii precedenți însă, în secolul al V-lea, situația politică s-a schimbat din cauza contactului zilnic cu barbarii invadatori, care se comportau în continuare ca stăpîni, dacă nu de-a dreptul ca asupritori, ca în Africa vandalică, și a făcut ca atitudinea ostilă să devină anacronică, pentru că imperiul nu mai era cel din vremea lui Traian, de aceea s-au oferit diverse soluții pentru problema barbarilor Uneori era necesar să fie asigurată doar supraviețuirea, așa încît, în Africa, s-a vorbit din nou de „persecuție”",
    "152": " în ce stadiu de creștinare erau barbarii în epoca în care invadau interiorul imperiului e o problemă dificilă și foarte discutată; știm ceva mai mult despre goți, care se stabiliseră în Moesia și erau cei mai romanizați dintre germani în acest nou context social și politic, creștinismul trebuie să fie conștient de noua situație, iar reacția la noile condiții este, de obicei, vivace și inovatoare (cu excepția cîte unui literat pedant, înțepenit în exaltarea trecutului) Astfel, în urma marilor migrații barbare care s-au succedat începînd cu 406, imperiul a pierdut progresiv Britannia (niciodată romanizată total), Spania, unde s-au stabilit suabii și apoi vizigoții (ultimii devastaseră Italia în 410 și se stabiliseră la început în Gallia meridională), Africa, ocupată definitiv de vandali în 435 (anterior, ei se stabiliseră în Gallia și apoi în Spania), Gallia, străbătută de toate populațiile germanice menționate mai sus, apoi dominată definitiv de burgunzi și de franci",
    "153": " Italia, deși supusă unor invazii devastatoare, cum au fost cea a vizigoților din 410-411, cea a hunilor din 454 și cea a vandalilor din 455, rămîne guvernată de împăratul din Apus pînă în 476, cînd acesta e uzurpat de Odoacru, regele herulilor, iar stabilirea acestei populații barbare în peninsulă pune capăt – conform interpretării tradiționale – Imperiului Roman de Apus în interior, încă de la sfîrșitul secolului precedent, prin legile lui Theodosius, reconfirmate și de fiul său Honorius în 415, imperiul este, oficial, în întregime creștin însă, în ciuda invaziilor barbare, literatura creștină din secolul al V-lea nu este săracă și nici modestă; nu atinge, cu siguranță, culmile din epocile precedente (semnificativă este dispariția științei comentariului și a tratatului teologic), dar demonstrează soliditatea (mai ales în Gallia) bazelor culturale pe care dominația romană le construise acolo în trecut; totodată, oferă un răspuns problemelor momentului, un răspuns pe care de obicei nu-l găsim la puținii literați păgîni încă activi",
    "154": " Scriitorii creștini din această perioadă sînt numeroși; ne ocupăm doar de cei mai importanți și omitem multe opere mai puțin semnificative, mai cu seamă pe acelea care nu ne-au parvenit, ci sînt cunoscute doar indirect, și îl trimitem pe cititor să consulte repertoriile adecvate \n\nBibliografie P Courcelle, Histoire littéraire des grandes invasions germaniques, Et Augustiniennes, Paris, 1964; EA Thompson, „Il cristianesimo e i barbari del Nord”, în, Il conflitto tra paganesimo e cristianesimo nel secolo IV, cit, pp 65-88 \n\nI DISCIPOLII LUI AUGUSTIN \nAm reunit sub acest titlu generic toți scriitorii care, pornind de la învățătura lui Augustin, cum au făcut Quodvultdeus și Orosius, sau, mai precis, de la polemica sa antipelagiană, ca Prosper și alții, au inițiat, în prima jumătate a secolului al V-lea, o dezbatere vie ce nu s-a limitat la granițele unei singure regiuni din Occidentul latin",
    "155": " Acești scriitori corespondează cu alți literați din lumea romană occidentală (în schimb, creștinismul oriental este mult prea îndepărtat pentru ei) și trăiesc în comuniune culturală cu celelalte provincii ale imperiului \n\nCîteva cuvinte sînt de-ajuns pentru a-l aminti pe Aureliu, episcopul Cartaginei, pe care l-am menționat de mai multe ori ca prieten al lui Augustin; mergînd pe urmele marelui său prieten, Aureliu a trimis în 419 o scrisoare episcopilor din Africa pentru a-i determina să-i condamne pe Celestius și Pelagius Ar fi apoi Capreolus, succesorul lui Aureliu în 430 De la Capreolus ne-au rămas două scrisori: una trimisă în 431 la prima sesiune a conciliului din Efes, cealaltă în 432 lui Vitale și Tonanțiu, doi spanioli, unde explică doctrina ortodoxă a unității celor două naturi în Persoana lui Cristos \n1 Orosius \nEste, fără îndoială, cel mai cunoscut dintre discipolii lui Augustin, chiar dacă, așa cum vom vedea, poate fi considerat astfel într-o foarte mică măsură",
    "156": " Orosius s-a bucurat de o foarte mare faimă în Evul Mediu, cînd a fost considerat istoricul creștin prin excelență Narațiunile sale, plăcute pentru că sînt construite ca un manual, sînt clare și pline de date cronologice, de trimiteri și de sincronii, înlocuind, se poate spune, istoriile celor mai vestiți autori păgîni, precum Tit Liviu \n\nOriginar probabil din Bracara, Gallaecia, în Portugalia de azi, iar după alții din Bretania, prezbiterul Orosius (prenumele Paulus nu e deloc sigur) s-a dus în Africa la vîrsta de treizeci de ani, poate pentru a evita violențele barbarilor, poate pentru a-l cunoaște personal pe Augustin, căruia i-a trimis în 414, așa cum am văzut mai sus (p 000), un Memoriu despre greșeala priscilienilor și a origeniștilor (Commonitorium de errore Priscillianistarum et Origenistarum), iar episcopul de Hippona i-a dat un răspuns la această problemă După ce a fost primit în cercul lui Augustin, Orosius a fost trimis de acesta în 415 la Betleem cu o scrisoare de recomandare pentru Ieronim (Epist",
    "157": " 166, 1, 2) și a dus cu el operele antipelagiene cele mai recente ale lui Augustin în Palestina, antipelagienii, puțini și neexperimentați, au crezut că vor obține ușor condamnarea ereticului, dar au fost înfrînți la sinodul din Ierusalim din 28 iulie 415; Orosius a participat la lucrări și, aspru criticat, a trebuit să scrie o Carte de dezvinovățire (Liber apologeticus) unde a expus ideile sale despre har și despre liberul arbitru, a susținut ideile lui Augustin și l-a atacat violent pe Pelagius; această carte a fost trimisă la sfîrșitul anului 415 prezbiterilor care participaseră împreună cu el la conciliul din Ierusalim Dar rezultatele au fost încă o dată decepționante; Pelagius s-a justificat pe deplin la conciliul de la Diospolis, în 416, astfel că lui Orosius nu i-a rămas altceva de făcut decît să se întoarcă în Africa și să-i aducă lui Augustin scrisori din partea lui Ieronim",
    "158": " în 416 și 417 a scris Istoriile; s-a gîndit apoi să se întoarcă în Spania, în insula Minorca, dar tulburările provocate acolo de invaziile barbarilor l-au convins să rămînă în Africa Totuși, nu știm dacă această hotărîre a fost pusă în practică, iar după 418 nu mai avem nici o știre despre el \n\nMotivul pentru scrierea Istoriilor i-a fost oferit lui Orosius de către Augustin, fără îndoială, dar e o eroare să credem că opera lui Orosius ar putea fi inserată cu totul în problematica Cetății lui Dumnezeu După cum am arătat (pp 000 și urm), Augustin a scris această lucrare pentru a apăra creștinismul de acuzațiile păgînilor, care afirmau că creștinii ar fi responsabili pentru ruinarea imperiului și invaziile barbarilor Apoi, Cetatea lui Dumnezeu, compusă pe parcursul a cincisprezece ani, s-a orientat către cu totul alte problematici Augustin răspunsese acuzației păgînilor spunînd că și vremurile dinainte de Cristos fuseseră marcate de nenorociri și catastrofe",
    "159": " De aceea el i-a cerut lui Orosius colaborarea, însă la un nivel superficial, rugîndu-l să-i pregătească o scurtă listă de războaie, de catastrofe și de delicte, strînse într-un volum, care ar fi trebuit să-i servească pentru vasta sa operă însă Orosius a făcut mai mult decît îi ceruse Augustin în 415 și, întors din Palestina, a reelaborat materialul adunat, compunînd o istorie universală în șapte cărți, de la crearea omului pînă în epoca contemporană Nici punctul de plecare n-a mai fost cel augustinian: scriitorul, pornind de la doctrina celor patru împărății, lansată de el, a conceput o istorie în care se manifestă directa intervenție a lui Dumnezeu, cu o eshatologie milenaristică Augustin n-a mai fost interesat de proiectul lui Orosius și la sfîrșitul Cetății lui Dumnezeu, cînd a trebuit să vorbească despre epocile istorice, nu s-a mai folosit de diviziunea făcută de Orosius Pentru perioada veche și pînă la momentul epocal al înfrîngerii romanilor de către goți la Adrianopole în 378, Orosius a folosit în esență scrierile istoricilor păgîni, ca Tit Liviu, Florus sau Iustin; de aceea, valoarea scrierii sale este limitată",
    "160": " în schimb, pentru perioadele ulterioare și mai ales pentru evenimentele din vremea sa, Orosius oferă o interpretare mult mai interesantă, chiar dacă e vorba de o interpretare pur apologetică: împărații ce apără ortodoxia creștină, precum Grațian, Theodosius și Honorius, sînt prezentați aproape hagiografic Istoria omenirii a fost determinată încă de la început de păcatul originar, observă Orosius, reluînd doctrina lui Augustin, și s-a desfășurat ca o succesiune de violențe și de opresiuni exercitate de un popor asupra altuia, inclusiv a celui roman; față de istoricii păgîni, Orosius este adesea critic, subliniind aspectele negative ale istoriei romane, înfrîngerile și dezastrele care au caracterizat-o; abia o dată cu imperiul lui Augustus este pusă în lumină o epocă fericită, deoarece pacea lui Augustus prevestește pacea creștină și a permis nașterea Mîntuitorului Această pace este garantată apoi, în vremurile apropiate, de prezența împăraților creștini ce se bucură de protecția lui Dumnezeu și stăpînesc tot pămîntul într-o epocă în care catastrofele naturale sînt reduse la minimum",
    "161": " Sigur, barbarii sînt prezenți în epoca lui Orosius, care a început să-și scrie istoria tocmai în urma invaziei goților Dar, cum judecata asupra istoriei trecute și prezente fusese prestabilită de el însuși, Orosius nu poate face altceva decît să adopte o atitudine filobarbară, observînd că pagubele și devastările produse de barbari, inclusiv faimoasa jefuire a Romei din 410, au fost mult mai reduse decît alte catastrofe din trecut în plus, barbarii fie sînt deja creștini (Orosius trece în mod deliberat sub tăcere faptul că ei sînt în cea mai mare parte arieni), fie sînt pe cale să devină creștini și pot să facă parte din imperiu Așadar, istoria Romei este, în ultima sa parte, istoria imperiului creștin, după care va veni sfîrșitul lumii Imperiul Roman este al patrulea și ultimul imperiu din istoria omenirii, după foarte vechiul imperiu babilonian, după cel cartaginez și cel macedonean",
    "162": " în această periodizare a istoriei umanității, Orosius reia și modifică doctrina celor patru imperii expusă în Cartea lui Daniel și supusă deja mai multor interpretări creștine Cele patru fiare care, în viziunea profetului, ieșeau din mare, ca și cele patru părți ale statuii văzute în somn de Nabucodonosor în prima secțiune, narativă, a cărții biblice simbolizau cele patru imperii sub stăpînirea cărora trăiseră evreii pînă în vremea Macabeilor: babilonian, mezic, persan și macedonean Ulterior, intervenția Romei în istoria evreilor a făcut ca Roma să ia locul macedonenilor și să fie interpretată ca al patrulea imperiu Chiar și Apocalipsa lui Ioan reia această simbolistică, care s-a menținut alte trei secole, pînă cînd imperiul a devenit creștin Astfel, Ieronim, bazîndu-se pe Demonstrația evanghelică a lui Eusebiu, comentînd Cartea lui Daniel în jurul anului 407, a considerat că cele patru imperii erau cel babilonian, cel medo-persan, cel macedonean și cel roman; Augustin, în cartea a douăzecea din Cetatea lui Dumnezeu, reia interpretarea lui Ieronim, neținînd cont de cea a lui Orosius",
    "163": " Acesta a completat seria cu stăpînirea cartagineză, interpretînd-o ca pe un imperiu meridional, opus celui septentrional al macedonenilor Cel babilonian, păgîn prin excelență, a fost primul, iar cel roman este ultimul, cel ce pregătește sfîrșitul vremurilor într-adevăr, sfîrșitul lumii este deja în parte vizibil în epoca creștină, dat fiind că istoria nu s-a sfîrșit, dar judecata lui Dumnezeu se înfăptuiește; deocamdată, această judecată nu este încă vizibilă, dar la sfîrșit va fi Chiar de pe acum totul se vede limpede, și cine vrea poate să citească intervenția lui Dumnezeu în desfășurarea istoriei umane \n\nBibliografie Ediții: CSEL 5, 1882 (C Zangemeister); Le storie contro i pagani (text A Lippold, trad it A Bartalucci și G Chiarini), Fundația Valla, Mondadori, Milano, 1976; Les Belles Lettres, 1990-1991 (M-P Arnaud-Lindet) Studii: E Corsini, Introduzione alle Storie di Orosio, Giappichelli, Torino, 1968; H",
    "164": "I Marrou, Saint Augustin, „Orose et l’augustinisme historique”, în La storiografia altomedievale, Centro Ital di Studi sull’Alto Medioevo XVII, Spoleto, 1970, pp 59-87; A Marchetta, Orosio e Ataulfo nell’ideologia dei rapporti romano-barbarici, Instit Stor Ital per il Medioevo 174177, Roma, 1987 \n2 Marius Mercator \nîl întîlnim pentru prima dată într-o scrisoare a lui Augustin trimisă chiar lui Mercator în 418 (nr 193), unde se spune că acesta compusese un studiu în care combătea pelagianismul și îl supusese atenției lui Augustin; totodată, într-o altă carte, bogată în dovezi extrase din Scripturi, îi propusese dezbaterea unor chestiuni referitoare la acea erezie După unii, această a doua carte ar putea fi identificată cu Memoriul împotriva adepților lui Pelagius și Celestius (Hypomnesticon contra Pelagianos et Caelestianos), păstrat printre operele lui Augustin în epistola lui, Augustin i se adresează lui Mercator cu multă afecțiune; aflăm că era un laic care trăise o vreme la Roma, chiar dacă și el era originar din Africa",
    "165": " Așadar, s-au păstrat cîteva opere scrise de acest Mercator, din care aflăm că avea și un praenomen, Marius Mercator se găsea în 429 la Constantinopol, unde încerca să blocheze drumul pelagianismului, punîndu-i în gardă pe ortodocși și chiar pe împăratul Theodosius al II-lea în privința erorilor lui Celestius Aici a scris, redactîndu-l întîi în greacă și traducîndu-l apoi în latină, Memoriul cu privire la Celestius (Commonitorium super nomine Caelestii) Mercator fusese trimis probabil la Constantinopol de către papa Celestin I (422-432); astfel a reușit să obțină expulzarea din Constantinopol a lui Celestius și Iulian de Eclanum, care se refugiaseră acolo, precum și reconfirmarea condamnării pelagianismului la conciliul din Efes din 431 Ceva mai tîrziu (430-431) redactează Memoriul împotriva ereziei lui Pelagius și Celestius și împotriva scrierilor lui Iulian (Commonitorium adversum haeresim Pelagii et Caelestii vel etiam scripta Iuliani), în care, sprijinindu-se pe lucrarea lui Augustin Despre pedepsirea și iertarea păcatelor, combate mai ales negarea păcatului originar, susținută de Iulian, citînd mai multe pasaje din cartea acestuia Către Florus",
    "166": " De asemenea, a scris Confutația simbolului de credință a lui Teodor de Mopsuestia (Refutatio Symboli Theodori Mopsuesteni), pe care Mercator îl acuză de nestorianism; pentru a-l combate chiar pe Nestorie, a scris Comparația între doctrinele lui Pavel din Samosata și acelea ale lui Nestorie (Comparatio dogmatum Pauli Samosateni et Nestorii) Se pare că Mercator a rămas la Constantinopol pînă la moartea sa și a publicat traduceri ale unor texte conciliare și ale unor opere grecești referitoare la controversele cristologice din acea epocă \n\nBibliografie Ediții: PL 45 Studii: S Prete, Mario Mercatore, polemista antipelagiano, Marietti, Torino, 1958 \n3 Quodvultdeus \nAcest nume era destul de răspîndit în Africa creștină din secolele V-VI Quodvultdeus, născut probabil la Cartagina prin 380-390, apoi diacon al Bisericii cartagineze, intră în contact cu Augustin \n\nNe-au rămas două scrisori trimise de Quodvultdeus lui Augustin în 428-429 și păstrate în epistolarul acestuia: în prima (nr",
    "167": " 221) el îl îndeamnă pe vestitul episcop să alcătuiască un mic compendiu al ereziilor, care să le fie de folos atît învățaților, cît și ignoranților, astfel încît toți să poată urma dreapta credință și să evite devierile doctrinale; această cerere este repetată în scrisoarea 223, după ce Augustin, în epistola 222, îi explicase dificultatea (și poate chiar inutilitatea compendiului), dat fiind că repertorii analoage fuseseră alcătuite în latină, de Filastriu, și în greacă, de Epifanie: poate era mai bine să se traducă în latină opera acestuia din urmă decît să se compună una nouă în scrisoarea următoare, Augustin acceptă cererea prietenului său și încheie cu o glumă: „voi face ceea ce vrea Dumnezeu”, adică Quodvultdeus \n\nCu cîțiva ani înainte de moartea lui Augustin, începuse deja invazia vandalilor în Africa; în jurul anului 437, Quodvultdeus îi urmează lui Capreolus ca episcop al Cartaginei, unde în 439 intră victorioși vandalii",
    "168": " Quodvultdeus intervine curajos, doar cu arma cuvîntului, pentru a condamna violențele și jafurile pe care le îndurau catolicii Pentru a-l pedepsi, Genseric îl îmbarcă împreună cu alți oameni ai Bisericii pe o corabie deteriorată care este dusă în largul mării Dar, navigînd cu noroc, aceasta ajunge în Campania Aici erezia pelagiană era foarte răspîndită și Quodvultdeus îl avertizează pe episcopul de Napoli, Nostrianus, de pericolul reprezentat de Florus, care era prietenul lui Iulian de Eclanum și căruia marele eretic îi dedicase o operă (cf p 000) Aceasta se întîmplă în timpul pontificatului lui Leon cel Mare Quodvultdeus moare la Napoli în 454 Unele predici atribuite în mod eronat lui Augustin îi aparțin lui Quodvultdeus Trei vorbesc Despre simbolurile credinței (De symbolo) și au ca scop instruirea catehumenilor; o altă predică se intitulează Noua cîntare (De cantico novo), și aici oratorul explică în ce constă reînnoirea omului prin creștinism; una vorbește Despre ultima și cea de-a patra sărbătoare și e scrisă pentru miercurea sfîntă din 439; alta, Despre potop (De cataclysmo), în care se explică ce tip de botez este traversarea Mării Roșii; în două predici (prima datează din 439) Despre epoca barbară sînt descrise condițiile îngrozitoare în care trăiesc în acel moment creștinii din Africa, supuși samavolniciilor vandalilor; încercările prin care trec creștinii sînt interpretate ca o etapă a justiției lui Dumnezeu; două predici Despre cei ce se apropie de harul dumnezeiesc (De accedentibus ad gratiam) conțin o explicație a simbolului cu funcție antipăgînă, antiiudaică și antiariană",
    "169": " Polemicii antieretice și, totodată, explicării simbolurilor credinței le sînt consacrate predica împotriva iudeilor, păgînilor și arienilor (Contra Iudaeos, Paganos et Arrianos), din 439, și Tratatul împotriva celor cinci erezii (Tractatus adversus quinque haereses), care ar fi păgînismul, iudaismul, maniheismul, sabelianismul și arianismul: această insistență polemică antiariană se explică dacă ținem cont de faptul că vandalii care invadaseră Africa erau arieni; și ulterior în Africa vor avea loc dezbateri cu caracter doctrinal între episcopii ortodocși și episcopii vandali, care erau adepții lui Arie Oricum, trebuie să avem în vedere că unii cercetători consideră că unele dintre aceste predici nu îi aparțin lui Quodvultdeus Opera sa cea mai importantă este Cartea făgăduințelor și a prevestirilor lui Dumnezeu (Liber promissionum et praedictorum Dei), scrisă după 444, atunci cînd papa Leon a inițiat o campanie de persecuții contra maniheilor și a pelagienilor, însă înainte de conciliul de la Calcedon din 451, care nu e menționat în lucrare; autorul condamnă erezia nestoriană, dar nu pare s-o cunoască pe aceea a lui Eutihie",
    "170": " Opera a fost transmisă anonimă și a fost atribuită de Cassiodor lui Prosper din Aquitania; abia în acest secol s-a impus ideea că îi aparține lui Quodvultdeus, dar nu lipsesc obiecțiile în această privință E vorba de o culegere de mărturii adunate din Scripturi, privitoare la promisiunile și la profețiile Domnului încă de la începuturile lumii; este parcursă istoria mîntuirii, începînd de la facerea omului și mergînd pînă la veșnica fericire a sfinților Examinînd istoria umanității prin prisma împlinirii promisiunilor Domnului, Quodvultdeus renunță la schema augustiniană a vîrstelor omenirii și o înlocuiește cu aceea care cuprinde perioada anterioară Legii, perioada ce stă sub Lege și perioada ce stă sub Har (de aici și împărțirea în trei cărți); a treia epocă se prelungește în eshatologie, divizîndu-se în „perioada scurtă”, despre care se vorbește în Daniel 7, 25 și 12, 7, și în Apocalipsa 12, 14, cînd va avea loc venirea Anticristului, și perioada slavei și a împărăției sfinților",
    "171": " Potrivit convingerilor epocii, în operă este prezent simbolismul numeric Quodvultdeus folosește multe pasaje din Scriptură (el citează din una dintre vechile versiuni latine existente în Africa înainte de textul lui Ieronim), încît unii consideră această operă aproape o culegere de testimonia, chiar dacă nu este alcătuită cu precizia și rigoarea unui învățat Exegeza sa se inspiră din tipologie Scriitorul vrea să adune la un loc acele pasaje în care se pot vedea figura lui Cristos și cea a Bisericii (e vorba, aici, de pasaje extrase mai ales din Vechiul Testament), sau pe cele care atestă că îndeplinirea făgăduinței a avut deja loc (mai ales fragmente din Noul Testament): în total sînt 83 de făgăduințe deja realizate și 20 ce urmează să se îndeplinească; 38 de prevestiri s-au adeverit deja, iar 12 încă nu; numărul faptelor și al predicțiilor ce s-au adeverit e mai mare decît al celorlalte, ceea ce-i face pe oameni să creadă în făgăduințele divine, mai cu seamă în vremuri atît de pline de nenorociri cum sînt cele prezente",
    "172": " Quodvultdeus cunoaște Comentariul cărții lui Daniel al lui Ieronim și Comentariul la Apocalipsă, azi pierdut, scris de Tyconius Firește, autoritatea principală este Augustin, citat de mai multe ori în termeni elogioși; planul operei îl determină să folosească mai ales Cetatea lui Dumnezeu și predicile episcopului de Hippona Quodvultdeus l-a citit pe Orosius, de la care împrumută ideea succesiunii celor patru imperii: babilonian, macedonean, cartaginez și roman Chiar și exegeza biblică este, în esență, cea augustiniană Nici autorii profani nu sînt folosiți la prima mînă, datele fiind luate din Lactanțiu și din Augustin O situație diferită este aceea a lui Vergiliu, citat destul de des (mai ales faimoasa bucolică a patra, care nu putea lipsi dintr-o carte de profeții, și din Eneida) Quodvultdeus este un martor prețios al evenimentelor din istoria locală, cartagineză; el își amintește atît evenimentele dinaintea invaziei vandalilor, cît și pe acelea, atît de dureroase, din perioada următoare",
    "173": " Ca scriitor, Quodvultdeus dovedește o anumită practică în utilizarea limbii literare; deși scrie în plin secol al V-lea, într-o epocă în care tradiția lingvistică și culturală se degrada tot mai mult, morfologia lui este corectă încă, și se poate surprinde o anumită prețiozitate retorică, rod al școlilor pe care le frecventase la Cartagina \n\nBibliografie Ediții: PL 51; SChr 101-102, 1964 (R Braun); CChrLat 60, 1976 (R Braun); CTP 82, 1989 (AV Nazzaro) \n4 Tyron Prosper \nProsper și Ilarie l-au informat pe Augustin în 428-429 prin două scrisori (nr 225 și 226 din epistolarul lui Augustin) despre reținerea cu care era întîmpinată doctrina harului și a predestinării în Gallia meridională; lor le-a dedicat Augustin Predestinarea sfinților și Darul perseverenței Ilarie nu e cunoscut ulterior decît ca prieten al lui Augustin, iar pe atunci se găsea la Marsilia; și Prosper, originar din Aquitania (nu cunoaștem nici locul, nici data nașterii lui), locuia la Marsilia și a rămas aici pînă prin 440, dedicîndu-și întreaga viață, pînă la moarte, care trebuie plasată în jurul anului 463, combaterii așa-zisului semipelagianism",
    "174": " \n\nCu acest termen foarte impropriu este denumită gîndirea celor care au acceptat doar în parte premisele polemicii radicale a lui Augustin împotriva lui Pelagius: un semn, acesta, al faptului că episcopul de Hippona, în ciuda faimei sale și a hotărîrii cu care reușise să smulgă de la papalitate și de la curtea imperială condamnarea ereticului, nu avea încă, pe plan cultural și dogmatic, și mai ales în Gallia, acea autoritate ce i-a fost atribuită în secolele următoare Am spus că e un termen impropriu deoarece susținătorii acestui antiaugustinism nu se revendică niciodată de la Pelagius, ci, eventual, de la învățații greci din secolul al IV-lea Așadar, nu fără motiv Tibiletti preferă să vorbească despre „maeștri provensali”, și nu despre „semipelagieni”, iar Pricoco subliniază și el inexistența „semipelagianismului” \n\nDezbaterea despre semipelagianism constituie una dintre manifestările cele mai vii ale vieții intelectuale din secolul al V-lea, în care sînt implicate mai ales cercurile din Gallia, dar și cele din Italia și Africa",
    "175": " Opoziția față de ultimele teze antipelagiene ale lui Augustin se baza, între altele, pe afirmația din 1 Tim 2, 4, unde se spune că Dumnezeu vrea ca toți oamenii să fie mîntuiți, afirmație înțeleasă de antiaugustinieni ca o referire nediscriminatorie la toți oamenii, nu numai la cei cinstiți și aleși, în timp ce Augustin interpretase versetul lui Pavel în mod restrictiv, ca o referire la cei ce se mîntuie efectiv într-o scrisoare din 429-430 trimisă unui anume Rufin (Epistula ad Rufinum de gratia et libero arbitrio), Prosper spune că unii membri ai comunității monastice din care face el parte scriseseră prelegeri (collationes) contra lui Augustin, pe care el, însă, îl apăra Prosper nega că Augustin ar fi propovăduit într-adevăr lucrurile de care era acuzat, și anume că, sub pretextul doctrinei harului, n-ar fi făcut decît să introducă destinul în viața omului și să elimine liberul arbitru",
    "176": " Punctul central al învățăturii criticilor lui Augustin (pe care de-acum înainte îi vom numi și noi, pentru că e mai simplu, „semipelagieni”) era că „harul lui Dumnezeu era acordat după meritele omului”, lucru pe care atît Augustin, cît și Prosper îl refuzau cu hotărîre Prosper va fi cel mai tenace apărător al lui Augustin și al tezelor sale privitoare la har și la liberul arbitru pe toată durata secolului al V-lea \na) Opere împotriva semipelagianismului \nDupă moartea lui Augustin, Prosper și prietenul său Ilarie s-au dus la Roma pentru a obține de la papa Celestin I o condamnare a semipelagianismului Papa a trimis o scrisoare episcopilor din Gallia prin care aproba pe deplin poziția lui Prosper și Ilarie, cinstea amintirea lui Augustin și îi îndemna să tacă pe cei ce îl criticau Prosper și-a continuat activitatea de apărător și de continuator al lui Augustin, scriind Răspunsuri în favoarea lui Augustin la capitolele cuprinzînd obiecțiile galilor care îl criticau și ale lui Vincențiu de Lerin, adică ale unor literați din Marsilia, (Pro Augustino responsiones ad capitula obiectionum Gallorum calumniantium și Pro Augustino responsiones ad capitula obiectionum Vincentianarum), Răspunsuri referitoare la fragmente alese din Augustin de către genovezi (Pro Augustino responsiones ad excerpta Genuensium), adică răspunsuri privind unele pasaje extrase de doi prezbiteri din Genova din Predestinarea sfinților și din Darul perseverenței",
    "177": " Apărîndu-l pe Augustin, Prosper susținea că Dumnezeu și-ar fi schimbat hotărîrile în privința mîntuirii omenirii și ar fi făcut unele selecții ale căror motivații rămîn de neînțeles pentru oameni și nu au nici o legătură cu meritele sau păcatele, dar nu se abat nici o clipă de la ideea de dreptate La puțină vreme după aceea (433-434) a scris tratatul Despre harul lui Dumnezeu și despre liberul arbitru împotriva celui ce scrie Prelegeri (De gratia Dei et libero arbitrio contra Collatorem), adică împotriva lui Ioan Cassian, considerat de obicei șeful școlii semipelagienilor Tot din perioada petrecută la Roma, și cu un conținut exegetic mai evident, este o Exegeză a Psalmilor (Expositio Psalmorum: de la nr 100 la nr 150), care nu e decît o culegere de explicații extrase din Exegeza Psalmilor a lui Augustin; a scris și o Carte de maxime extrase din operele Sfîntului Augustin (Sententiarum ex operibus Sancti Augustini delibatarum liber), o serie de 392 de sentințe care ar trebui să constituie un fel de summa a teologiei lui Augustin; acestea au fost folosite și de participanții la conciliul de la Orange, care în 529 au condamnat semipelagianismul",
    "178": " Acest augustinism înfocat, chiar dacă prea puțin original, reiese și dintr-o Carte de epigrame alcătuită din maxime ale Sfîntului Augustin (Epigrammatum ex sententiis Sancti Augustini liber), în care sînt reluate 106 sentințe din culegerea precedentă și care dovedește extraordinara ușurință cu care Prosper, ca un bun literat, trecea de la proză la vers, ușurință pe care o vom surprinde mereu în scrierile sale Aceste maxime vădesc însă o atitudine mai puțin hotărîtă în apărarea augustinismului – mai critic în privința doctrinei predestinării –, probabil fiindcă Prosper se afla la Roma atunci cînd le-a scris și mediul cultural roman l-a influențat și l-a determinat să se apropie de poziția susținută de papa Leon cel Mare \n\nBibliografie Ediții: CChrLat 68A, 1972 (Expositio Psalmorum; Liber Sententiarum: P Callens, M Gastaldo) \nb) Poezia lui Prosper \nOm cultivat, Prosper a compus și o poezie puternic moralizatoare, fapt ce l-a determinat pe Fontaine să definească poezia lui Prosper și a epocii sale drept „examenele de conștiință ale secolului al V-lea”",
    "179": " A scris multe feluri de poezii: epigrame împotriva unui critic al lui Augustin, pe care nu-l cunoaștem; un lung poem în patru cărți în hexametri, cu un titlu grecesc (poate în stilul lui Prudentius), Nerecunoscătorii (Acharistoi), adică „dușmanii harului” Titlul se referă la pelagieni și la faptul că ei refuză harul ce vine de la Dumnezeu; Prosper povestește istoria pelagianismului și condamnarea acestuia de către papi și sinoade, apoi atacă semipelagianismul; poemul respectă cu strictețe normele de prozodie și metrică, ce nu mai corespundeau de-acum deloc celor din limba vorbită E interesant că augustinistul Prosper a scris și poemul Despre providență (De providentia), în care se întreabă de ce se abat atît de multe nenorociri asupra unor întregi populații, inclusiv asupra celor nevinovați și a celor sfinți în asemenea situații dificile, e foarte greu să-ți păstrezi credința în bunătatea lui Dumnezeu E un poem sever, cu caracter doctrinal, în hexametri, în care retorica este folosită cu sobrietate; a fost scris probabil prin anul 416",
    "180": " Poetul parcurge toate formele bunătății lui Dumnezeu, de la facerea lumii, fără să se preocupe de realitatea socială și politică a imperiului Singurele nenorociri adevărate care se abat asupra omului sînt provocate de imoralitate sau de căderea în greșeala ereziei Epitaful ereziei nestoriene și al celei pelagiene (Epitaphium Nestorianae et Pelagianae haereseos) dovedește că Prosper a aderat la condamnările formulate în cadrul conciliului de la Efes din 431, unde, cu siguranță fără nici o îndreptățire, nestorianismul era descris ca părintele pelagianismului \n\nO tematică analoagă are poemul lui Pseudo-Prosper dedicat Soției sale (Poema coniugis ad uxorem) Aici, poetul, după ce descrie în hexametri un tablou apocaliptic al nenorocirilor care loviseră Gallia răvășită de invaziile barbarilor, trece la exortația propriu-zisă și, folosind distihul elegiac, o îndeamnă pe femeie să renunțe la toate deșertăciunile lumii și să se dăruiască lui Dumnezeu, practicînd abstinența împreună cu soțul său Poemul are o tonalitate gravă și senină și e străbătut de o autentică forță sufletească",
    "181": " \nc) Cronica \nComplexa activitate a lui Prosper cuprinde și scrierea de cronici; mai mult, o dată cu el, cronica înlocuiește complet istoriile propriu-zise Cronica lui (Epitoma Chronicorum), în prima parte, adică pînă la 378, este de fapt un extras din opera omonimă a lui Ieronim, care începe cu originile lumii, însă după acea dată e o lucrare autonomă a lui Prosper Ea se deosebește de alte lucrări similare din epocă prin interesul acordat istoriei ereziilor și a dogmei creștine Prosper încearcă să pună la un loc materialul preluat de la Ieronim cu informațiile extrase din micul tratat al lui Augustin Despre erezii și se ocupă pe larg de pelagianism și semipelagianism Avînd trei redactări, Cronica lui Prosper a fost publicată în 455; după atenția pe care o acordă evenimentelor din acei ani (mai cu seamă invaziilor barbare din Gallia), cercetătorii au presupus că prima parte a fost scrisă în Gallia și a doua la Roma",
    "182": " Ghenadie, de altfel (Despre bărbații iluștri, 84), ne spune că Prosper a scris cîteva epistole papei Leon, al cărui pontificat a început în 440 \nd) Chemarea tuturor oamenilor \nîn cadrul discuțiilor dintre „augustinieni” și semipelagieni se înscrie și o operă anonimă cu certe calități literare care își propune să examineze Chemarea tuturor oamenilor (De vocatione gentium) Autorul acesteia, despre care acum sîntem aproape siguri că e identic cu acel Prosper care a scris Cronica, sătul de discuțiile dintre apărătorii liberului arbitru și susținătorii harului dumnezeiesc, vrea să găsească o soluție care să-i împace și pe unii, și pe alții în prima carte a operei se discută despre libertatea voinței umane și, în opoziție cu semipelagienii, autorul susține că această libertate nu este anulată de existența și de eficacitatea harului; a doua carte e dedicată analizei harului și încearcă să demonstreze pînă la ce punct ar fi corecte ideile semipelagienilor; autorul afirmă că voința Domnului ca oamenii să se mîntuiască și generozitatea cu care acesta acordă harul sînt nemărginite; importanța liberului arbitru e capitală pentru ca omul să înceapă să facă bine și să persevereze în acest sens; în fine, se subliniază pre-știința lui Dumnezeu, care stabilește pentru eternitate și într-un mod de neînțeles numărul celor aleși",
    "183": " Așadar, e vorba despre o viziune globală asupra mîntuirii oamenilor, văzută prin prisma succesiunii diverselor etape ale istoriei sacre E de la sine înțeles că istoria sacră este interpretată de Prosper mai ales în litera ei, în lumina problematicii esențiale a harului și a liberului arbitru, și că opera are deopotrivă scopuri istorice și exegetico-doctrinale în ce privește data redactării, scrierea trebuie plasată pe la jumătatea secolului al V-lea \n\nBibliografie Ediții: PL 45 De ingratis: ChT Hengelmeyer, Catholic University, Washington, 1961; MP McHugh, The Carmen de providentia Dei, Catholic University, Washington, 1964 Studii Despre premisele așa-numitului „semipelagianism”, cf M Cappuyns, „Le premier représentant de l’augustinisme médiéval”, în Rech de théol anc et médiév 1 (1929), pp 309-337; R Lorentz, Das Augustinismus Prospers von Aquitanien, ZKG 73 (1962), pp 217-252; V",
    "184": " Grossi, La crisi antropologica nel monastero di Adrumeto, Aug 19 (1979), pp 103-133; Idem, „Il termine «praedestinatio» tra il 420-435…”, ibidem, 25 (1985), pp 27-64; studiile lui C Tibiletti despre Cassian și Faust din Riez (cf infra) Traduceri: ACW 14, 1952 (The Call of all Nations); 32, 1963 (Defense of St Augustine) Despre Cronică, cf C Molè, „Prospettive universali e prospettive locali nella storiografia latina del V secolo”, în ***, La storiografia ecclesiastica nella tarda antichità, Actele Congresului… Erice (3-8 XII 1978), Centro di Studi Umanistici, Messina, 1980, pp 195-239; B Luiselli, „Indirizzo universale e indirizzi nazionali nella storiografia latino-cristiana dei sec V-VIII”, ibidem, pp 505-533 \n5 Hydațiu \nNu e originar din Gallia și nu aparține mediului lui Prosper acest scriitor pe care, fiind autorul unei Cronici, îl amintim, din motive de comoditate, acum, după ce am vorbit despre Cronica lui Prosper",
    "185": " Ne referim la scurta Cronică (Chronicon) a lui Hydațiu, un spaniol născut către sfîrșitul secolului al IV-lea în Galicia și episcop de Aquae Flaviae, în Portugalia în timpul dominației suabilor în Spania, a fost persecutat și ținut pentru scurtă vreme în închisoare; trăia încă în 468 Opera lui continuă cronica lui Ieronim, pornind din anul la care se oprise acesta (378) și ducînd-o pînă în 468, și e divizată în două secțiuni din care prima, consacrată perioadei 379-427, se bazează mai ales pe izvoare scrise, în timp ce la evenimentele din cea de-a doua autorul declară că a fost spectator sau, oricum, că a fost contemporan cu ele Interesul scriitorului se îndreaptă mai cu seamă spre evenimentele din patria sa, zguduită de invaziile barbarilor; e mai puțin preocupat de Gallia și Africa Evenimentele menționate de el sînt mai ales cele privind istoria Bisericii (ereziile: arianismul, priscilianismul și maniheismul) și fenomenele naturale (cutremure, eclipse, comete etc",
    "186": "); opera lui este importantă pentru reconstituirea istoriei Spaniei din secolul al V-lea, iar prin varietatea întîmplărilor prezentate, fie ele și menționate în treacăt, prevestește punctele de interes ale Evului Mediu \n\nBibliografie Ediții: SChr 218-219, 1975 (A Tranoy) \n\nII SCRIITORII DIN AFRICA VANDALICĂ \nAm prezentat mai sus o serie de literați pe care i-am numit „discipolii lui Augustin”, și nu putem trece cu vederea faptul că acești scriitori, care declarau limpede că sînt continuatorii învățăturii marelui episcop de Hippona, pe care au și popularizat-o, adesea chiar în opoziție cu alții, în regiunile din Imperiul Roman de Apus, ori nu erau africani, ori părăsiseră Africa natală din cauza persecuțiilor vandalilor într-adevăr, după cucerirea Cartaginei în 439, Africa a intrat complet sub dominația barbarilor și a început o perioadă de jafuri, masacre și persecuții, din cauza faptului că vandalii erau printre cei mai neîndurători și mai cruzi barbari și, în plus, erau de credință ariană",
    "187": " Viața culturală din Africa ortodoxă stăpînită de vandali a fost afectată de persecuții pînă la începutul secolului al VI-lea și a decăzut mult; totodată, s-a impus din nou necesitatea de a combate arianismul, care părea să se fi stins încă de pe vremea lui Augustin Africa s-a întors înapoi în timp Scriitorii creștini din acea epocă vorbesc despre o adevărată persecuție din partea vandalilor \n\nBibliografie P Courcelle, Histoire littéraire…, cit; B Luiselli, Storia culturale dei rapporti tra mondo romano e mondo germanico, Herder, Roma, 1992 \n1 Scriitori minori \nScriitorii din Africa vandalică trebuie să fi fost numeroși, dar nu avem informații în privința lor decît din scrierile lui Ghenadie, care a fost aproape contemporan cu ei: printre aceștia, Asclepius și Victor, episcop de Cartenna, în Mauritania Victor a scris o carte contra arienilor și una despre penitența publică; aceasta din urmă ar putea fi identificată, după unii cercetători, cu o scriere foarte elaborată pe plan retoric, intitulată Despre penitență, păstrată între operele lui Ambrozie și pe care autorul o semnează cu numele de Victor",
    "188": " Apoi: Voconius de Castellum, oraș din Mauritania; Onoratus de Cirta, în Numidia, care a compus o scurtă scriere de consolare pentru un anume Arcadie care, pentru că nu voise să-și renege credința catolică, fusese trimis în exil de regele Genseric, după ce se bucurase mult timp de favorurile acestuia Ar putea fi identificat cu acel Onoratus despre care Prosper ne spune că ar fi fost martirizat în 437 Cerealis de Castellum Ripense, în Mauritania, a avut în jurul anului 480 o dispută la Cartagina cu arianul Maximinus \n\nBibliografie Ediții: PL 17 (Victor din Cartenna); A Isola, I cristiani dell’Africa vandalica nei Sermones del tempo (429-534), Jaca Book, Milano, 1990 \n2 Victor de Vita \nVictor de Vita e o personalitate mai importantă în raport cu cele minore menționate mai sus: este amintit ca episcop de Vita, în provincia Bizacena, într-o listă a episcopilor convocați la Cartagina de regele Uneric în 484, pentru obținerea unui acord între arieni și ortodocși (este așa-numita Informare despre provinciile și orașele din Africa, Notitia provinciarum et civitatum Africae)",
    "189": " \n\nAceste date nu se potrivesc însă cu cele pe care autorul le furnizează despre sine în opera sa; din scrierile lui rezultă că pe vremea aceea, adică pînă la persecuțiile din 484, el aparținea clerului din Cartagina; așadar, era probabil originar din Vita și fusese ales episcop ulterior Ar putea fi acel episcop de Vita, primat al provinciei Bizacena, care în 507 l-a învestit pe Fulgențiu ca episcop de Ruspe și puțin după aceea a fost exilat de Trasamundus în Sardinia, unde a murit prin 510 Nu avem alte informații despre el: Ghenadie, care de obicei furnizează multe date prețioase despre literații din acest secol, nu-l amintește pe Victor, care era totuși contemporanul său \n\nVictor de Vita a scris Istoria persecuțiilor din provincia Africa (Historia persecutionis Africanae provinciae), în trei cărți; în prima povestește cumplitele încercări prin care au trecut ortodocșii sub domnia lui Genseric (429-477); a doua și a treia sînt dedicate perioadei regelui Uneric (477-484), adică evenimentelor cu care scriitorul a fost contemporan și la care a asistat: Victor furnizează documente precise, și de aceea opera sa e importantă ca izvor istoric și pentru cunoașterea dreptului romano-vandalic",
    "190": " Istoria a fost scrisă înainte de moartea regelui Uneric în decembrie 484, deaorece din ea rezultă că e vorba despre o perioadă de persecuții Ultimul capitol al operei, care relatează moartea regelui Uneric, nu e autentic în prolog, scriitorul se adresează unui destinatar bine cunoscut, prieten și discipol al lui Diadoh de Foticeea, și îi oferă, așa cum îi fusese comandat, istoria evenimentelor din Africa, pentru a fi reelaborată Această persoană ar putea fi episcopul Eugeniu, care se dusese la Cartagina în urma intervenției împăratului Zenon pe lîngă regele vandal pentru a-i permite să ocupe scaunul epsicopal de acolo, rămas vacant Istoria persecuțiilor din provincia Africa, deși povestește evenimentele cu obiectivitatea specifică unei narațiuni istorice, este totuși o istorie sui generis, întrucît în ea găsim și semne, minuni, miracole, adică toate elementele literaturii hagiografice Viziunea de ansamblu e îngustă, focalizată în întregime asupra raporturilor dintre Biserică și barbari, neexistînd vreun interes pentru raporturile dintre barbari și imperiu, care s-au concretizat de mai multe ori în acorduri și tratate",
    "191": " Limba folosită, deși are unele întorsături de frază populare, tipice vorbirii comune, este aceea a păturilor culte cartagineze din secolul al V-lea Scriitorul, chiar dacă face exces de emfază retorică și cade în prolixitate, reușește totuși să fie un narator eficient \n\nBibliografie Ediții: CSEL 7, 1891 (M Petschenig); MGH Auct Antiq III, 1, 1879 (C Halm); Victor de Vita, Historia persecutionis Africanae provinciae, cartea I, intr, text și trad it sub îngrijirea lui S Costanza, Messina, 1973; CTP 29, 1981 (S Costanza) Studii: A Pastorino, „Osservazioni sulla Historia Persecutionis Africanae provinciae di Vittore di Vita”, în ***, La storiografia ecclesiastica nella tarda antichità, cit, pp 45-112; S Costanza, Vittore di Vita e la Historia persecutionis Africanae provinciae, VetChr 17 (1980), 229-268 \n3 Vigiliu de Thaps \nEste personalitatea cea mai însemnată în cadrul creștinismului african din această epocă",
    "192": " Apare și el, ca și Victor de Vita, în lista episcopilor ortodocși convocați de Uneric în orice caz, reuniunea organizată de regele vandal s-a sfîrșit repede și fără o dezbatere între cele două părți, fiindcă Uneric a decis de unul singur care este adevărata credință, iar episcopii ortodocși au fost trimiși în exil sau au plecat din proprie inițiativă Printre ei se găsea și Vigiliu, despre a cărui viață nu știm aproape nimic; probabil că în 484 era episcop de puțină vreme Vigiliu a fost singurul scriitor african din acea perioadă care a participat la conflictele provocate de controversele cristologice A scris în jurul anului 480 Contra lui Eutihes (Contra Eutychetem), un tratat în cinci cărți care se ocupă nu doar de erezia eutihiană, ci și de cea opusă, a lui Nestorie Ultimele două cărți ale operei, intitulate „Apărarea epistolei trimise de sfîntul papă Leon lui Flavian din Constantinopol” și „Apărarea decretului sinodului din Calcedon”, constituie un fel de apendice, compus pentru că unii frați creștini îi ceruseră lui Vigiliu să apere aceste două documente sinodale care fuseseră criticate de un monofizit",
    "193": " Vigiliu a scris această lucrare din teama că monofizitismul, care triumfa în Orient, putea să amenințe și provincia sa; oricum ar fi, spune multe despre amploarea preocupărilor lui Vigiliu faptul că, în timp ce scriitorii africani dinaintea lui, despre care avem informații, se limitau să discute despre arianism cu vandalii, el s-a interesat și de chestiunile teologice dezbătute în Orient Vigiliu dorește să se exprime simplu, ca să fie înțeles de toată lumea; cu toate acestea, din opera lui nu lipsește o anumită coloratură retorică în ultima carte din tratatul Contra lui Eutihes, Vigiliu amintește una din operele sale precedente, unde discutase pe larg dreptul Bisericii de a da noi definiții credinței pentru a face față noilor erezii, inclusiv folosind termeni ce nu se întîlnesc în Sfînta Scriptură Așa este termenul „consubstanțial” (homoousios), care nu e de găsit în Scriptură, după cum arienii obiectaseră deja adepților Crezului de la Niceea",
    "194": " Această scriere amintită de Vigiliu este Dialogul împotriva arienilor, sabelienilor și fotinienilor, la care participă Atanasie, Arie, Sabellius, Photinus și Probus, care e judecător (Contra Arianos, Sabellianos et Photinianos dialogus, Athanasio, Ario, Sabellio, Photino et Probo iudice interlocutoribus) Opera dovedește o bună cunoaștere a controverselor religioase, chiar și a celor din secolul precedent, și are autentice calități literare Nu știm însă cînd a fost scrisă \n\nOperei i-a fost adăugat un extras compus probabil în epoca medievală și intitulat Dialog împotriva arienilor la care participă Atanasie și Arie, în timp ce Probus e judecător; Sabellius și Photinus au fost eliminați din text, nemaifiind actuali Aflăm, de asemenea, din unele indicații furnizate chiar de autor că Vigiliu scrisese anterior o carte pentru a-l combate pe diaconul arian Maribad (numele ne face să ne gîndim că trebuie să fi fost vorba de un vandal: poate e una și aceeași persoană cu un anume Marivad care se bucura de stima regelui Uneric, așa cum aflăm de la Victor de Vita); în această operă, Vigiliu expusese adevărata doctrină a Treimii",
    "195": " Tot el ne spune că a mai scris un tratat împotriva lui Palladius din Raziaria, un episcop arian care combătuse tratatul Despre credință al lui Ambrozie (cf vol II, t 1, pp 295-296) Alte opere anonime, pe care spațiul nu ne permite să le mai pomenim, i-au fost atribuite lui Vigiliu, lucru ce dovedește prestigiul de care se bucura acest important teolog în Evul Mediu O nouă ediție a operelor sale ar fi o inițiativă meritorie; încă lipsește un studiu aprofundat al gîndirii lui Vigiliu \n\nBibliografie Ediții: PL 62 Studii: G Ficker, Studien zu Vigilius von Thapsus, Hinrichs, Leipzig, 1897; M Simonetti, Letteratura antimonofisita d’Occidente, Aug 18 (1978), pp 505-522 \n4 Draconțiu \nDupă cazul lui Quodvultdeus, examinat la timpul său, și cel al lui Victor de Vita, care a scris o Istorie a persecuțiilor din provincia Africa, Blossius Emilius Dracontius este un alt caz care dovedește condițiile grele în care ajunsese să trăiască populația civilă africană, mai ales cea ortodoxă, sub stăpînirea vandalilor",
    "196": " Literat și vir clarissimus, probabil judecător la Cartagina, Draconțiu, despre care nu știm mare lucru în afara unui singur episod din viața sa, a fost întemnițat sub regele Guntamundus, ce a domnit în Africa între 484 și 496, fiindcă a scris, așa cum el însuși ne spune într-o formă ambiguă și întortocheată, un cînt de preamărire a unui personaj pe care n-ar fi trebuit să-l amintească; pentru aceasta Draconțiu a fost, pare-se, denunțat și regele Guntamundus l-a aruncat în închisoare, unde ar fi scris un poem, Cînt de mulțumire (sau de reparație – Satisfactio) pentru rege ca să obțină eliberarea Ceea ce s-a și întîmplat probabil, dar nu sub Guntamundus, ci sub succesorul său, Trasamundus, după 496 Altceva nu știm despre el, în afara unei informații generice: ar fi urmat, la Cartagina, școala unui grammaticus, Felicianus, pe care îl laudă pentru neobosita activitate și pentru învățătura menită să redea prestigiul literaturii, care se limita probabil tot mai mult la cercurile latine, unde cunoașterea limbii grecești era redusă",
    "197": " în ce privește ofensa adusă regelui Guntamundus, conform celei mai răspîndite opinii pînă acum treizeci de ani, Draconțiu ar fi scris panegericul său, pe care noi nu-l cunoaștem, în cinstea lui Zenon, conducătorul Imperiului Roman de Răsărit; potrivit ipotezei lansate recent de Kuijper și Moussy, poemul ar fi fost scris pentru a-l proslăvi pe Teodoric, pe atunci rege al Italiei, ce intrase în conflict cu vandalii care voiau să stăpînească Sicilia Totul se petrece așadar la puțină vreme după 493, anul cînd Teodoric l-a ucis pe Odoacru, rege al Italiei din 476 Tradiția ne spune și că celălalt poem de mai amplă respirație pe care l-a scris Draconțiu, Lauda lui Dumnezeu (De laudibus Dei), ar fi fost compus după Cîntecul de mulțumire, care nu avusese succes pe lîngă rege; s-a constatat însă că nu există nici o dovadă în acest sens; știm doar că Lauda lui Dumnezeu ar fi fost terminată după moartea lui Guntamundus, adică după 496",
    "198": " în concluzie, primul poem ar fi fost scris în jurul anului 493, iar cel de-al doilea, deși publicat după 496, ar putea fi început anterior, înainte ca Draconțiu să fie întemnițat După eliberare, se pare că poetul a scris un poem în cinstea binefăcătorului său: opera s-a pierdut, dar pare să fi fost citită în secolul al XVI-lea de Bernardino Corio, autor al unei Istorii a Milanului Ca și alți literați din epoca creștină, Draconțiu a scris poeme cu conținut creștin, dar și poeme cu conținut și caracteristici păgîne, destinate evident unui public mai restrîns și animat de un interes exclusiv retoric Trăsături ale unui stil literar predominant păgîn sînt reperabile și în producția sa creștină, încît distincția între cele două categorii pare în esență nejustificată Este însă utilă pentru o analiză globală, deși scurtă din necesități de spațiu, a producției poetice a lui Draconțiu",
    "199": " \na) Poeziile păgîne ale lui Draconțiu \nA ajuns pînă la noi o culegere de zece poeme de dimensiuni diferite, unele cu caracter ocazional, cum sînt epitalamurile, suasoriae, versuri în cinstea maestrului Felicianus, sau chiar poeme epice de dimensiuni reduse (cele denumite în literatura păgînă epilli), în general cu subiect mitologic: Hylas (Hylas), Răpirea Elenei (De raptu Helenae), Medeea (Medea) Această culegere nu are un titlu de a cărui autenticitate să fim siguri: de obicei, este intitulată Poezii romane (Romulea), dar, în realitate, acest titlu este valabil doar pentru o culegere mai restrînsă din cadrul ansamblului poeziilor profane Totodată, nu se înțelege bine cît de justificat este acest titlu, dat fiind că s-ar putea referi doar la evenimentele legate de originile Romei Pe baza tuturor acestor considerații, ansamblul a fost numit, mai generic, Poezii minore (Carmina minora) în consecință, culegerea nu are deloc aspectul unui tot unitar și probabil că potrivit intențiilor celui ce o alcătuise trebuia să conțină doar poeziile profane ale lui Draconțiu, așa cum se găseau ele",
    "200": " Poemele nu au fost încă supuse unui studiu aprofundat, însă, la o primă analiză, par a fi opere scolastice și retorice în sensul cel mai îngust al termenului Același lucru se poate spune despre alte două compoziții care, deși nu fac parte din Romulea, seamănă cu acestea în privința stilului și a inconsistenței conținuturilor: e vorba despre poemul dedicat Lunilor (De mensibus) și de cel Despre originea trandafirilor (De origine rosarum) Mai importantă este Tragedia lui Oreste (Orestis tragoedia), atribuită lui Draconțiu pentru prima dată de către Mai în ciuda titlului său, opera nu este o „tragedie” în maniera teatrului clasic (căruia i se pierduse pînă și amintirea în epoca lui Draconțiu, ci tot un epillion în hexametri, analog cu cele deja amintite din componența Romulea Elementele mitice sînt eliminate aproape complet din narațiune (ele deveniseră de-acum elemente exclusiv ornamentale ale expunerii literare); firește, din antica tragedie a lui Oreste și din problematica eschiliană n-a rămas nimic; probabil că poetul african nici măcar nu-l citise pe Eschil",
    "201": " Drama e foarte colorată, excesiv de retorică și cu foarte multe discursuri \n\nLui Draconțiu i-au mai fost atribuite și alte poeme în hexametri, care provin din același mediu și din aceeași epocă; unul este intitulat întru lauda soarelui (In laudem solis), iar celălalt Boala lui Perdica (Aegritudo Perdicae), unde se povestește iubirea incestuoasă a lui Perdica pentru mama sa Castalia Aceste poeme sînt interesante (chiar dacă nu e sigur că au fost scrise de Draconțiu) deoarece ne ajută să cunoaștem mediul literar african, în care practicarea credinței creștine nu era resimțită ca un lucru nepotrivit cu divertismentul poetic centrat pe motive păgîne și mitologice tradiționale \nb) Poemele creștine \nNe-am referit deja la situația istorică și la motivațiile ce au dus la scrierea acestor poeme creștine Cîntecul de reparație (Satisfactio) e scris în distihuri elegiace; „reparația” de care vorbește poetul este aceea prin care încearcă să șteargă ofensa adusă regelui; dar, în realitate, în afară de Guntamundus, Draconțiu i se adresează și lui Dumnezeu, iar poemul său e un poem de pocăință creștină: poetul îi propune regelui să-l imite pe Dumnezeu în privința sa, pentru că Dumnezeu este milostiv cu toți oamenii",
    "202": " Draconțiu nu uită nici aici că este un literat care cunoaște foarte bine poezia păgînă și ia ca model pentru cîntul său Tristele (Tristia) lui Ovidiu, dar și Scriptura, în special Psalmii De aceea, Fontaine a vorbit despre „un Psalm romanizat și, mai ales, actualizat” Opera principală este însă cea dedicată Laudelor lui Dumnezeu (De laudibus Dei), formată din trei cărți scrise în hexametri Laudele se justifică, observă poetul, dacă este cercetată în primul rînd cea mai însemnată operă a lui Dumnezeu, adică facerea lumii, de aceea prima carte conține o amplă secțiune dedicată acestui motiv fundamental al religiozității creștine, și subliniază că trebuie proslăvită înțelepciunea creatoare a lui Dumnezeu în al doilea rînd, Dumnezeu este minunat pentru că este milostiv și bun însă nu prezentarea acestor motive previzibile și, pînă la urmă, banale (alte teme, mai serioase, au la bază un augustinism popularizat) face ca poemul să fie interesant",
    "203": " Poetul se comportă și aici ca un literat care experimentează mijloace noi Prima carte, dedicată aproape în întregime povestirii facerii lumii, are forma unei epopei biblice, analoagă poemelor care se scriau încă de pe vremea lui Prudentius, și aparține acelui gen literar cultivat tot în epoca lui Draconțiu, chiar dacă în alte cercuri, de către Sedulius, Claudius Marius Victorius sau Ciprian din Gallia; și în celelalte două cărți există secțiuni „narative”, adică de epică creștină, bazate pe episoade din Scriptură Dar, pe lîngă această epopee biblică, poate fi sesizată și o a doua sursă de inspirație, importantă, și anume imnul, ca instrument folosit pentru a aduce laude lui Dumnezeu Tema fundamentală este așadar slăvirea dreptății și, mai mult decît atît, a milostivirii lui Dumnezeu Tema milostivirii este exprimată, firește, prin ritmul Psalmului, de aceea Laudele lui Dumnezeu se dovedesc, în esență, o operă cu caracter compozit, avînd formă atît de epopee, cît și de imn",
    "204": " în afară de sursele creștine, Draconțiu, poet și retor, s-a inspirat și din poezia păgînă și, desigur, din principalii reprezentanți ai acesteia, precum Vergiliu, Ovidiu și Lucan; totodată, a utilizat culegeri de exempla, adică de exemple istorice cu caracter moral folosite ca ilustrări ale virtuților și ale viciilor în ce privește scriitorii creștini, se pare că terminologia teologică a lui Draconțiu e influențată încă de cartaginezul Tertulian și că pasajele cu caracter imnic imită imnurile lui Ambrozie Opera poetică a lui Draconțiu este foarte interesantă și din punctul de vedere al lexicului și al evoluției limbii și metricii latine (aceasta din urmă era de-acum o pură reconstrucție doctă deoarece încă din secolul al III-lea prozodia latinei fusese abandonată aproape în întregime în favoarea accentului intensiv) Desigur, această problematică nu ne poate interesa aici \n\nîn Spania vizigotică s-a realizat o versiune abreviată a Laudelor lui Dumnezeu de către Eugeniu, episcop de Toledo, care, la cererea regelui Chindaswinth (646-657), a redus cele trei cărți la una singură și, cum această nouă redactare conținea în esență povestea facerii lumii, opera a fost intitulată Hexaemeron (De opere sex dierum); însă Isidor de Sevillia, înaintea versiunii lui Eugeniu, dăduse primei cărți a Laudelor lui Dumnezeu titlul: Cele șase zile ale facerii lumii (Hexaemeron creationis mundi)",
    "205": " După ce a îndepărtat a doua și a treia carte, Eugeniu a adăugat la prima carte a operei Cîntecul de reparație, scurtîndu-l și pe acesta și numerotîndu-l ca a doua carte Această versiune începea cu o prefață în proză și cu o introducere de douăzeci și cinci de versuri, ambele dedicate regelui vizigot \n\nBibliografie Ediții: MGH, Auctores Antiquissimi 14, 1905 (Fr Vollmer); Poetae Latini Minores V, Teubner, Leipzig, 1914 (Fr Vollmer); De laudibus Dei (F Corsaro, Centro di Studi sull’Antico Cristianesimo, Catania, 1962); Les Belles Lettres I, 1985 (Louanges de Dieu, livres I et II: Cl Moussy et C Camus); II, 1988 (livre III, Réparation: Cl Moussy); Satisfactio Una cum Eugeni recensione edidit F Speranza, L’Erma di Bretschneider, Roma, 1978; La tragedia di Oreste, sub îngrijirea lui E Rapisarda, Centro di Studi sull’Antico Cristianesimo, Catania, 1964 Studii: D",
    "206": " Kujper, Varia Dracontiana, van Haeringen, den Haag, 1958; D Romano, Studi Draconziani, Manfredi, Palermo, 1959; F Corsaro, „Problemi storico-letterari del cristianesimo africano nel V secolo Studi su Draconzio”, în Miscell Studi Lett Crist Ant 11 (1961), pp 5-32; K Smolak, „Die Stellung der Hexamerondichtung des Dracontius…”, în Antidosis, Festschrift W Kraus, Wiener Studien, Beiheft 5, 1972, pp 381-397; E Clerici, „Due poeti: Emilio Blossio Draconzio e Venanzio Fortunato”, în Rend Instit Lomb, 107 (1973), pp 108-150; R Herzog, Die Bibelepik der lateinischen Spätantike, Finck, München, 1975; JM Diaz de Bustamante, Draconcio y sus carmina profana, Santiago de Compostela, 1978; J Fontaine, Naissance de la poésie…, cit \n5 Poeți africani minori \nNu se cunoaște autorul unui Poem pentru Flavius Felix despre învierea morților și judecata Domnului (Ad Flavium Felicem de resurrectione mortuorum et de iudicio Domini), scris în hexametri; poetul ne spune că acest poem este continuarea unuia anterior, pierdut, care cînta frumusețile vieții la țară, și, dat fiind conținutul său, cel de-al doilea e mult mai angajat decît primul",
    "207": " Originea africană a poemului e dovedită de numele destinatarului, un poet care a trăit la Cartagina în vremea regelui Trasamundus (496-523), precum și de numeroasele pasaje în care sînt imitați poeți creștini din secolul al V-lea (bineînțeles, pe lîngă cele în care e vizibilă influența clasicilor păgîni, ca Vergiliu) Se pot observa numeroase încălcări ale regulilor de metrică și prozodie, semn al scăderii interesului pentru structurile literare tipice limbii latine clasice Tot anonim este și Poemul contra Marcioniților (Carmen adversus Marcionitas), în cinci cărți, ce reia polemica împotriva acelei erezii bazîndu-se în întregime pe opera analoagă a lui Tertulian, dar reinterpretează într-o manieră modernă unele aspecte ale credinței Și acesta pare să provină dintr-un mediu cultural african posterior lui Draconțiu Anonime sînt și cele două poeme, transmise fie sub numele lui Ciprian, fie sub numele lui Tertulian, Sodoma și Iona, exerciții retorice bazate pe episoadele biblice ale distrugerii Sodomei și pe cartea lui Iona (De Sodoma și De Iona)",
    "208": " Mai lung e primul poem (167 de hexametri), în timp ce al doilea numără doar 105 și descrie cu precădere furtuna și naufragiul în care a fost implicat Iona Autorul, un versificator capabil de performanțe retorice notabile, cunoaște bine și literatura păgînă, mai ales pe aceea care descrie Marea Moartă și caracteristicile ei extraordinare, efect al ploii de foc trimise de Dumnezeu S-a spus despre aceste poeme că ar proveni din cercurile culturale frecventate de Ciprian din Gallia (p 000) \n\nBibliografie Ediții: Carmen ad Favium Felicem de resurrectione mortuorum…, recensuit JH Waszink, Florilegium Patristicum I, Bonnae, 1937; pentru Carmen adversus Marcionitas cf ediția Karla Pohlmann, Vandenhoeck & Ruprecht, Götingen, 1991; cele două poeme anonime De Sodoma și De Iona în CSEL 3, 1871 (G Hartel) și CSEL 23, 1881 (R Peiper); Carmen de Sodoma, intr, trad, note L",
    "209": " Morisi, Patron, Bologna, 1993 Studii: JH Waszink, „Musae Luciferae”, în Forma Futuri, volum omagial închinat cardinalului Michele Pellegrino, Bottega d’Erasmo, Torino, 1975, pp 683-692 \n\nIII GALLIA îN SECOLUL AL V-LEA \nHoardele de barbari care au năvălit în Gallia în primul deceniu al secolului al V-lea și care au format ulterior regatele romano-barbare, fără să cotropească însă provincia (adică Provența), unică insulă de civilizație romană rămasă în partea meridională a regiunii, nu au avut din punct de vedere social și cultural aceeași eficiență dezastruoasă ca în Africa Invaziile au fost, fără îndoială, copleșitoare și au dus la cotropirea întregii țări, scoțînd-o complet de sub autoritatea Imperiului Roman de Apus, a cărui curte era izolată la Ravenna; barbarii au adus cu ei dezolarea și ruina (și nu putea fi altfel), dar aceste efecte dezastruoase nu au fost generale și imediate peste tot Barbarii au cucerit Gallia treptat, și astfel, deși era inevitabilă apariția unor conflicte între elementul romano-galic preexistent, adică între păturile cele mai elevate, și cel invadator de origine germanică (conflicte cînd deschise, cînd latente), cultura latină (atît păgînă, cît și creștină) a putut supraviețui și s-a menținut la un bun nivel artistic",
    "210": " De aceea se poate spune că, în secolul al V-lea, Gallia este regiunea Imperiului Roman de Apus unde s-a păstrat cel mai bine tradiția culturală clasică și creștină, iar existența școlilor de retorică, ce funcționau de multă vreme, a contribuit la menținerea ei în viață Situația e mai înfloritoare în prima jumătate a secolului al V-lea fiindcă mai tîrziu și Gallia intră într-o perioadă de decadență economică și culturală înflorirea monahismului a fost vitală pentru apărarea culturii, și mănăstirile (de exemplu, cele din Marsilia, Lerin, Saint-Honorat) au fost centre culturale de primă importanță \n\nBibliografie P Courcelle, Les lettres grecques en Occident De Macrobe à Cassiodore, de Boccard, Paris, 1948; E Griffe, La Gaule chrétienne à l’époque romaine I-III, Letourey et Ané, Paris, 1964-1965 \n1 Ioan Cassian \nCel mai important scriitor din Gallia secolului al V-lea a fost Ioan Cassian, născut prin 360 în Sciția, adică în regiunile din partea de jos a Dunării, chiar dacă, potrivit unor autori, deplina cunoaștere a limbii latine pe care o dovedește Cassian pune sub semnul întrebării această informație (furnizată de Ghenadie) și ne determină să ne gîndim, eventual, că era de origine galică",
    "211": " Experiența sa religioasă s-a consolidat într-o mănăstire din Betleem în jurul anului 385 s-a dus la mănăstirile din Egipt, așa cum făcuseră și alți asceți* din acea epocă, și în Egipt a rămas mai mulți ani, pînă cînd a fost izgonit, se pare, în urma tulburărilor provocate de persecuțiile inițiate de Teofil, patriarhul Alexandriei, împotriva unor călugări, antropomorfiții (cf p 000) Apoi Cassian s-a la dus la Constantinopol, unde a fost făcut diacon de către patriarhul capitalei, Ioan Gură de Aur, pe care l-a admirat întotdeauna și căruia i-a păstrat o pioasă amintire în 405 se află la Roma, unde, din însărcinarea clerului și a credincioșilor din Constantinopol, încearcă să obțină intervenția papei Inocențiu I în favoarea lui Ioan Gură de Aur, care fusese alungat și avea să moară în exil După hirotonisire, Cassian a plecat la Marsilia, unde a înființat în 415 o mănăstire pentru bărbați și una pentru femei; tot aici s-a stabilit, dedicîndu-se mai ales răspîndirii idealului monastic pînă la sfîrșitul vieții (cca 435)",
    "212": " De aceea, toate scrierile sale datează din această ultimă perioadă a vieții sale \na) Motive spirituale ale operelor ascetice \nCassian este una din acele figuri care în secolul al V-lea se întîlnesc tot mai rar, adică un tip de scriitor care trăiește o experiență de viață atît orientală, cît și occidentală și care cunoaște bine cele două limbi, greaca și latina La rugămintea episcopului Castor din Apta Iulia, în Gallia Narbonensis, care înființase o mănăstire în dioceza sa, Cassian scrie în acei ani (419-426) o operă foarte întinsă, intitulată Așezămintele mănăstirești și remediile contra celor opt vicii capitale (De institutis coenobiorum et de octo principalium vitiorum remediis), în douăsprezece cărți în primele patru, Cassian descrie viața din lăcașurile mănăstirești din Palestina și Egipt, pe care o cunoștea din proprie experiență (de aceea, opera poate fi studiată și ca o culegere de „vieți ale sfinților”), în timp ce în următoarele opt aprofundează, așa cum spune și titlul, analiza etică și ascetică a păcatelor omenești",
    "213": " O altă operă de mari dimensiuni a lui Cassian conține Convorbirile (Collationes), adică discuțiile pe care Cassian și prietenul său Germanus le avuseseră în trecut cu faimoși întemeietori de lăcașuri monastice Scrierea a fost publicată în trei părți separate, fiecare avînd o prefață proprie Prima, care conține zece convorbiri, a fost începută la cererea episcopului Castor și a fost terminată la puțin timp după moartea acestuia, în 420; de aceea nu-i este dedicată lui Castor, ci fratelui acestuia, Leontius, episcop și el, și călugărului Helladius, care va ajunge ulterior episcop Opera este concepută în strînsă corelație cu precedenta, fiindcă Ioan Cassian, după ce a descris înălțarea spirituală a „monahului exterior”, vrea acum să treacă la formarea invizibilă a omului interior; dacă opera consacrată așezămintelor mănăstirești era un îndreptar pentru înăbușirea dorințelor cărnii, aici sfaturile cuvioșilor părinți, adunate de Cassian, trebuie să arate ce este perfecțiunea desăvîrșită",
    "214": " Convorbirile nu sînt „dialoguri” clasice, ci instrucțiuni de viață spirituală: aceasta are drept model viața anahoretică a călugărilor din Egipt, vizitați de Cassian în tinerețe Scriitorul își amintește vizitele sale în mănăstirile egiptene, și fiecare „vizită” este însoțită de o „convorbire” în Occidentul secolului al V-lea, Cassian reprezintă vîrful meditației monastice; el reia elementele ascezei egiptene și le plasează în climatul și în mediul social și cultural din vremea sa Cronologic vorbind, acest scriitor este contemporan cu Augustin, însă din punct de vedere tematic aparține pe deplin perioadei ulterioare acestuia: nu privește deloc în mod retrospectiv spre trecut, așa cum făcea episcopul de Hippona, care încheiase secolul al IV-lea și marcase începutul celui de-al V-lea așa cum am spus mai sus Cassian pune bazele unei „reguli” monastice ideale, despre care el crede că poate îndeplini foarte bine și o funcție juridică, nu doar una spirituală",
    "215": " De aceea, scriitorul nu trebuie privit doar ca o figură din istoria monahismului, unde oricum a ocupat o poziție importantă, ci și ca reprezentant al unui nou tip de monahism din perioada de trecere de la Antichitate la Evul Mediu creștin El pornește de la constatarea că viața creștină, așa cum era practicată în vremea sa, se degradase și, într-o primă fază, remediază acest lucru prin practicarea vieții anahoretice și a izolării în pustietate; ulterior, întărit prin acele experiențe, teoretizează și instituționalizează necesitatea desăvîrșirii: însă această desăvîrșire nu poate fi atinsă decît într-o instituție, care este cea a condiției de monah – mai precis, într-o mănăstire – nu prin anahoreză Lăcașul monastic nu asigură doar separarea de lume, ci și separarea de creștinii care trăiesc în acea lume, separarea desăvîrșiților de cei nedesăvîrșiți „în acest sens, Cassian execută o operațiune culturală cu valoare universală și, în acest scop, propune o doctrină ecleziologică: creștinul, pentru a fi desăvîrșit – și desăvîrșirea este o cerință absolut necesară –, trebuie să devină monah, iar a deveni monah echivalează cu acceptarea unei norme de viață al cărei depozitar este un maestru” (Leonardi)",
    "216": " Viața desăvîrșită este viața creștină, adică o viață supusă unei discipline: astfel, Cassian transferă în lumea occidentală concepția lui Pahomie privitoare la un monahism organizat; mai mult, reluînd o tradiție orientală, consideră că monahismul are origini apostolice și că tocmai prin acest lucru este justificat Aceasta deoarece modelul, așa cum am spus, este, potrivit lui Cassian, cel cenobitic (obștea monahală reproduce comunitatea primitivă a apostolilor despre care se vorbește în Fapt 2, 1-4 și 4, 32); modelul eremitic se dovedește insuficient și nu dă rezultate în încercarea de a atinge viața desăvîrșită Procedînd astfel, el nu ține cont de experiențele unor contemporani ai săi, Ieronim, Augustin, Martin din Tours, pe care îi consideră în acești spirituali mediocri; norma vieții monastice vine din Egipt, deși Ioan Cassian realizează dificultățile – chiar de ordin material, de exemplu, legate de felul în care se îmbracă cenobiții – ce pot împiedica o transplantare imediată a experienței egiptene în Gallia",
    "217": " Pentru Augustin, separarea de lume nu e niciodată un scop în sine, ci implică o întoarcere în lume pentru a lupta împotriva răului și pentru a apăra Biserica, însă pentru Cassian modelul augustinian nu prezintă nici un interes Pentru el, raportul cu lumea nu are nici un sens și, din acest punct de vedere, concepția lui Cassian a avut cîștig de cauză în raport cu cea a lui Augustin și chiar cu cea a lui Ambrozie Călugărul nu se ocupă de lume, iar cine trăiește în lume se află, sub anumite aspecte, pe același plan cu cei din afara creștinismului Monahismul, mai precis regula monastică, este norma desăvîrșirii: această normă propune singura posibilitate de a-l urma pe Cristos care-i mai rămîne unui creștin din epoca postapostolică sau, oricum, creștinului ce trăiește într-o lume non-creștină \nb) Origenism și pelagianism în opera lui Cassian \nOpera lui Cassian nu este doar o aprofundare și popularizare a vieții ascetice; pe lîngă aceasta, descoperim unele elemente doctrinale specifice care o susțin și o justifică",
    "218": " Cassian avea o formație origeniană, dobîndită în perioada cînd dusese o viață de eremit în pustiul Egiptului, la școala lui Evagrie și a prietenilor săi învățați Evagrie spusese că, atunci cînd carnea și fragilitatea implică decăderea creaturilor în raport cu starea lor originară, mintea umană are forța de a întrerupe această degradare a materiei și de a regăsi calea spre Dumnezeu Contemplarea e o operă a intelectului Cassian reia schema origeniană a lui Evagrie, eliminînd sau atenuînd concepția „gnostică” ce stă la baza ei Există două momente ale spiritualității, unul teoretic și celălalt practic; teoria este contemplarea misterului divin revelat, dar această contemplare nu se sprijină exclusiv pe o atitudine de separare de viața trupului, nu este încredințată exclusiv intelectului Cu siguranță, viața contemplativă e mai presus decît viața activă, înțeleasă ca mortificare a pasiunilor Dar viața contemplativă este și rezultatul modului în care Cassian corectează doctrina pelagiană, răspîndită în vremea sa și combătută de Augustin cu alte mijloace și dintr-o perspectivă complet diferită",
    "219": " Cassian refuză în mod explicit doctrina augustiniană a harului, dar, în același timp, respinge și desăvîrșirea propusă de Pelagius De aceea, și doctrinele lui Cassian au fost definite drept „semipelagiene”, și am văzut deja, analizînd polemica dusă împotriva lor de către Prosper din Aquitania, că erau răspîndite în special în Gallia secolului al V-lea Scriind în jurul anului 420 (deci cînd Augustin încă trăia), Cassian apare ca unul din primii susținători ai semipelagianismului Astfel, în cea de-a treisprezecea Convorbire (7, 3), el susține că „Dumnezeu, o dată ce zărește în noi izvorul voinței de bine, oricare ar fi acesta, coboară lumina Sa asupra acestei voințe de bine, o îmbărbătează, o îndeamnă la mîntuire, făcînd să rodească ceea ce El însuși a sădit și a văzut răsărind mulțumită eforturilor noastre”, și face și alte afirmații similare care, fără îndoială, nu se împacă deloc cu doctrina augustiniană Aceasta și pentru că, hrănit cu teoriile lui Origen, Cassian concepe contemplarea lui Dumnezeu ca pe o operă exclusivă a omului și enunță fraza ce va deveni apoi aproape un slogan al antiaugustinienilor: e un sacrilegiu să crezi că Dumnezeu n-ar dori mîntuirea tuturor",
    "220": " Marea „invenție” a lui Cassian a constat în această fuziune a origenismului cu antiaugustinismul care permitea în același timp aducerea în prim-plan a necesității contemplației și aprobarea activității ascetice: deși prin Decretul lui Gelasie, la sfîrșitul secolului al V-lea, operele lui Cassian fuseseră condamnate ca „apocrife”, adică neortodoxe, tocmai pentru că erau în contradicție cu doctrina augustiniană a harului, totuși, pentru că ofereau creștinilor un fel de „istorie a monahismului” și o nouă evaluare a vieții spirituale, au fost foarte răspîndite în tot Evul Mediu Au fost traduse chiar în greacă (o onoare destul de rară pentru operele latine), iar din această traducere s-au păstrat unele extrase \nc) Tratatul Contra lui Nestorie \nO dovadă a diversității preocupărilor lui Cassian este și ultima sa operă, cu caracter angajat și conținut dogmatic, scrisă la cererea unui diacon influent la curtea din Roma a lui Celestin I, care va deveni ulterior papa Leon cel Mare",
    "221": " E vorba de întruparea Domnului, contra lui Nestorie (De incarnatione Domini contra Nestorium), în șapte cărți, compusă înainte de sinodul din Roma care l-a condamnat pe Nestorie în 430 în cadrul acestei polemici, Cassian apără în mod deschis cinstirea Fecioarei Maria și susține că este pe bună dreptate numită „Maica Domnului”, fiindcă în Cristos sînt două naturi și o singură persoană Cassian vede în erezia lui Nestorie (la fel ca Prosper din Aquitania, mai tîrziu) o continuare și o imitare a pelagianismului, deoarece pelagianismul susține că omul ar putea obține harul doar prin propriile forțe, iar nestorianismul afirmă că omul Cristos ar fi meritat uniunea cu măreția divină grație unei vieți virtuoase Potrivit lui Cassian, Nestorie este cel ce îl separă pe Fiul lui Dumnezeu de Cristosul întrupat: în consecință, imitarea lui Cristos și credința în Cristos, care constituie idealul ascetic al creștinului, nu sînt îndreptate către Dumnezeu, ci către un om",
    "222": " Creștinii n-ar putea fi transformați în Dumnezeu dacă Cristos, primul, n-ar fi fost Dumnezeu Din acest motiv, modul cum Cassian analizează nestorianismul a fost considerat – poate cu prea multă asprime – superficial și neconcludent; în orice caz, analiza are importanța ei în combaterea nestorianismului de către Occident: pelagianismul, pe care Cassian îl combate aici, este înțeles conform tiparelor pe care teologia romană tocmai le elabora Desigur, Cassian nu era foarte interesat de motivele teoretice ale controversei, dar și în această operă apără o cristologie conformă cu ceea ce propovăduise prin operele sale ascetice, adică aceea care stă la baza desăvîrșirii creștinului Augustin este absent și din această ultimă operă a lui Cassian: în cartea a șaptea, unde scriitorul oferă o listă de auctoritates, Augustin e pomenit doar ca episcop de Hippona, iar nu ca maestru de doctrină creștină, și cu atît mai puțin, pentru polemica sa antipelagiană",
    "223": " \n\nCassian este un scriitor rafinat și folosește cu moderație mijloacele retorice în limba latină pe care o învățase la maturitate Nu întîlnim însă la el acea latină artificioasă, nu naturală ci învățată, ca în cazul lui Ammianus Marcellinus, de exemplu Narațiunea simplă și agreabilă și prospețimea expresiei fac din Cassian unul dintre cei mai mari scriitori latini ai secolului al V-lea \n\nBibliografie Ediții: CSEL 13, 1886 și 17, 1888 (M Petschenig); SChr 42, 19662; 54, 19672; 64, 19712 (E Pichery); 109, 1965 (J-C Guy) Traduceri: BTP 94, 1991 (L Dattrino) Mai general, studii generale, datorate specialiștilor în monahism (G Penco, A de Vogué, F Prinz); F Prinz (ed), Mönchtum und Geselleschaft im Frühmittelalter, Wissenschaft Buchgesellschaft, Darmstadt, 1976; C Leonardi, „Alle origini della cristianità medievale: Giovanni Cassiano e Salviano di Marsiglia”, în Studi medievali 18 (1977), pp",
    "224": " 491-608 și mai ales 491-556; C Tibiletti, Giovanni Cassiano Formazione e dottrina, Aug 17 (1977), pp 355-380; A Grillmeier, Gesù il Cristo…, cit, pp 852-858 \n2 Scriitori din cercul de la Lerin \nCultura galică din secolul al V-lea, încă înfloritoare în ciuda invaziilor și suferințelor provocate de invaziile barbarilor, este ilustrată de producția literară născută într-un mediu cu totul particular, cel din Lerin în această ambianță monastică a trăit un cerc de asceți ce respectau anumite principii spirituale și au creat o bogată literatură, omogenă în sine și cu caracteristici care o fac să se deosebească de cea produsă de alți scriitori galici din aceeași perioadă Cu alți scriitori din Gallia – mai ales cu susținătorii tezelor antipelagiene ale lui Augustin – lerinezii au fost adesea în polemică, chiar dacă nu explicită, și tocmai de aceea „grupul” din Lerin reprezintă un fenomen important în cadrul creștinismului din secolul al V-lea",
    "225": " Asceții din Lerin practicau un monahism care semăna din multe puncte de vedere cu monahismul galo-creștin, a cărui figură predominantă fusese pînă atunci Martin din Tours, mort cu cîteva decenii în urmă; Sulpicius Severus scrisese de puțină vreme o operă de glorificare a lui Martin, cînd a început să ia ființă, prin truda unui nobil numit Honorat, originar dintr-o localitate necunoscută din Gallia continentală, locul de asceză de la Lerin Această localitate se găsea într-o insulă nu departe de Cannes; plasarea unei așezări călugărești pe o insulă era un obicei care se răspîndea pe atunci în Occident ca un fel de imitare a pustiului ales în Orient ca loc de asceză: insula asigura aceeași izolare ca și deșertul, iar natura dezolantă și sălbatică și animalele feroce erau similare cu asprimea naturii egiptene sau siriene însă prima activitate a asceților stabiliți la Lerin, caracteristică pentru viziunea lor despre lume, a fost aceea de a face insula mai frumoasă și mai primitoare, respectînd totuși asceza pe care și-o impuseseră",
    "226": " Nu se poate stabili cu precizie cînd s-a stabilit aici Honorat – probabil în primul deceniu al secolului al V-lea Biograful lui Honorat, Ilarie de Arles, care a scris despre acest lucru treizeci de ani mai tîrziu, subliniază cît de neprimitor era locul unde se stabilise Honorat, însă deja la douăzeci de ani după această dată, înainte de 430, avem dovezi provenite dintr-o scrisoare a lui Paulinus de Nola trimisă lui Eucheriu (un alt ascet de acolo) despre existența mănăstirii* din Lerin, confirmată și de Cassian, care vorbește despre „o mare mănăstire” prin 427 Aici Honorat a rămas pînă cînd a devenit episcop de Arles, în 427-428 Iată așadar o altă caracteristică a monahismului de la Lerin: comunitatea nu rămîne închisă în sine, ci păstrează un raport fecund cu mediul înconjurător și, mai ales, membrii ei sînt obișnuiți să urce pe scara demnităților ecleziastice în urma unor experiențe de călugărie, lucru mai puțin frecvent, fără îndoială, în alte comunități monahale",
    "227": " La Lerin s-au adunat asceți care proveneau din toate regiunile Occidentului; adesea erau asceți de familie nobilă sau, cel puțin, persoane care făcuseră carieră ca funcționari de stat: așa s-a întîmplat întîi cu Honorat, apoi cu Eucheriu și alții între ei s-au stabilit raporturi de rudenie; cînd s-a stabilit la Lerin, Eucheriu și-a luat cu sine soția și pe cei doi fii, a căror educație a încredințat-o unor asceți de-acolo Acest lucru era posibil deoarece Lerin era și un centru înfloritor de cultură religioasă Vedem deci că monahismul din această localitate era în mod fundamental unul cu caracter cult, care își găsea expresia în producția literară a celor ce se stabiliseră acolo; asceții proveneau din aristocrația din Gallia, care tocmai în acea perioadă organizase în regiune, pe marile sale domenii de tip latifundiar, o viață retrasă și separată de orașe, rămînînd departe de cele mai importante întîmplări petrecute în lume, adesea atît de furtunoase",
    "228": " O aristocrație care, la fel ca păturile mai sărace, a îndurat cu siguranță samavolniciile și cruzimile invadatorilor barbari, despre ale căror urmări ne informează mai ales poeții galici din acea epocă Așadar, schitul reprezintă, în mijlocul acestor tulburări, în primul rînd un loc în care să te refugiezi și să lași deoparte grijile lumii, un port în care să-ți găsești liniștea; viața ascetică aduce pacea Acestor aristocrați, atunci cînd voiau să treacă de la călugărie la viața ecleziastică, li se deschidea în mod firesc calea care ducea spre scaunul episcopal: de aici și figura atît de frecventă a episcopului călugăr, de extracție socială superioară Acest lucru se întîmplase deja în generația precedentă, cea a lui Martin din Tours, din care mulți asceți, așa cum ne spune Sulpicius Severus, deveniseră episcopi în orașele din Gallia în sfîrșit, în ciuda faimei comunității din Lerin, noi nu știm să fi existat vreo „regulă” monastică instituită aici și nici nu avem informații despre faptul că starețului i-ar fi fost conferită o autoritate, ca să spunem așa, „harismatică”",
    "229": " Probabil că nu exista nici o regulă; știm că în aceste „mănăstiri” primitive prima regulă era adeziunea la normele Sfintei Scripturi, care era citită și studiată cu asiduitate Locul însuși era străbătut de harisma care asigura călugărului sfințenia, iar idealul de viață anahoretică, răspîndit în Occident prin învățătura lui Atanasie și exemplul lui Antonie, era considerat încă singurul valabil „Aplicarea unei reguli ca normă obligatorie de viață comunitară rămîne în afara istoriei și a schemelor sociologice ale monahismului galic timpuriu în tot secolul al V-lea”, observă Pricoco „A înțeles acest lucru și Cassian care, venind din Orient, a constatat libertatea anarhică a rînduielilor occidentale față de cele orientale și dificultatea de a le modela pe unele după celelalte”: într-adevăr, amintim că de cîteva decenii în Egipt fuseseră instituite regula lui Pahomie și organizarea de mare amploare a mănăstirilor de la Nitria Mai tîrziu, celebra formulă a Sfîntului Benedict va fi aceea care va sintetiza viața cenobitică în dubla supunere față de stareț și față de regulă",
    "230": " Spiritualitatea asceților din Lerin nu e deloc obișnuită, în sensul că, deși ei cunosc anumite tematici comune întregului monahism, din Orient și din Occident, acestea rămîn pe fundal și sînt repetate ca niște topoi fără să li se atribuie o importanță fundamentală, ci adăugîndu-li-se o serie de nuanțe și de motive nedeclarate deschis, dar care au semnificația lor distinctă Astfel, motivul fugii din lume și al ascezei constituie și idealul asceților din Lerin, dar se vede foarte bine că acest lucru nu implică o retragere din lume ca entitate a răului, ca domeniu de acțiune al răutății, ci e doar o modalitate de a scăpa de griji și de chinuri Chiar și trimiterea la temele din Scriptură, reluarea motivului ascezei în pustiu, imitarea figurilor lui Ilie, Elisei, Ioan Botezătorul, a motivului pribegiei lui Israel în căutarea pămîntului făgăduinței nu au nimic chinuitor, nu implică o imperioasă necesitate de eliberare de rău",
    "231": " \n\nBibliografie Fundamentală: S Pricoco, L’isola dei santi Il cenobio di Lerino e le origini del monachesimo gallico, Ed dell’Ateneo e Bizzarri, Roma, 1978; despre personalitățile de la Lerin, Idem, Monaci Filosofi e Santi Saggi di storia della cultura tardoantica, Rubbettino, Soveria Mannelli, 1992 \n3 Eucheriu de Lyon \nToate motivele principale ale literaților lerinezi se regăsesc la Eucheriu, care a fost poate reprezentantul lor cel mai de seamă și figura lor emblematică, deoarece s-a distins mai întîi ca monah în schitul din Lerin și a devenit apoi un personaj important în administrația Bisericii* El a consacrat ascezei două opere legate între ele prin motivațiile lor esențiale, Lauda sihăstriei (De laude heremi) și Ieșirea din lume (De contemptu mundi) Prima e dedicată călugărului Ilarie care, după ce îl însoțise la Arles pe fondatorul așezării de la Lerin, Honorat, se întorsese acolo: sîntem așadar în 427-428",
    "232": " Opera descrie figura ascetului, ce trebuie să-l inspire și pe Ilarie, care de altfel era deja monah Prin urmare, nu e vorba de apărarea vieții călugărești împotriva detractorilor săi, care erau totuși numeroși în acea vreme, ci de o glorificare a vieții monastice în sine în schimb, în Ieșirea din lume, scriitorul îl îndeamnă la convertire pe nobilul Valerian (care va deveni apoi Valerian de Cimiez): convertirea trebuie înțeleasă în sensul cel mai profund al termenului, pe care acum îl cunoaștem Opera a fost scrisă în jurul anului 430 Motivele spirituale din operele lui Eucheriu sînt în esență aceleași Ascetul trăiește retras și tăcut în așteptarea sfîrșitului, adoptînd un comportament nu foarte diferit de cel al înțelepților din vechime despre care vorbea filozofia lui Seneca, de exemplu, pe care acești călugări literați o studiaseră în școlile bine organizate din Gallia Sihăstria e un paradis terestru, nu numai ca loc liniștit, aflat departe de agitația lumii, ci și ca anticipare a stării paradisiace, fiind locul potrivit pentru exercitarea înțelepciunii, adică a controlului asupra propriilor patimi",
    "233": " Moartea nu e dorită ca o modalitate de eliberare din lanțurile trupului, ca și cum omul ar fi legat de ceva rău La Eucheriu nu există acea ostilitate față de trup, caracteristică monahismului oriental și prezentă și la Ieronim Nu există apoi nici o referire la doctrina păcatului originar, și această tăcere trebuie înțeleasă ca o polemică implicită contra lui Augustin Asemenea motive nu sînt menite să contureze modelul unui monah în suferință, măcinat de duritatea ascezei Firește, suferința nu e străină de asceză, dar nu constituie esența acesteia, așa cum se întîmplă în monahismul oriental și cum însuși Ieronim ne lasă să înțelegem din biografiile sfinților scrise de el Lipsesc complet motivul luptei cu diavolul, ca și elementul pitoresc care, în concepția noastră, o caracterizează: urzelile dușmanilor, ispitele diavolului, pericolele mortale reprezentate de fiarele sălbatice Așa cum am spus deja și cum credeau creștinii în mod obișnuit după Constantin cel Mare, călugărul este noul martir",
    "234": " Martiriul său este însă nesîngeros; ar fi putut fi deosebit de aspru și de dureros, ca în cazul lui Antonie și al părinților din deșert; și la scriitorii din Lerin rămîne totuși un „martiriu”, adică atestarea unui creștinism profund, lipsită însă de severitatea întîlnită la acei „ostași ai lui Cristos” pe care îi numim martiri Chiar și miracolul, componentă esențială a spiritualității asceților din pustiu, lipsește aproape complet din învățătura călugărilor din Lerin Monahismul lor nu are nici o încărcătură revoluționară în raport cu lumea sau cu autoritățile, cum se întîmpla cu monahismul egiptean originar Asceza lerinezilor e străbătută de un optimism de fond, iar ei nu simt nevoia să se întoarcă spre trecut și să glorifice Biserica primilor martiri și a primilor asceți Această asceză „civilă” se potrivește foarte bine cu motivul lealității față de societatea laică a vremii, motiv ce transformase Patimile martirilor din Acaunia într-o pătimire sui generis, așa cum am văzut mai sus (cf",
    "235": " vol II, t 1, p 382) \n\nBibliografie Ediții: CSEL 31, 1894 (C Wotke); De laude heremi, ed S Pricoco, Centro di Studi sull’Antico Cristianesimo, Catania, 1964; Il rifinto del mondo, ed coordonată de S Pricoco, BPat 16, 1990 (ibidem și bibliografia ulterioară) \n4 Ilarie de Arles și Valerian de Cimiez \nIlarie a ajuns la Lerin după 420, cînd abandonase deja cariera politică și fusese chemat acolo de starețul Honorat Se născuse prin 401, poate în Gallia Belgica, într-o familie nobilă și bogată Ulterior, în 427-428, Ilarie a plecat din Lerin și l-a însoțit pe Honorat la Arles, unde acesta fusese ales episcop Honorat a rămas la Arles pînă la moartea sa, survenită la puțină vreme după aceea (429-430), iar locul său pe scaunul episcopal a fost luat de Ilarie Acesta a dobîndit o mare faimă și în 444 a intrat în conflict cu papa Leon pentru că voia să impună primatul diocezei din Arles, însă acțiunea lui s-a soldat cu un eșec",
    "236": " A murit în 449 Ilarie a scris Viața Sfîntului Honorat (Vita Honorati), predecesorul său, sub forma unui discurs funebru rostit în 430 Pare să fi scris și omilii pentru sărbătorile de peste an, o explicație a simbolului creștin, multe scrisori și chiar poeme; toate s-au pierdut Biografia lui Ilarie a fost scrisă de Honorat, episcop de Marsilia \n\nBibliografie Ediții: SChr 235, 1977 (M-D Valentin); 404, 1995 (Vita Hilarii: P-A Jacob) \n\nîn schimb, nu e sigur că a fost călugăr la Lerin Valerian, episcopul de Cimiez (Cemenelum), lîngă Marsilia, mort în jurul anului 460; Valerian a fost confundat cu un anume Valeriu, care fusese monah la Lerin și a devenit apoi episcop de Nisa Despre Valerian știm foarte puține lucruri, din actele sinodale și din epistolarul papei Leon S-au păstrat douăzeci de omilii cu conținut ascetic și o Epistolă către călugări privitoare la virtuțile și întocmirea doctrinei apostolice",
    "237": " Și el pare să fi fost adeptul unor doctrine semipelagiene, pe care le-a expus cu limpezime și simplitate, într-un stil foarte îngrijit, deprins la școala literară din Lerin \n\nBibliografie Ediții: PL 52 Studii: C Tibiletti, Valeriano di Cimiez e la teologia dei Maestri Provenzali, Aug 22 (1982), pp 513-532 \n5 Salvian din Marsilia \nPersonalitatea lui Salvian din Marsilia exprimă foarte bine teribilele încercări prin care trece creștinătatea occidentală, amenințată de invaziile barbarilor și, în același timp, chinuită de nemulțumirea față de propria condiție spirituală, de ideea că viața prea puțin creștină pe care o duce nu poate fi privită cu ochi buni de Dumnezeu Născut prin 390 în regiunea Treveri sau Colonia într-o familie de nobili, a dus în tinerețe o viață desfrînată S-a convertit după căsătorie și împreună cu soția s-a stabilit în sihăstria din Lerin cam prin 424",
    "238": " La Lerin, Salvian a fost preot și s-a bucurat de stima și prietenia lui Honorat și a lui Eucheriu; ulterior a devenit prietenul fiului acestuia, Salonius Mai tîrziu s-a mutat la Marsilia, unde era încă în viață prin 470, cînd l-a cunoscut Ghenadie (Despre bărbații iluștri, 67) \na) Epistolele \nSînt pomenite chiar de Ghenadie, care spune că Salvianus trimisese foarte multe, însă pînă azi nu s-au păstrat decît nouă Dintre acestea, notabilă este scrisoarea trimisă socrilor (nr 4) în care explică opțiunea lui și a soției sale pentru celibatul voluntar, ca dovadă a unui tip de asceză destul de răspîndit, dar și greu de înțeles pentru un creștin obișnuit Apărîndu-și opțiunea, Salvian opune idealul ascetic slăbiciunii și meschinăriei creștinilor care trăiesc în lume El denunță și mai clar acest lucru în Epistola 9 Aceasta îi era adresată prietenului său Salonius, fiul lui Eucheriu, care îl întreabă de ce a început să scrie",
    "239": " Salvian tocmai terminase prima sa operă, intitulată Către Biserică (Ad ecclesiam) și publicată anonim sub forma unei epistole adresate Bisericii de către Timotei, discipolul Apostolului Pavel în realitate, explică Salvian, el nu avusese intenția „să inventeze” o epistolă adresată Bisericii primare, ci voia ca toată lumea să vadă limpede criza Bisericii din vremea sa, din epoca postconstantiniană în care creștinismul este religia oficială a imperiului, dar nu este încă (și poate nu va fi nicicînd) o credință sădită în sufletele oamenilor El a vrut să denunțe lipsa de entuziasm a creștinilor pentru a sublinia starea gravă în care se găsea Biserica \nb) Către Biserică \nO astfel de atitudine nu e doar moralizatoare, așa cum au observat cei mai mulți cercetători, ci și foarte angajată: e o atitudine profetică, așa cum bine a înțeles Leonardi într-adevăr, e tipică pentru profet acuzația de idolatrie adresată lumii necreștine, îndepărtate de Dumnezeu; tocmai în starea aceasta se găsește Biserica",
    "240": " în patru cărți, dintre care prima e dedicată laicilor, cea de-a două oamenilor Bisericii, iar a treia și a patra Bisericii în ansamblul ei, Salvian denunță idolatria creștinilor, care se manifestă mai ales sub forma lăcomiei de bani și a atașamentului față de bunurile pămîntești El îi îndeamnă să lase lumea și bogățiile ei și stigmatizează lipsa de credință manifestată de clerici Orice cuvînt al lui Dumnezeu trezește dușmănii, iar acum am ajuns într-un moment în care dușman al lui Dumnezeu a devenit creștinul, nefăcînd excepție clericii, pe care Cassian îi vedea ca pe niște sfinți \nc) Cîrmuirea lui Dumnezeu \nOpera cea mai cunoscută a lui Salvian, în care este reluată și extinsă în mod totalizator această viziune profetică, este Cîrmuirea lui Dumnezeu (De gubernatione Dei), avînd și un alt titlu, Judecata de acum a lui Dumnezeu (De praesenti iudicio) Cîrmuirea lui Dumnezeu e cea care susține lumea, și nu guvernarea omenească, care, spune Salvian, chiar în acele vremuri era distrusă de nenorocirile provocate de invaziile barbare; din acest motiv scriitorul crede că Dumnezeu i-ar judeca pe oameni în prezent pentru că i-au încălcat legea",
    "241": " Cîrmuirea lui Dumnezeu despre care vorbește scriitorul este așadar cîrmuirea istoriei lumii Această atitudine a lui Salvian a atras atenția criticilor mai ales în privința unui aspect al operei sale: scriitorul își pune problema existenței barbarilor și a răului pe care aceștia îl aduc cu ei, adoptînd o poziție nouă și interesantă, chiar dacă soluția lui (se poate observa) are o amprentă pur moralistă și etică Salvian pornește de la observația, insolită pentru un creștin și în totală contradicție cu tezele lui Orosius, că romanii fuseseră puternici pe vremea cînd erau păgîni, în timp ce decăderea lor venise o dată cu credința creștină Explicația pe care o dă Salvian acestui fapt nu e una istorică: decăderea are loc din voința lui Dumnezeu, așa cum atestă cuvintele și exemplele din Vechiul și din Noul Testament, pe care scriitorul le examinează în primele două cărți O dată stabilit acest lucru, Salvian trece, în cartea a treia, la explicarea faptelor",
    "242": " Numele de creștin, în sine, afirmă el, nu garantează prosperitatea, mai ales dacă nu e asociat cu faptele bune; însă creștinătatea din vremea sa nu e altceva decît un „cuib de vicii” Scriitorul se întreabă, la sfîrșitul cărții a patra, de ce ar fi permis Dumnezeu ca romanii să fie învinși de barbari, și răspunsul derivă dintr-o comparație între viața unora și a celorlalți Romanii sînt superiori barbarilor pentru că sînt adepții credinței creștine, dar, pe plan etic, comportamentul lor e mult inferior Atitudinea e nouă, dacă ne gîndim că în urmă cu doar treizeci de ani Orosius scria Istoria sa intitulînd-o Contra păgînilor De aceea, romanii nu trebuie să caute cauza nenorocirilor lor în lipsa de interes a lui Dumnezeu, ci în degradarea lor morală Această teză, pe care Salvian o susținea adesea cu argumentele ascetului, a părut interesantă, după cum am arătat mai sus, dar nu i-a determinat pe critici să formuleze o judecată favorabilă în privința perspicacității și a inteligenței cu care scriitorul judecă evenimentele din epoca sa",
    "243": " O astfel de atitudine de simpatie față de barbari, într-o perioadă cînd provincia în care trăia Salvian însuși era supusă unor continue amenințări, poate fi și rezultatul unui moralism îngust, dar e posibil și ca atitudinea filobarbară a scriitorului să se înscrie în cadrul politic al epocii, regatul vizigot avînd, în acea vreme, mulți simpatizanți în Gallia Sigur, Salvian aparține grupului de literați care, în loc să adopte o izolare totală față de barbari, își doresc să ajungă la o înțelegere cu aceștia, iar necesitatea de a menține autonomia Bisericii îl face să fie indiferent în privința altor probleme E greu să nu ajungi la o concluzie negativă cînd e vorba de Salvian, dacă te limitezi să vezi în el un moralist ca mulți alții, care, în plus, e vinovat că nu vede cum o dată cu prăbușirea treptată a ultimelor bastioane ale imperiului sub loviturile barbarilor se prăbușea și civilizația romană din care și el făcea parte",
    "244": " însă nu aceasta trebuie să fie interpretarea operei lui Salvian El gîndește ca un teolog și ca un profet, nu ca un istoric sau ca un politician Observă cum convertirea la creștinism dorită de legile statului nu a produs și o adevărată convertire a sufletelor, care au rămas în esență tot păgîne Nu numai barbarii nu sînt creștini, ci și creștinii aparenți, adică majoritatea Și Augustin făcuse distincție între cetatea omului și cetatea lui Dumnezeu și combătuse păgînismul, care era simbolul și structura cetății omului însă Augustin nu identificase cele două cetăți ideale cu două realități sociale și politice, deși vorbise și el de adevărați și falși creștini Germanii, barbarii, sînt instrumentul de care se servește Dumnezeu pentru a-i întoarce pe romani spre adevărata credință și adevărata viață creștină, dar aceasta nu înseamnă că ei sînt în esență mai buni decît romanii; sînt mai buni în mod relativ, pentru că încalcă Legea fără s-o cunoască, în timp ce romanii o încalcă deși o cunosc",
    "245": " E adevărat, pentru a scoate în evidență îndepărtarea de creștinism a societății în care trăiește, Salvian se referă la păcatele din vremea sa, cum sînt desfrînarea sau plăcerile produse de jocurile de circ ori spectacolele de teatru, dar viziunea globală e aceea a unui teolog, nu a unui moralist Partea finală a operei, care are șapte cărți, s-a pierdut Scrierea îi este dedicată episcopului Salonius, care fusese elevul lui Salvian la Lerin, și a fost compusă între 439 și 451 – scriitorul nu cunoaște încă invazia lui Attila din acel an în opera sa, Salvian vrea să combine analiza cu acuzația, disputatio cu obiurgatio, și prin aceasta se deosebește de literații galici din vremea sa, a căror atitudine era mai detașată și care se exprimau într-un stil limpede sau elegant; această violență se transformă însă adesea în prolixitate și emfază Educația sa retorică, cu siguranță foarte îngrijită, a evoluat așadar într-o direcție diferită de cea agreată de mediul cultural al vremii sale",
    "246": " \n\nBibliografie Ediții: CSEL 8, 1883 (F Pauly); SChr 176, 1971; 220, 1975 (G Lagarrigue) Traduceri: CTP 10, 1977 (E Marotta) Studii: M Pellegrino, Salviano di Marsiglia, Roma, 1940; S Pricoco, „Un lerinese illustre: Salviano di Marsiglia”, în Siculorum Gymnasium, 29 (1976), 351-368; C Leonardi, Alle origini della cristianità medievale…, cit, mai ales pp 556-608 \n6 Salonius și Veranus \nCei doi fii ai lui Eucheriu, Salonius și Veranus, au fost aduși la Lerin de tatăl lor; Salonius e menționat ca episcop în Epistola 9 și în Cîrmuirea lui Dumnezeu, scrise de Salvianus, care fusese maestrul amîndurora la Lerin, împreună cu Ilarie și Vincențiu; rezultă de aici că Salonius devenise episcop înainte de 439; sediul său a fost la Vienne, însă nu cunoaștem sediul lui Veranus Salonius a participat la un conciliu convocat la Arles în jurul anului 461 și menit să pună capăt controversei dintre episcopul de Frejus și Faustus, starețul de la Lerin, cu privire la jurisdicția episcopului asupra mănăstirii",
    "247": " A scris o Exegeză mistică a pildelor lui Solomon și a Ecclesiastului (Expositio mystica in Parabolas Salomonis et in Ecclesiastem), sub formă de „întrebări și răspunsuri” schimbate între autor și fratele său; opera a fost rezumată în secolul al XII-lea de Honorius din Autun \n\nBibliografie Text: PL 53 \n7 Vincențiu \nVincențiu a fost preot la mănăstirea din Lerin pînă la sfîrșitul vieții sale, adică pînă prin 435 în 434 el a scris, sub pseudonimul Peregrinus, două Memoriale (Commonitoria); primul conținea probabil particularitățile esențiale prin care credința catolică se deosebea de erezii, iar cel de-al doilea aplica respectivele „semne de recunoaștere” la condamnarea nestorianismului, promulgată la conciliul de la Efes din 431, însă această scriere nu ne-a parvenit; o cunoaștem doar din ceea ce ne spune Ghenadie Sfînta Scriptură, afirmă Vincențiu de Lerin, nu poate fi singura normă pentru adepții credinței creștine, deoarece poate fi interpretată în moduri contradictorii; numai învățătura Bisericii poate exprima judecăți definitive în chestiuni dogmatice",
    "248": " Afirmînd acest lucru, Vincențiu adoptă în mod explicit vechea poziție a lui Irineu și, mai cu seamă, a lui Tertulian (exprimată în Prescripții), un scriitor pe care el îl admiră fără rezerve Vincențiu ne furnizează și o consistentă listă de auctoritates: sînt scriitorii, occidentali și orientali, amintiți la conciliul din Efes, reprezentanți ai Bisericii în cele două părți ale imperiului Este „catolic”, cum spune și cuvîntul, ceea ce este universal și mărturisit pretutindeni, iar ceea ce este susținut numai în cercuri restrînse este eretic Astfel, chiar unii gînditori mari, precum Tertulian și Origen, rămîn în afara Bisericii Vincențiu împărtășește idei semipelagiene și îl condamnă pe Augustin; înainte de a scrie această operă, el compusese Obiectiones, unde îl acuza pe Augustin de erezie, fapt care îl făcuse pe Prosper să se ridice împotriva lui (cf p 000) Totuși, recent au fost descoperite unele Excerpta ale lui Vincențiu, adică un florilegiu de fragmente din Augustin cu subiecte trinitare și cristologice care trebuia să-i servească la combaterea lui Nestorie",
    "249": " \n\nBibliografie Texte: CChrLat 64, 1985 (R Demeulenaere) \n8 Faustus de Riez \nOriginar din Britannia, născut probabil în primii ani ai secolului al V-lea, Faustus a ajuns la Lerin, la școala lui Honorat, în jurul anului 433, și a fost multă vreme abatele acestei mănăstiri, începînd din 434 înainte de 462, Faustus a fost numit episcop de Riez, în Provence, și a luat parte în mod activ la toate controversele care au tulburat Biserica din Gallia, devenind faimos atît pentru doctrina sa, cît și pentru viața ascetică; în perioada episcopatului său s-a întors deseori la Lerin, unde a avut grijă să mențină rigoarea vieții monastice Datorită renumelui său, a fost însărcinat de împărat să trateze cu vizigoții care, conduși de regele Euric, invadaseră Gallia Narbonensis însă în 477 cînd Euric a pus stăpînire pe această provincie, Faustus a trebuit să plece în exil, de unde s-a întors probabil după moartea regelui barbar, survenită în 485",
    "250": " Data morții sale nu e cunoscută \na) Teologia lui Faustus: despre natura Sfîntului Duh \nFaustus a început să scrie abia după ce a devenit episcop și în ultimii ani ai vieții sale A ajuns pînă la noi, sub semnătura lui, un tratat despre Sfîntul Duh care înainte nu era considerat autentic Cartea își propune să demonstreze consubstanțialitatea Sfîntului Duh pe baza tradiției simbolului credinței Un conținut analog trebuie să fi avut tratatul, astăzi pierdut, despre care ne vorbește Ghenadie, intitulat Contra arienilor și a macedonienilor și care trebuie să fie o altă confirmare a consubstanțialității De aceea, cercetătorii au încercat să descopere acest tratat, identificîndu-l cu opere anonime, cum sînt Esența credinței (De ratione fidei), sau Breviarul credinței împotriva arienilor (Breviarum fidei adversus Arianos), sau, în sfîrșit, cu o lungă scrisoare (nr 3) a lui Faustus însuși E vorba de niște teme nu foarte noi, după cum se poate vedea, mai ales după ce Ambrozie le tratase în mod strălucit, stabilind o teologie a Sfintei Treimi care a devenit o adevărată normă pentru Occident",
    "251": " \nb) Predestinarea și liberul arbitru \nDe mai mare actualitate este în schimb tratatul Despre harul lui Dumnezeu (De gratia Dei), compus din două cărți, unde, așa cum spune Ghenadie, Faustus ne învață că „harul lui Dumnezeu întotdeauna îndeamnă, precedă și ajută voința noastră, iar răsplata pe care și-a obținut-o liberul nostru arbitru pentru pioasa lui osteneală nu e un merit propriu, ci un dar primit prin intermediul harului” însă această indicație a lui Ghenadie este ambiguă, deoarece dă de înțeles că opera lui Faustus ar fi pe de-a-ntregul ortodoxă, cînd, de fapt, cel ce expunea acele idei era un semipelagian Oricum, în această scriere, Faustus a fost invitat să adune rezultatele conciliilor ținute în Gallia în legătură cu problema respectivă: e vorba de sinodul de la Arles, din 473, și de cel din Lyon, din 474; de aceea opera lui Faustus a fost scrisă la puțină vreme după această ultimă dată",
    "252": " Prin urmare, Faustus vrea să combată în egală măsură atît doctrina predestinării, cît și pelagianismul într-adevăr, nu puține sînt tezele în privința cărora are aceeași părere ca Augustin: respingerea afirmației pelagienilor conform căreia natura umană ar fi suficientă pentru mîntuire; existența păcatului originar, pentru ștergerea căruia a fost necesară mîntuirea; existența unui nexus care a făcut ca păcatul acela să ajungă pînă la noi și care constă într-o strînsă legătură între noi și Adam și Eva; tot de origine augustiniană este și condamnarea concupiscenței în cadrul nunții însă, o dată cu crearea sa, omul a primit de la Dumnezeu liberul arbitru, care este capabil să acționeze și în vederea mîntuirii; poate acționa în direcția binelui sau în direcția răului, chiar dacă, după păcatul originar, capacitatea omului de a face bine este doar slăbită, nu distrusă Liberul arbitru face parte dintre elementele constitutive ale omului, ca și membrele trupului; dacă pentru Augustin el nu e suficient pentru a-i garanta omului capacitatea de a face binele, pentru Faustus, în schimb, omul, chiar după păcatul originar, a păstrat ceva din bunătatea esențială",
    "253": " în această doctrină a scriitorului se regăsesc ecouri (așa cum se întîmplă deseori la acești scriitori cultivați din Gallia) ale unor doctrine de origine stoică potrivit cărora conceptul de bine este înnăscut la oameni Prima gratia, pe care Dumnezeu a vrut s-o dăruiască omului în momentul creației, n-a dispărut așadar cu totul în consecință, natura umană este considerată în esență pozitivă, și scriitorul afirmă că darurile naturii (aproape) coincid cu darurile harului, în timp ce pentru Augustin voința umană de a face bine este o consecință a harului Cu un conținut analog, adică dedicată problemei predestinării, este epistola (nr 1), adresată de Faustus prezbiterului Lucidus, în care scriitorul respinge din nou doctrinele potrivit cărora păcatul originar ar fi dus la anularea liberului arbitru, iar Dumnezeu ar fi hotărît dinainte ca omul să fie condamnat \nc) Despre materialitatea sufletului \nO altă operă ar fi fost scrisă de Faustus Contra celor care spun că în creaturi există ceva imaterial (Adversus eos qui dicunt esse in creaturis aliquid incorporeum) și e amintită de Ghenadie",
    "254": " Pornind de la această premisă, Faustus susține doctrina materialității sufletului omenesc; în consecință, pentru că și ei sînt creaturi, îngerii ar fi materiali Această doctrină fusese deja dezvoltată de Cassian, de la care a preluat-o probabil Faustus, și de către alții înaintea lui, încă din vremea lui Tertulian: era vorba de o doctrină stoică pe care Claudian Mamertus o contestase tocmai în acei ani în tratatul său despre Condiția sufletului (De statu animae), scris în 468 în sfîrșit, trebuie să amintim zece scrisori, dintre care una cu caracter dogmatico-polemic adresată diaconului nestorian Grecus, compusă probabil cînd Faustus se afla încă la Lerin; celelalte i-au fost trimise lui Ruricius de Limoges De la Sidonius Apollinaris aflăm că Faustus era un foarte apreciat predicator; multe din predicile sale au fost cu siguranță publicate, dar s-au amestecat în culegerile altor scriitori; potrivit unora, îi pot fi atribuite în mod cert lui Faustus treizeci și unu de omilii, iar după alții, mult mai puține",
    "255": " El este și autorul unui Elogiu închinat lui Honorat, fondatorul mănăstirii de la Lerin în panorama culturală foarte rafinată a Galiei secolului al V-lea, Faustus se situează la un nivel destul de bun; stilul său este foarte căutat pe plan retoric: una dintre caracteristicile acestuia constă în repetarea frecventă a unor fraze și sentințe proprii pe care autorul le consideră potrivite cu contextul; uneori, acest lucru face exprimarea greoaie și dăunează clarității raționamentului, mai ales în operele cu conținut teologic \n\nBibliografie Ediții: CSEL 21, 1891 (A Engelbrecht) Studii: lipsește un studiu global recent al operei lui Faustus; pentru un punct de vedere general: P Courcelle, Les lettres grecques…, cit; EL Fortin, Christianisme et culture philosophique au cinquième siècle La querelle de l’îme humaine en Occident, Et Augustiniennes, Paris, 1959; studii aplicate: M Simonetti, „Il De gratia di Fausto di Riez”, în Studi storico-religiosi, 1 (1977), pp",
    "256": " 125-145; Idem, Fausto di Riez e i Macedoniani, Aug 17 (1977), pp 333-354; C Tibiletti, Libero arbitrio e grazia in Fausto di Riez, Aug 19 (1979), pp 259-285; Idem, „La salvezza umana in Fausto di Riez”, în Orpheus ns 1 (1980), pp 371-390; Idem, Fausto di Riez nei giudizi della critica, Aug 21 (1981), pp 567-587 (acum în Idem, Raccolta di scritti, ed îngrijită de MG Bianco, P Janni, A Nestori, Viella, Roma, 1989) \n\nPrintre prietenii lui Faustus se numără și Ruricius de Limoges, căruia Faustus i-a trimis cîteva scrisori; activitatea literară a lui Ruricius se limitează la un epistolar destul de bogat, în două cărți, prima formată din optsprezece și a doua din șaizeci și patru de epistole Aceste scrisori nu prezintă mare interes; Ruricius nu era înzestrat pentru speculația teologică; cele mai multe scrisori au fost trimise unor episcopi prieteni și cuprind saluturi sau felicitări; altele conțin mustrări, exortații sau pilde",
    "257": " Ruricius era de origine nobilă și a fost prietenul lui Sidonius Apollinaris, un episcop cunoscut mai mult pentru scrierile sale cu tematică profană decît pentru activitatea de literat creștin, așa cum vom vedea La sfatul lui Faustus, soția lui Ruricius, după zece ani de căsătorie, a decis să treacă la o viață castă, iar Ruricius s-a dedicat episcopatului de Limoges, unde a rămas din 485 pînă prin 507, anul morții sale \n\nBibliografie Texte: CSEL 21, 1891 (A Engelbrecht); CChrLat 64, 1985 (R Demeulenaere) \n9 Claudian Mamertus \nîn chestiunea materialității sufletului, așa cum am văzut mai sus, Claudian Mamertus a polemizat cu Faustus de Riez Născut probabil la Lyon, a fost multă vreme prezbiter în orașul învecinat, Vienne, unde fratele său era episcop, și este amintit cu cuvinte de laudă de Sidonius Apollinaris în ce privește opera care l-a făcut cunoscut, Condiția sufletului (De statu animae), într-un prim moment Claudian susținuse, într-o scriere care s-a pierdut, că îngerii și demonii posedă un trup, în timp ce sufletul este imaterial",
    "258": " Polemizînd cu el, Faustus ar fi replicat într-o scrisoare cu conținut dogmatic, spunînd că și sufletul are o anume materialitate, iar atunci cînd această epistolă, care circula fără numele autorului, a ajuns la cunoștința lui Sidonius Apollinaris, acesta l-a sfătuit pe Claudian să reia discuția asupra problemei într-un mod mai aprofundat Așadar, Claudian și-a scris opera între 468 și 470 și i-a dedicat-o lui Sidonius \n\nAici, scriitorul expune în treacăt postulatul potrivit căruia Dumnezeu este imuabil și impasibil, care era discutat și în epistola lui Faustus, și dezvoltă în prima carte dovezile imaterialității sufletului Premisa constă în faptul că omul a fost făcut după chipul și asemănarea lui Dumnezeu, calitate ce trebuie căutată în suflet, și, ca atare, sufletul nu poate fi într-un loc și nici ocupa un loc în spațiu O a doua carte conține dovezi în sprijinul celor afirmate în prima Claudian se sprijină pe filozofii greci, în primul rînd pe Platon; sînt pomeniți apoi Ambrozie, Augustin (care, spre deosebire de ceea ce se întîmpla în acea vreme în Gallia, este considerat de Claudian un gînditor care trebuie urmat), Ieronim și, în sfîrșit, apostolul Pavel",
    "259": " A treia carte își propune să preîntîmpine obiecțiile ulterioare și să confirme unele subiecte propuse deja în prima; scrierea se încheie cu o recapitulare a cărților precedente \n\nCondiția sufletului a fost elogiată cu multă căldură de către Sidonius Apollinaris, poate nu în mod dezinteresat, în timp ce judecata lui Ghenadie, care era prieten cu Faustus, se limitează la sublinierea elocvenței și subtilității operei Fără îndoială, aceste caracteristici există în scrierea lui Claudian, care, înainte de toate, dovedește o bună cunoaștere a literaturii creștine și a celei păgîne Modelul literar al lui Claudian pare să fi fost Apuleius, care se bucura de o oarecare apreciere și din partea lui Sidonius Apollinaris, de aceea stilul său, spre deosebire de clasicismul scriitorilor galici din secolul al V-lea, este foarte îngrijit \n\nTratatul despre Condiția sufletului este însoțit de o scrisoare adresată retorului Sapaudus din Vienne, unde scriitorul îl îndeamnă pe prietenul său să se opună prin orice mijloace declinului artelor și științelor, care se accentua în mod inexorabil în acea epocă; în corespondența cu Sidonius Apollinaris se găsește și o altă scrisoare a lui Claudian, care i se adresează ca unui episcop în exercițiu; scriitorul a murit probabil în 473 sau 474",
    "260": " \n\nBibliografie CSEL 11, 1885 (A Engelbrecht); P Courcelle, Les lettres grecques…, cit; E Fortin, Christianisme et philosophie…, cit \n10 Alți literați din Gallia: Evagrie, Ghenadie, Iulian Pomerius \nO operă a lui Evagrie foarte răspîndită în Gallia este o scriere cu caracter polemic ce nu conține idei foarte noi (și concluzia este previzibilă: creștinul iese învingător și determină convertirea evreului), intitulată Dispută despre Lege între iudeul Simon și creștinul Teofil (Altercatio legis inter Simonem Iudaeum et Theophilum Christianum) Evagrie a trăit probabil în prima treime a secolului al V-lea; este, poate, acel Evagrie pe care Sulpicius Severus ni-l prezintă ca preot, monah și discipol al lui Martin din Tours Opera reia toate argumentele canonice din polemica antiebraică, autorul sprijinindu-se pe Tertulian și pe testimonia adunate de Ciprian, și reprezintă poate o prelucrare a unei controverse cu mult anterioare, Dialogul dintre Iason și Papiscus, scris de Ariston de Pella, care a trăit în secolul al II-lea (cf",
    "261": " vol I, p 224) Evagrie nu se adresează atît evreilor, cît mai degrabă creștinilor atrași de iudaism \n\nBibliografie Ediții: CChrLat 64, 1985 (R Demeulenaere) Studii: F Parente, La controversia tra Ebrei e Cristiani in Francia e in Spagna dal VI al XI secolo, Actele Congresului, Spoleto, 1980 \n\nLa sfîrșitul secolului este activ Ghenadie din Marsilia, biograful care ne-a furnizat de mai multe ori informații despre scriitorii contemporani cu el sau, oricum, despre cei care au trăit după Ieronim, cu al cărui catalog – Despre bărbații iluștri – el vrea să facă legătura, scriind o operă cu același titlu: De viris illustribus Știm puține lucruri despre el, de la un continuator necunoscut al operei sale: se pare că a fost prezbiter la Marsilia, a trăit pînă în vremea papei Gelasie (492-496) și a scris și diverse opere, pe lîngă aceea Despre bărbații iluștri",
    "262": " Ghenadie e interesat mai ales de scriitorii din Gallia și, în ciuda schematismului manualului său, acesta este totuși prețios Ghenadie cunoștea și greaca și ar fi făcut și unele traduceri din greacă, azi pierdute, dintre care una pentru papa Leon cel Mare Era și el adeptul unor teze ale așa-numitului semipelagianism: îi apără pe Cassian și Faustus, chiar dacă îi condamnă pe Pelagius și Iulian de Eclanum; despre Augustin, Tyron Prosper și papii din secolul al V-lea ne dă puține informații (probabil tocmai pentru că era în contradicție cu ei) Continuatorul său ne aduce la cunoștință că Ghenadie ar fi scris și cîteva opere împotriva ereticilor Pelagius, Eutihie și Nestorie Dovada ar fi, poate, un mic tratat Despre doctrinele Bisericii (De ecclesiasticis dogmatibus), care a fost atribuit atît lui Augustin, cît și lui Isidor de Sevilia Ghenadie ar fi scris și un Tratat despre mileniu, cu dovezi luate din Apocalipsa Sfîntului Ioan care, potrivit unora, ar putea fi pseudoaugustiniana Expunere despre Apocalipsa Sfîntului Ioan, formată din optsprezece sau nouăsprezece omilii",
    "263": " în sfîrșit, merită amintită o Epistolă despre propria credință, trimisă Preafericitului Gelasie, episcop al orașului Roma \n\nBibliografie Texte: De viris illustribus, TU 14, 1, Leipzig, 1896; PL 58 (De ecclesiasticis dogmatibus) Studii: S Pricoco, Storia letteraria e storia ecclesiastica dal De viris illustribus di Girolamo a Gennadio, Facoltà di Lettere e Filosofia, Catania, 1979; Idem, „Storia ecclesiastica e storia monastica nel De viris illustribus di Gennadio”, în ***, La storiografia ecclesiastica nella tarda antichità, cit, pp 241-273 \n\nIulian Pomerius era originar din Mauritania și a fost prezbiter în Gallia Din unele izvoare reiese că ar fi predat la școala de la Arles; printre discipolii săi s-a numărat Cezar, viitor episcop de Arles (pp 000 și urm) Ar fi dus o viață ascetică, în calitate de conducător al unei comunități de clerici A murit în primii ani ai secolului al VI-lea",
    "264": " De la el ne-a rămas un tratat Despre viața contemplativă (De vita contemplativa), compus din trei cărți, atribuit în trecut lui Prosper din Aquitania, însă atestat ca operă autentică a lui Iulian Pomerius de către Isidor de Sevilia Titlul se potrivește bine doar cu prima parte a operei, dedicată descrierii vieții sacerdotale, în timp ce a doua parte se ocupă de diferitele activități pe care preoții le pot efectua, cum sînt administrarea proprietăților Bisericii și gestiunea bunurilor pămîntești, iar cartea a treia conține descrierea viciilor și a virtuților (conform unor surse, ar fi constituit o operă de sine stătătoare) Tratatul se sprijină foarte mult pe învățătura lui Augustin Stilul lui Iulian e simplu și lipsit de podoabe, dar admirabil cîteodată; autorul vrea să evite excesul de retorică Unele surse vechi îi atribuie și alte opere, astăzi pierdute, cum ar fi o scriere Despre natura sufletului (De natura animae), o alta Despre educația fecioarelor (De virginibus Instituendis) și o Exortație pentru disprețuirea lumii și a lucrurilor trecătoare (De contemptu mundi ac rerum transiturarum)",
    "265": " \n\nBibliografie Ediții: PL 59 Traduceri: CTP 64, 1987 (M Spinelli) Studii: A Solignac, Les fragments du „de natura animae” de Pomère, BLE 75 (1974) 41-60; C Tibiletti, La teologia della grazia in Giuliano Pomerio, Miscellanea A Trapè, Augustianum, Roma, 1985, pp 489-506 \n\nIV POEȚI DIN GALLIA \nUn alt semn al vivacității culturii galice din secolul al V-lea este prezența unui însemnat număr de poeți; am văzut deja că și Tyron Prosper a scris poezie Sigur, e greu să faci o caracterizare a poeziei creștine din Gallia în ansamblul său; Fontaine a surprins, în cadrul acesteia, o direcție care, o dată abandonate marile teme liturgice și teologice din secolul al IV-lea, se orientează de preferință spre teme de actualitate tratate în mod mai liric și mai intimist; alți poeți, în schimb, se întorc la finalitățile didactice care caracterizaseră poezia creștină încă de la origini și care se manifestaseră, de exemplu, în compunerea unor parafraze poetice ale Bibliei",
    "266": " \n1 Ciprian Galul \nCel mai puțin cunoscut dintre acești poeți este cel mai vechi (a trăit probabil la începutul secolului al V-lea); opera și personalitatea lui au fost descoperite treptat prin studiile făcute în epoca modernă O parafrază în versuri a Heptateuhului ar fi opera lui Ciprian din Gallia, personaj extrem de obscur, din moment ce scriitorii medievali îl confundă cu mai cunoscutul Ciprian din Cartagina; el trebuie plasat însă în Gallia primelor decenii ale secolului al V-lea: paralelele textuale dovedesc că Ciprian Galul s-a folosit de operele poetului păgîn Claudianus, care a scris între 395 și 405, și că a fost imitat de Claudius Marius Victor Ar putea fi acel prezbiter căruia Ieronim îi dedică, între 415 și 418, exegeza Psalmului 89 Oricum, pare că opera a ajuns pînă la noi mutilată și că ar cuprinde toate cărțile istorice din Vechiul Testament Heptateuhul lui Ciprian Galul este, în maniera lui Iuvencus, o parafrază în hexametri, însă nu pare un poem unic, cu o structură organică, ci mai degrabă format dintr-o serie de șapte poeme separate",
    "267": " Poetul a folosit un text biblic anterior versiunii lui Ieronim și și-a luat mai multe libertăți decît Iuvencus, uneori sintetizînd narațiunea, iar alteori dezvoltînd-o E interesant și faptul că Ciprian, în anumite momente, schimbă tipul de vers în funcție de situația narată: rugăciunea lui Moise după traversarea Mării Roșii, cîntarea israeliților în preajma izvorului din deșert și aceea a lui Moise pe patul de moarte nu sînt în hexametri, care au un ritm eroic, narativ, ci în metru liric Poetul îl imită mai ales pe Vergiliu, dar cultura sa clasică e considerabilă, pentru că îl cunoaște și pe Stațiu; îi imită totodată și pe poeții creștini, cum sînt Prudentius și Paulinus de Nola; totuși, prozodia și metrica sînt deseori defectuoase, nemairespectînd regulile metricii clasice Poetul cunoaște totuși instrumentele tradiționale ale poeziei latine, de exemplu folosirea frecventă a aliterației în ansamblu, pare să respecte în mod mai riguros regulile parafrazei biblice, care e mult mai puțin liberă decît la Iuvencus",
    "268": " Acest lucru e în contrast și cu parafrazele biblice ale poeților următori, cum sînt Sedulius, Draconțiu, Avitus și Arator \n\nBibliografie Ediție: CSEL 23, 1, 1891 (R Peiper) Studii: J Fontaine, Naissaince de la poésie…, cit \n2 Endelehius \nSeverus Sanctus Endelehius, probabil prieten cu Paulinus de Nola și născut în Aquitania, nu e, cu siguranță, un mare poet Compoziția numelui pare stranie, de aceea s-a spus că poetul ar fi fost inițial retor și se numise Endelehius, apoi și-ar fi schimbat numele în Severus Sanctus A scris, în jurul anului 400, un mic poem dedicat Morții boilor (De mortibus bovum); acest titlu bizar a fost schimbat mai tîrziu, devenind Puterea semnului crucii Domnului (De virtute signi crucis Domini); Endelehius imită, prin conținut și stil, cartea a treia a Georgicelor lui Vergiliu, poemul fiind un dialog între cîțiva „păstori” (iar denumirea de păstor nu e doar bucolică, deoarece se referă la episcop) care se plîng că ciuma le-a decimat turmele; neatinsă rămîne numai turma unuia dintre cei trei, pe nume Tityrus (care trimite în mod clar la Vergiliu) pentru că el a avut grijă să imprime pe fruntea boilor semnul crucii",
    "269": " Cuprinși de respect în fața acestui miracol, ceilalți doi păstori-episcopi îi cedează lui Tityrus conducerea turmei-Biserică Poemul, nu foarte lung, e constituit din treizeci și trei de stofe scrise în asclepiadic minor care se încheie cu un gliconic, adică un metru horațian Cultura clasică, prezentă în imitațiile lui Vergiliu, Horațiu și Apuleius, e foarte vie în opera acestui poet \n\nBibliografie Ediții: Anthologia Latina, I, 2, Teubner, Leipzig, 1906 (Fr Bücheler, A Riese) \n3 Paulinus \nNu știm prea multe despre un anume Paulinus care, într-o Epigramma în o sută zece hexametri, scrisă imediat după invazia vandalilor și a alanilor din 407, a satirizat moravurile epocii printr-un dialog între un tînăr cleric, Salmon, și bătrînul călugăr Thesbon La decăderea morală a Galiei epocii, descrisă în poem cu o insistență critică, se adaugă devastările materiale provocate de invaziile barbare Nu găsim aici gînduri foarte profunde și nici poezie de calitate, inclusiv pentru că scrierea ne-a parvenit în stadiul de schiță",
    "270": " Fontaine vorbește despre un „examen de conștiință personal și colectiv”, dat fiind că dialogul e doar o ficțiune Oricum, în imitația după Bucolicele lui Vergiliu, poetul atinge un anumit nivel de precizie a exprimării Se pare că acest Paulinus a trăit în Gallia Narbonensis – după unii, lîngă Pirinei, după alții, ar fi vorba de un epicop de Biterrae (Béziers), despre care ne vorbește Hidațiu \n\nBibliografie Ediții: CSEL 16, 1, 1888 (C Schenkl) Studii: J Fontaine, Naissance de la poésie…, cit \n4 Claudius Marius Victorius \nDe cu totul altă valoare, chiar dacă la fel de necunoscut, a fost Claudius Marius Victorius; după unii, numele este „Victor”, iar poetul ar fi una și aceeași persoană cu un retor din Marsilia despre care vorbește Ghenadie O referire la invazia alanilor din acea vreme ne face să ne gîndim la primele decenii ale secolului al V-lea; sublinierea importanței liberului arbitru pentru oameni îl plasează în același cadru cronologic, care e acela al dezbaterilor dintre augustinieni și Maeștrii Provensali",
    "271": " De altfel, potrivit lui Ghenadie, ar fi trăit sub împărații Theodosius al II-lea și Valentinianus al III-lea, adică în prima jumătate a secolului al V-lea Este autorul unui poem în hexametri, compus din trei cărți, intitulat Adevărul (în grecește Aletheia), care e în același timp o prezentare și un comentariu al Facerii; conform lui Ghenadie, opera ajungea pînă la moartea lui Avraam, dar nouă nu ne-a parvenit decît o versiune care merge pînă la pieirea Sodomei și a Gomorei Comentariul propriu-zis este precedat de o invocare a lui Dumnezeu, proslăvit pentru opera sa de creație; Dumnezeu este rugat să-i dea poetului și inspirație, pentru că datoria și scopul său sînt doar didactice: el vrea să prezinte adevărul creștin După ce expune facerea lumii, avînd poate ca model Hexaemeronul lui Ambrozie, poetul abordează în prima carte și alte teme importante: liberul arbitru și condamnarea politeismului în a doua carte declară că știe foarte bine că a cînta adevărul nu e în contradicție cu sarcina poetului, și de aceea descrie condiția nefericită a omului, ajuns să trăiască în mizerie după pierderea bunurilor de care se bucura în Paradis; totuși, mila lui Dumnezeu îl însoțește pe om în ciuda tuturor păcatelor sale",
    "272": " Claudius Marius Victorius consideră că este de datoria poetului creștin să prezinte în mod poetic adevărul credinței și se servește de acest drept pentru a introduce în poezia sa elemente narative inventate, dialoguri și descrieri de bătălii Poetul imită în mod clar modelele clasice, dar cunoaște și operele poeților creștini, ca Iuvencus, Prudentius și Paulinus de Nola Ghenadie crede că scriitorul e plin de bune intenții, dar nu e neapărat un poet creștin, pentru că se apleacă mai ales spre studiul literaturii păgîne și nu stăpînește suficient temele legate de credința creștină Și Fontaine crede că acest poem, opera unui retor care nu are încă deprinderea de a scrie versuri, este adesea greoi și obscur; structura operei nu e omogenă, ci e constituită din episoade diverse, cu caracter diferit, unite între ele \n\nBibliografie Ediții: CChrLat 128, 1960 (PF Hovinger) Studii: J",
    "273": " Fontaine, Naissance de la poésie…, cit \n5 Orientius \nS-a născut în Aquitania și știm că era înaintat în vîrstă în jurul anului 440 Ghenadie nu vorbește despre el; ar putea fi identificat cu ascetul și episcopul Orientius din Auch în Cîntul de învățătură (Commonitorium) scris de el apar frecvente referiri la invaziile barbarilor, ceea ce îl plasează în primele decenii ale secolului al V-lea Cîntul de învățătură este format din două cărți și este compus în distihuri elegiace, un metru potrivit pentru meditație și exortația morală Poetul vrea să arate căile ce trebuie urmate pentru a merita viața eternă, de care nenorocirile din prezent ar trebui să-l apropie tot mai mult pe creștin: de aceea, întregul poem este înțesat de motive moralizatoare și didactice care îndeamnă – cum se întîmplă în general cu toate poemele poeților galici – la deplina convertire Pacea și prosperitatea de odinioară sînt departe; acum, oamenii trebuie să ducă o viață mai curată; lumea a îmbătrînit și devastările barbarilor arată că sfîrșitul ei e aproape",
    "274": " Folosirea modelelor clasice e foarte limitată; par cîteva reminiscențe din Prudentius întîlnim și violări ale legilor metrice; rima este folosită frecvent Lui Orientius i-au fost atribuite și alte scrieri minore, a căror autenticitate nu e totuși sigură \n\nBibliografie Ediții: CSEL 16, 1, 1888 (C Schenkl); CA Rapisarda, Centro di Studi sull’Antico Cristianesimo, Catania, 1958 Studii: J Fontaine, Naissance de la poésie…, op cit \n6 Paulinus din Pella \nMotive spirituale analoage conține și poemul scris de un autor din aceeași perioadă, Paulinus, născut la Pella, în Macedonia, care s-a mutat încă din copilărie în casa bunicului său, poetul Ausonius, la Bordeaux Conform lui Della Corte, Paulinus ar fi fost primul editor al operei lui Ausonius S-a bucurat de o educație îngrijită și a trăit ca laic, dispunînd de însemnate resurse economice însă cînd avea treizeci de ani, invaziile barbarilor i-au lovit casa și familia, iar tatăl său a murit tot atunci",
    "275": " După numai cîțiva ani, goții i-au luat proprietățile și el a trebuit să trăiască precum un sclav; a ieșit cu greu din acea stare Ar fi vrut să se dedice ascezei monastice, dar n-a putut, din cauza greutăților în care se zbătea familia sa S-a dedicat însă vieții religioase și studiilor teologice Nenorocirile nu au încetat; după ce i-a pierdut pe toți cei apropiați, s-a refugiat la Bordeaux la niște prieteni și a murit la o vîrstă înaintată, în anul 459 Paulinus din Pella și-a descris viața, cu puțin înainte de a muri, într-un poem în hexametri intitulat Scriere de mulțumire către Dumnezeu, cu descrierea vieții mele (Eucharisticos Deo sub ephemeridis meae textu), o autobiografie cu o prefață în proză Opera lui Paulinus descrie cu multă sinceritate implicarea autorului în evenimentele povestite și se configurează ca o mulțumire adusă lui Dumnezeu, care l-a vegheat mereu, în ciuda tuturor încercărilor prin care a trecut, și ca un imn închinat Providenței, de aceea Courcelle și Fontaine au vorbit despre niște „Confesiuni în miniatură”",
    "276": " într-adevăr, și Paulinus din Pella, la fel ca Augustin, vorbește despre propriile-i rătăciri: după ce a căzut în greșeală (poate a fost pelagian sau, după alții, priscilian) în tinerețe, s-a întors pe calea cea dreaptă la vîrsta de patruzeci și cinci de ani Resimte și el, ca și alții, dorința de a se desprinde de lume după ce aceasta, care îl atrăgea înainte cu pacea sa iluzorie, a fost distrusă de invazia barbarilor Lui Paulinus îi place să povestească și se oprește asupra detaliilor, reluînd astfel caracteristicile poeziei lui Ausonius Recent, Courcelle i-a atribuit și Cîntul 4 din culegerea lui Paulinus de Nola; acesta a fost compus înainte de invazia barbarilor, care a distrus viața fără griji de care se bucura poetul, și este încă plin de seninătate și de bucurie Și acest cînt îl imită îndeaproape pe Ausonius, care scrisese un scurt poem intitulat Rugăciunea (Oratio): această operă fusese imitată de mulți, inclusiv de Paulinus care reproduce un vers întreg; totuși, rugăciunea lui Paulinus e complet diferită de aceea a lui Ausonius",
    "277": " Așa cum Paulinus de Nola este un convertit care a abandonat învățătura lui Ausonius, în aceeași măsură – și chiar mai mult – este un convertit Paulinus din Pella, nepotul lui Ausonius Ruptura cu trecutul n-ar putea fi mai netă și mai evidentă Prozodia și versificația sînt adesea defectuoase, deși el declară că îi imită, în afară de Vergiliu, și pe Ausonius, pe Paulinus de Nola și pe Claudius Marius Victorius \n\nBibliografie Ediții: SChr 209, 1974 (C Moussy); BPat 26, 1995 (A Marcone) Studii: P Courcelle, Histoire littéraire des grandes invasions germaniques…, cit; F Della Corte, „L’ordinamento degli opuscula di Ausonio”, în Rivista di cultura classica e medioevale, 2 (1960), pp 21-29; J Fontaine, Naissance de la poésie…, cit \n7 Paulinus din Petricordia \nLa fel de puțin impresionează și poezia lui Paulinus din Petricordia (Périgueux), despre care nu știm nimic",
    "278": " El a scris la cererea lui Perpetuus, succesorul lui Martin în funcția de episcop de Tours, o biografie în versuri a celui mai faimos sfînt din Gallia, adică Martin E vorba de un poem scris în hexametri și compus din șase cărți, din care primele trei reprezintă o reelaborare în versuri fidelă, dar lungă și prolixă, a Vieții Sfîntului Martin compuse de Sulpicius Severus, text care, cu siguranță, prin vivacitatea redactării și rafinamentul stilistic, putea să trezească într-un alt literat dorința de a-l imita Procedînd astfel, Paulinus a continuat tradiția epopeii biblice, repovestind faptele unui sfînt și subliniind cu emfază oratorică minunile făcute de acesta A alcătuit așadar un fel de epopee hagiografică, în intenția de a compune un text comparabil cu epopeea biblică; a inserat momente de reflecție și de elevație lirică Primele trei cărți erau deja terminate cînd poetul a găsit un alt material biografic, cele două Dialoguri pe care Sulpicius le adăugase la biografia sfîntului",
    "279": " De aceea, Paulinus scrie cărțile a patra și a cincea, în timp ce în a șasea, avînd în vedere ceea ce ne spune într-un prolog în proză, transcrie o a treia sursă, care s-a pierdut, adică o expunere a miracolelor lui Martin scrisă de Perpetuus și trimisă poetului ca s-o transpună în versuri Deși a fost compusă în mai multe etape, opera trebuie plasată în jurul anului 470 Scrierea s-a bucurat de aprecierea lui Perpetuus, care l-a invitat pe Paulinus să redacteze o inscripție în versuri pentru bazilica Sfîntului Martin din Tours pe care Perpetuus o construise și o terminase în 473 Pentru această ocazie, Paulinus a scris douăzeci și cinci de hexametri și a adăugat apoi alte optzeci de versuri în care se povestește cum sfîntul a vindecat în mod miraculos o rudă a poetului Nici Paulinus din Périgueux nu ne trezește entuziasmul: imitator al lui Vergiliu și Ovidiu, al lui Iuvencus și Sedulius, el scrie o poezie prolixă și emfatică, repetitivă; Fontaine observă că insuccesul său se datorează faptului că a rescris în versuri un text în proză de o valoare mult superioară",
    "280": " \n\nBibliografie Ediții: CSEL 16, 1, 1888 (M Petschenig) Studii: J Fontaine, Naissance de la poésie…, cit \n8 Sidonius Apollinaris \nFigura lui Gaius Sollius Modestus Apollinaris Sidonius ne este mai bine cunoscută în comparație cu a poeților galici precedenți, iar producția sa poetică, mai vastă și mai complexă sub multe aspecte, ne-ar putea face să ne gîndim că e vorba de un poet mai important decît ceilalți Și totuși, această apreciere este valabilă doar într-o anumită măsură (chiar dacă în următorul timp opera lui Sidonius este studiată cu mai multă atenție), pentru că personalitatea sa pare mai superficială decît a altora, el fiind aproape un predecesor al lui Enodius, care s-a ocupat cu egală dezinvoltură de subiectele cele mai diverse Cu siguranță însă, ca personalitate, Sidonius a fost un personaj de prim-plan Născut probabil în 431 la Lyon într-o familie nobilă, s-a căsătorit cu fiica uzurpatorului galic Avitus, care se răsculase în 455 împotriva conducătorului Imperiului Roman de Apus",
    "281": " Astfel a început cariera sa politică, în strînsă legătură cu cea literară: la 1 ianuarie 456 a rostit un panegiric în cinstea lui Avitus în fața Senatului din Roma, pentru care a fost răsplătit cu o statuie în forul lui Traian, la fel ca alte personaje faimoase (sau mai faimoase decît el) însă în același an, în octombrie, revolta lui Avitus a fost înăbușită de Maiorianus, iar Sidonius l-a omagiat atunci pe învingător, pentru care a scris în 458 un panegiric Sidonius a procedat la fel și cu împărații următori, astfel încît în ianuarie 468 a fost numit în funcția de prefect al Romei însă la puțin timp după aceea și pe neașteptate, el a fost desemnat episcop al orașului Arverna, astăzi Clermont-Ferrand, și în această calitate a trebuit să organizeze rezistența împotriva invaziei vizigoților în regiunea sa în 474 însă, Euric, regele barbarilor, a cucerit Arverna și l-a întemnițat pe Sidonius",
    "282": " Eliberat cîțiva ani mai tîrziu, acesta s-a reîntors pe scaunul episcopal și a murit în 489 Producția literară a lui Sidonius se divide în două perioade în prima, el s-a dedicat exclusiv compunerii de opere profane: douăzeci și patru de Poezii (Carmina), din care primele opt sînt panegirice, scrise în hexametri, care conțin prefețe și alte poezii legate de panegirice, în distihuri elegiace în aceste scrieri, Sidonius imită maniera celuilalt mare poet de curte de la sfîrșitul secolului precedent, Claudianus, care a trăit la curtea lui Honorius și a lui Stilicon Panegiricele sînt închinate împăraților numiți mai sus: lui Avitus în 456, lui Maiorianus în decembrie 458 și lui Anthemius în 468 Avem apoi poezii ocazionale (nr 9-24 din culegere): epistole în versuri, poezii nupțiale (de exemplu pentru nunta lui Ruricius, viitor episcop de Limoges, cu Iberia), descrieri de edificii etc în aceste scrieri Sidonius se exprimă ca un poet profan, folosind fără nici o reticență instrumentele tradiționale, considerate indispensabile, ale poeziei clasice, cum sînt divinitățile și episoadele mitologice",
    "283": " Aceasta nu înseamnă însă că Sidonius n-ar fi creștin, dat fiind că asemenea instrumente retorice erau considerate doar instrumente și nimic mai mult; sigur, sîntem departe de severa angajare a lui Prudentius sau a lui Paulinus de Nola și chiar de poezia meditativă și de cea didactică pe care cultura creștină din Gallia le elabora tocmai în cursul secolului al V-lea Ansamblul operelor poetice ale lui Sidonius are așadar un caracter totalmente profan, iar grija exagerată, aproape sîcîitoare, pentru formă, pentru limbajul prețios, de care dă dovadă scriitorul contrastează cu stilul poeziei creștine a epocii; modelele poetului sînt Claudianus, Stațiu și Vergiliu Dar, și în cazul lui Sidonius, datoria de a se dedica, o dată numit episcop, păstoririi poporului creștin a produs un fel de convertire El a considerat poezia pe care o cultivase pînă în acel moment ca fiind nepotrivită, dacă nu pentru un creștin, cu siguranță pentru un om al Bisericii (așa cum spune în epistola în versuri IX, 16, 55: „…pentru ca faima poetului să nu aducă atingere seriozității omului Bisericii [clericus]”)",
    "284": " De aceea, n-a mai cultivat-o începînd cu 470-471, ci s-a dedicat epistolografiei în proză, constituită din nouă cărți de epistole, scrise între 469 și 492 Așa cum se întîmplă de obicei cu epistolarele din epoca imperială, de la Pliniu cel Tînăr pînă la Symmachus, conținutul acestor scrisori este foarte variat: sînt scrisori de recomandare, de afaceri, de felicitare; sîntem deci departe de marile epistolare creștine datorate lui Ciprian, Ambrozie sau Ieronim Ultimele par mai animate de un suflu creștin: cele douăsprezece scrisori din cartea a șasea sînt adresate unor episcopi și în ele sînt dezbătute sporadic chestiuni cu caracter spiritual; în schimb, lipsesc cu desăvîrșire temele de ordin teologic în ultima sa epistolă, Sidonius ne prezintă un fel de autobiografie și ne dă informații despre activitatea sa literară: ne spune că ar dori să compună imnuri în cinstea martirilor, între care episcopul și martirul Saturnin din Toulouse, dar acest proiect n-a fost dus la bun sfîrșit",
    "285": " Totuși, și în Epistolar poezia este oarecum prezentă, deoarece Sidonius inserează în scrisorile sale și scurte compoziții în versuri (de exemplu atunci cînd – IV, 18 – compune o epigramă în cinstea Sfîntului Martin, la cererea lui Perpetuus, episcop de Tours: aceasta trimite la cultul Sfîntului Martin și la poezia lui Paulinus din Périgueux) Deși sărac în conținut, Epistolarul lui Sidonius este bogat în date istorice care pot servi la cunoașterea Galiei din acea vreme, și mai puțin a dezbaterilor ori a problemelor arzătoare ale momentului Sidonius a aparținut aristocrației galice și a încercat, atît cît a putut, să păstreze un anumit echilibru între lumea tradițională romano-galică și aceea a barbarilor care o înconjuraseră Desigur, el, deși a fost fără îndoială creștin, pare mai degrabă un păgîn din alte vremuri, adept întîrziat al unui ideal de literatură rafinată și elegantă, complet neinteresat de orice angajament ce iese din linia automulțumirii: un ideal a cărui existență de-acum se încheiase",
    "286": " Totuși, unii cercetători acordă felului de a scrie al lui Sidonius o semnificație mai profundă, ca și cum el s-ar fi simțit dator să apere cultura și civilizația în care trăise și care era amenințată de barbarii ce îi înconjuraseră din toate părțile pe romanii din Gallia Sidonius se consideră ultima verigă a unei tradiții care urcă pînă la marii poeți din epoca lui Octavian Augustus și face aluzie la aceștia, comparîndu-se pe sine cu ei și pe protectorii săi cu Augustus și Mecena, prin toate trucurile retorice posibile, chiar dacă rezultatul e uneori plictisitor și grotesc Oricum, atitudinea sa nu aduce nimic nou Ca scriitor, Sidonius s-a bucurat în ultima vreme de o judecată tot mai favorabilă Ceea ce în trecut fusese văzut ca un exercițiu retoric plicticos și inconsistent a fost considerat recent o formă de prețiozitate extremă, asemănătoare cu aceea întîlnită la atîția alți literați din epocă (și e adevărat)",
    "287": " Nu se poate tăgădui că însăși densitatea erudiției mitologice, în care se amestecă elemente cînd prețioase și rare, cînd obișnuite, atinge un ridicat grad de bizarerie Realitatea nu este niciodată văzută în sine, în mod obiectiv, ci întotdeauna prin filtrul literaturii, pe care Sidonius o stăpînește cu o precizie de-a dreptul scolastică El încearcă să folosească toate subtilitățile formale pe care i le poate oferi studiul textelor din trecut Prin stilul rafinat și elegant vrea să înnoiască expresivitatea limbii, dar totul se consumă în acest joc al artificiilor \n\nPotrivit unei informații a cărei interpretare este incertă, Sidonius ar fi revăzut și o traducere latină, deja existentă, a Vieții lui Apollonios din Tyana, scrisă de Filostrat \n\nBibliografie Ediții: MGH, Auct Antiquiss 8, Berolini, 1887 (Chr Luetjohann, Fr Leo, Th Mommsen); Teubner, Leipzig, 1895 (P Mohr); CUF, Les Belles Lettres, I, 1960 (Poèmes: A",
    "288": " Loyen); II-III, 1970 (A Loyen); Carmen 22 Einleitung Text u Kommentar von N Delhey, de Gruyter, Berlin, 1993 Studii: A Loyen, Sidoine Apollinaire et l’esprit précieux en Gaule aux derniers jours de l’Empire, Les Belles Lettres, Paris, 1943; CE Stevens, Sidonius Apollinaris and his Age, Clarendon Press, Oxford, 1933; I Gualandri, Furtiva lectio Studi su Sidonio Apollinare, Cisalpino, Varese, 1977; Idem, „Elegi acuti: il distico elegiaco in Sidonio Apollinare”, în La poesia cristiana latina in distici elegiaci, Actele Congresului internațional, Accad Properziana del Subasio, Assisi, 1993, pp 191-216; FE Consolino, „Codice retorico e manierismo stilistico nella poetica di Sidonio Apollinare”, în Ann Scuola Norm Sup Pisa, 4 (1974), pp 423-460 \n\nV SCRIITORI ITALICI \nDacă Africa și Gallia au fost răvășite de invazii în urma cărora au apărut regatele romano-barbare, Italia nu a suferit devastări tot atît de grave și a rămas pînă în 476 – ultim reziduu al Imperiului Roman de Apus – sub conducerea unui împărat, și nu a unui barbar",
    "289": " Totuși, în secolul al V-lea este întrerupt orice raport între Italia și celelalte provincii occidentale ale imperiului De altfel, am văzut deja că Gallia, pe de o parte, și Africa, pe de altă parte, aveau o viață culturală autonomă și nu mai aveau legături una cu alta; cea din Gallia era mai bogată, deoarece nu era oprimată de o stăpînire atît de violentă și distrugătoare cum era aceea a vandalilor în Africa Italia a rămas izolată politic: numai curtea episcopală de la Roma, spre deosebire de puterea imperială retrasă la Ravenna, a putut, grație activității energice a celor mai importante personalități ale sale – în primul rînd a lui Leon cel Mare – să mențină contactul cu celelalte Biserici îndeplinindu-și această datorie, papalitatea, încă din secolul al V-lea, a avut meritul de a ocroti și stimula cultura creștină; în schimb, în sfera civilă și laică, unde nu a existat nici o autoritate atît de semnificativă precum aceea a episcopului Romei, iar puterea politică se sprijinea pe structuri corupte și era reprezentată de oameni incapabili și slabi, în secolul al V-lea se înregistrează o adevărată ruinare a culturii clasice",
    "290": " \n1 Aponius \nLa Roma, Aponius a scris un important Comentariu la Cîntarea Cîntărilor, în douăsprezece cărți, dar altceva nu se știe despre el; opera sa, prin intermediul căreia s-a răspîndit în Occident interpretarea spirituală a Cîntării datorită unui comentariu specific inspirat din Origen, a fost faimoasă în Evul Mediu și era utilizată de Grigorie cel Mare Cum Aponius nu stăpînește bine latina, Comentariul său caracterizîndu-se adesea printr-o exprimare obositoare și neclară, s-a spus că ar fi de origine orientală Opera sa trebuie plasată în primele decenii ale secolului al V-lea pentru că se sprijină, așa cum declară autorul, pe traducerea Cîntării făcută de Ieronim în 398 și, în timp ce condamnă ereziile, demonstrează că nu cunoaște controversele cristologice, foarte vii în secolul al V-lea, cel puțin cu cîțiva ani înainte de Conciliul de la Efes din 431 Aponius făcea probabil parte din cercurile papale, deoarece subliniază în repetate rînduri primatul lui Petru",
    "291": " \n\nBibliografie Texte: CChrLat 19, 1986 (B de Vregille et L Neyrand) 2 Arnobiu cel Tînăr \nDin același mediu cultural provine probabil o altă personalitate, poate cel mai important scriitor creștin din Italia secolului al V-lea, Arnobiu, numit „cel Tînăr” pentru a nu fi confundat cu apologetul african A fost probabil călugăr la Roma în jurul anului 450; și Arnobiu, la fel ca alți scriitori romani, a subliniat primatul reședinței lui Petru; el dovedește o bună cunoaștere a evenimentelor din istoria locală, tradițiile, liturghia și calendarul roman Totuși, numele Arnobiu este atestat doar în Africa, și de aceea putem presupune că și scriitorul nostru este de origine africană și că s-a mutat la Roma după invadarea Africii de către vandali Arnobiu e autorul unor Comentarii la Psalmi (Commentarii in Psalmos) care conțin o scurtă exegeză alegorizantă a tuturor Psalmilor Opera e bogată în digresiuni cu caracter doctrinal și polemic prin care sînt combătute diversele erezii și chiar doctrina augustiniană a harului, deși Augustin nu este pomenit niciodată",
    "292": " De aceea Arnobiu aparține largului cerc al așa-numiților semipelagieni: diversitatea de origine și de formație culturală a exponenților acestui curent dovedește cît de restrînsă este titulatura folosită de obicei pentru ei Printre scrierile exegetice ale lui Arnobiu se numără și o operă de mici dimensiuni care în trecut purtase titlul de Comentarii pe marginea unor pasaje din Evanghelii (Adnotationes ad quaedam Evangeliorum loca), dar ulterior a fost intitulată Scurtă prezentare a Evangheliilor E vorba de o culegere de scolii pe marginea unor pasaje din Evanghelie, alcătuită fără acuratețe formală, prin care se spune în repetate rînduri, fără multă originalitate, că textul sacru are două semnificații, una literală și alta alegorică Mai importantă este Disputa dintre Arnobiu catolicul și Serapion egipteanul (Conflictus Arnobii catholici cum Serapione Aegyptio), împărțită în două cărți, fiecare dedicată unei zile de discuții la Roma Opera a fost scrisă în jurul anului 454",
    "293": " Egipteanul Serapion este susținătorul monofizismului, foarte puternic în acea regiune; lui i se opune Arnobiu, apărător al doctrinei Sfîntului Scaun Arnobiu afirmă că hotărîrile papei Leon cel Mare concordă cu doctrina lui Chiril al Alexandriei și, ca atare, ostilitatea Egiptului față de Roma este nejustificată Așa cum se întîmplă și în alte opere centrate pe controversă, catolicul Ammonius și egipteanul Decius Constanțiu, care sînt judecători, nu pot face altceva decît să-l declare învingător pe Arnobiu Ca o exemplificare a doctrinei lui Chiril este citată în traducere latină și discutată în detaliu o Omilie pascală a acestuia (nr 17); ca document de cristologie ortodoxă este expusă o predică despre naștere a lui Augustin, deși, așa cum am văzut mai înainte, autorul are opinii contrare celor ale episcopului de Hippona privitoare la doctrina harului (lucru care i-a făcut pe cercetători să presupună că Disputa n-ar fi scrisă tot de autorul Comentariului la Psalmi); în sfîrșit, ca dovadă a coincidenței de vederi între papa Leon și tradiție este citată o epistolă a papei Damasus către Paulinus din Antiohia",
    "294": " Critica mai recentă i-a atribuit lui Arnobiu și o cărțulie intitulată Predestinatul, titlu pe care primul editor al acesteia, Sirmondi, l-a dat în secolul al XVII-lea unei opere anonime și fără titlu Prima carte a acestei scrieri reia în esență, fără mare profunzime, tratatul lui Augustin Despre erezii, completîndu-l cu erezia lui Nestorie și cu erezia predestinațienilor A doua carte prezintă un tratat care, după spusele autorului, ar fi de origine eretică și ar fi fost introdus în mod greșit printre operele lui Augustin: greșeala lui ar fi fost aceea de a fi apărat predestinațianismul în polemica împotriva pelagianismului Conform acestui tratat, Dumnezeu ar fi stabilit ab initio partea de omenire destinată condamnării și pe cea destinată mîntuirii Tratatul este respins de autorul anonim în a treia carte a operei; hotărîrea privitoare la soarta omului, susține el, este determinată de liberul arbitru, care precedă harul lui Dumnezeu; în esență, este apărat punctul de vedere al pelagienilor, adică acela al lui Iulian de Eclanum",
    "295": " De aceea, tratatul eretic, al cărui autor ar fi fost Augustin, s-ar părea că este o invenție pelagiană sau chiar a autorului cărții, care și-ar fi apărat propria teză fie acuzîndu-l pe Augustin (prin respingerea acelui tratat, despre care lăsa să se înțeleagă că ar fi fost compus de acesta), fie argumentîndu-și propriile idei, contrare celor ale predestinațienilor (care, de altfel, nu sînt ideile autentice ale lui Augustin) De aceea, declarația autorului, care îl glorifică pe Augustin ca maestru al vremurilor sale, ar trebui să fie considerată o invenție ambiguă Dar dacă autorul Predestinatului este Arnobiu, atunci lucrurile se schimbă: autorul n-ar fi un pelagian, ci ar fi sincer în aprecierea sa pozitivă referitoare la episcopul de Hippona, deși respinge consecințele extreme ale augustinismului în sfîrșit, trebuie să amintim printre operele lui Arnobiu și Cartea către Gregoria (Liber ad Gregoriam), o doamnă de la curtea imperială care, fiind în conflict cu soțul său, îi solicitase lui Arnobiu o consolare spirituală: acesta, amintindu-i de femeile sfinte de odinioară, îi recomandă să fie răbdătoare și generoasă",
    "296": " \n\nBibliografie Texte: CChrLat 25-25A, 1990-1992 (KD Daur); Arnobio il Giovane, Disputa tra Arnobio e Serapion, Corona Patrum 14, SEI, Torino, 1993 (F Gori); pentru Predestinatul: PL 53 \n3\tLeon cel Mare \nMediul cultural roman a fost dominat de marea personalitate a papei Leon, care cu energie și hotărîre a întreținut raporturile cu celelalte regiuni ale Occidentului și cu curtea de la Constantinopol Originar din Toscana, potrivit unei informații din Liber pontificalis, este, poate, acel Leon de care vorbește Augustin (Epist 191, 1) A fost un diacon influent pe lîngă papa Celestin I (422-432) și, considerînd că e necesar ca și Sfîntul Scaun de la Roma să-și exprime părerea în cadrul controversei nestoriene, l-a însărcinat pe Ioan Cassian să respingă ideile patriarhului de Constantinopol, prin scrierea Despre întruparea Domnului (cf p 000) în 431 scrie cele Zece capitole despre har enunțate de episcopii ce au ocupat înainte Scaunul Apostolic (Praeteritorum sedis Apostolicae episcoporum auctoritates de gratia Dei) în apărarea doctrinei augustiniene a harului",
    "297": " Această scriere a fost anexată de Celestin I la epistola trimisă de el episcopilor din Gallia pentru a apăra prestigiul lui Augustin, a cărui autoritate era contestată de călugării din Provence în 439, Leon l-a convins pe papa Sixt al III-lea (432-440) să refuze comuniunea cu pelagianul Iulian de Eclanum și să împiedice revenirea acestuia pe scaunul episcopal în timpul unei misiuni politice în Gallia, el a fost ales, în 440, ca succesor al lui Sixt al III-lea în această perioadă intră în vigoare legea promulgată de împăratul Valentinian al III-lea, la cererea papei Leon, prin care maniheii sînt scoși în afara legii Era însă o perioadă de grave tulburări în Imperiul Roman de Apus, redus acum doar la Italia, și pentru Biserica apuseană care, confruntată cu neînțelegerile dintre nestorieni și monofiziți, încerca să stabilească, aliniindu-se din cînd în cînd cu episcopii din Orient, o doctrină care să fie în opoziție și cu o erezie și cu cealaltă, în cursul conflictelor care au culminat prin organizarea conciliilor de la Efes și Calcedon",
    "298": " Pe lîngă preocuparea pentru aspectele doctrinale, Leon a încercat de fapt să apere principiul primatului papalității, fundament al unității Bisericii, desfășurînd o intensă și energică activitate diplomatică Scriindu-i lui Flavian, patriarhul Constantinopolului, în 449, Leon a precizat faptul că monofiziții sînt condamnați de papalitate; însă Eutihie, care obținuse sprijinul împăratului Theodosius al II-lea, a reușit să obțină convocarea unui al doilea conciliu la Efes, tot în 449; aici ereticul a fost reabilitat, iar legații pontificali n-au fost nici măcar ascultați Leon a protestat energic împotriva acestui abuz și a reușit să obțină de la succesorul lui Theodosius, Marcian, un al doilea conciliu, convocat în 451 la Calcedon în ciuda colaborării cu împăratul, Leon a respins canonul 28 stabilit de acest conciliu, ținut sub patronajul curții bizantine; prin acest canon, episcopatul de Constantinopol era considerat mai presus decît celelalte episcopate orientale E cunoscută acțiunea organizată de Leon în 452, cînd, în fruntea unei misiuni diplomatice, a încercat să oprească invazia hunilor lui Attila în Italia, și, dacă n-a putut să împiedice distrugerea Romei de către vandali în 455, a procedat astfel încît Biserica, așa cum se întîmplase în alte vremuri tulburi, să înlocuiască autoritatea civilă",
    "299": " Leon a murit în 461 \na)\tEpistolarul \nAceastă politică energică își găsește expresia și în numeroase scrisori care alcătuiesc cel mai bogat Epistolar papal din toate cele compuse pînă atunci (sînt în total 173 de epistole, din care 143 scrise chiar de papă, iar celelalte de corespondenții săi, între 442 și 460) Epistolele cele mai vechi se ocupă mai ales de ereziile priscilianistă, pelagiană și maniheistă (mulți manihei se refugiaseră în Italia în urma invaziei vandalilor în Africa); altele se referă la data sărbătorii de Paști, în privința calculării căreia apăruse o divergență între Biserica din Roma și cea din Alexandria; unele îi sînt trimise conducătorului Imperiului Roman de Răsărit; o scrisoare de mustrare (nr 10) îi este trimisă lui Ilarie de Arles, care demisese un episcop în virtutea întîietății pe care o avea în Gallia, independent de Biserica din Roma; un grup de scrisori (98; 100-101; 104-106) au caracter disciplinar și sînt expresia opoziției papei la conținutul canonului 28 al conciliului de la Calcedon, despre care am vorbit mai sus",
    "300": " începînd cu 448, papa e interesat mai ales de erezia monofizită și îi trimite frecvent scrisori lui Flavian, patriarhul de Constantinopol, și lui Anatolie, succesorul acestuia Printre cele mai importante se numără aceea din 13 iunie 449 (nr 28), trimisă lui Flavian și intitulată Epistola dogmatica sau Tomus ad Flavianum, deoarece, mai mult decît o scrisoare, este un adevărat tratat teologic care precizează distincția dintre unitatea persoanei și cele două naturi ale lui Cristos; scrisoarea a fost aprobată cu căldură atunci cînd a fost citită în a doua ședință a conciliului de la Calcedon din 451 Acest Tomus era însoțit de o serie de dovezi, extrase din cei mai importanți Părinți greci și latini, adunate și cu colaborarea lui Prosper din Aquitania O importanță analoagă are și epistola 165, din 17 august 458, trimisă împăratului din Răsărit, care voia să cunoască opinia tuturor mitropoliților în legătură cu deciziile luate la Calcedon și respinse de monofiziți; răspunsul episcopului de la Roma este însoțit și de această dată de o culegere de dovezi extrase din textele Părinților Bisericii",
    "301": " în secolele următoare, stilul solemn și precizia redactării acestor epistole au devenit un model pentru cei ce compuneau scrisorile cancelariei papale; a apărut astfel un nou tip de cursus, așa-numitul cursus Leoninus Și lexicul acestor scrisori este de o mare puritate \nb)\tOmiliile \nScriitor foarte talentat, papa Leon ne-a lăsat un număr însemnat de omilii, din care nouăzeci și șase autentice și douăzeci neautentice Aproape toate datează din primii ani ai pontificatului său, de aceea putem presupune că ulterior a încetat să mai predice în public Predicile conțin mai ales reflecții despre diferitele sărbători bisericești, în special despre cea a Nașterii și despre Paști; însă și în aceste omilii Leon revine asupra problemelor dogmatice vehiculate în acea epocă, în special asupra celor legate de cristologie Leon și-a adunat omiliile în două culegeri, din care prima le conținea pe cele din anii 440-445, cînd a obținut de la Valentinian al III-lea condamnarea maniheilor și legea privind numirea episcopilor care a pus capăt controversei cu Ilarie de Arles, în timp ce a doua culegere conține omiliile referitoare la acceptarea simbolului stabilit la Calcedon",
    "302": " Omiliile papei Leon sînt foarte solemne, concise și se caracterizează printr-o solemnitate deosebită, la care se adaugă concizia și pregnanța expresiei Și aici frazele sînt bine articulate și sobre, înregistrîndu-se o abundență de mijloace retorice și ritmice care astăzi pot părea prea căutate Omiliile se numără cu siguranță printre cele mai importante dovezi istorice ale culturii literare specifice Romei pontificale \nc)\tAlte opere \nNumele papei este conținut chiar în titlul așa-numitului Sacramentarium Leonianum, sau Cartea tainelor Bisericii romane, datorată lui Leon Acest Sacramentarium este cea mai veche culegere cunoscută de noi alcătuită din predicile rostite în timpul liturghiei la Roma, adică forma cea mai veche a Liturghierului Roman Culegerea apare într-un manuscris din secolul al VII-lea, păstrat la Biblioteca Capitulară din Verona, și a fost posibil alcătuită tot în secolul al VII-lea, deși alți cercetători cred că ar fi mai veche, adică din secolul al VI-lea, din epoca papilor Gelasie al II-lea și Vigilius",
    "303": " Multe predici din Sacramentarium seamănă evident cu unele predici ale papei Leon, de aceea ne-am putea gîndi că papa ar fi autorul lor, chiar dacă cel care a alcătuit culegerea a trăit probabil într-o epocă mai tîrzie \n\nDeși a fost numit „doctor al Bisericii”, Leon e mai mult un conducător și un predicator, și mai puțin un teolog și un învățat în acest sens, cultura lui este tipică pentru Occidentul secolului al V-lea, adică mult mai restrînsă decît cultura lui Ambrozie sau Augustin Cu atît mai puțin vom găsi în scrierile sale vreo urmă a culturii clasice Mai mult, chiar și scriitorii creștini pe care Leon i-a citit și i-a folosit (de exemplu în culegerile de auctoritates utilizate pentru susținerea direcției ortodoxe a Bisericii) au influențat prea puțin formația sa teologică Din acest motiv, Batiffol a subliniat substanțiala lipsă de noutate a gîndirii sale; de altfel, după cum am spus, Leon voia mai ales să impună linia ortodoxă și tradițională a Bisericii, și nu s-o aprofundeze sau să elaboreze una nouă",
    "304": " \n\nBibliografie Ediții: CChrLat 138-138A, 1973 (A Chauvasse); SChr 22 bis, 19642 (intr DJ Leclercq; traduction et notes DR Dolle); 49 bis, 19692 (DR Dolle); 200, 1973 (A Dolle); Omilie Lettere di San Leone Magno, ediție îngrijită de T Mariucci, UTET, Torino, 1969; CTP 109, 1993 (Lettere dogmatiche: G Trettel) \n\nEpistolarul lui Leon cel Mare este, așa cum am arătat, cea mai însemnată mostră de proză folosită în documentele oficiale întocmite în cancelaria episcopiei din Roma; firește, și alți papi au trimis epistole dogmatice, însă activitatea lor privește mai mult istoria Bisericii, și nu istoria literaturii în sens restrîns, și ies din sfera noastră de interes Vom întîlni cîteva în cadrul producției literare din secolul al VI-lea \n4\tPetru Hrisologul \nAlături de marele predicator al episcopiei Romei stă predicatorul din capitala Imperiului de Apus (sau a ceea ce mai rămăsese din el în secolul al V-lea), Petru, supranumit „Hrisologul” („cuvînt de aur”) pentru elocința sa de către abatele Agnello din Ravenna, în secolul al IX-lea",
    "305": " Născut în Imola de azi, în Emilia, în jurul anului 405, a fost numit (în urma unui vis, spune o povestire hagiografică) de către papa Sixt al III-lea, prin anul 440, arhiepiscop de Ravenna în această calitate, a dobîndit o faimă atît de mare, încît pînă și ereticul Eutihie, condamnat în 448 de dușmanii săi de la Constantinopol, a cerut, printr-un tratat care s-a pierdut, ajutorul arhiepiscopiei de Ravenna Noi avem răspunsul trimis de Petru în 449: acesta este strict ortodox și confirmă din nou necesitatea ca Eutihie să se supună judecății episcopului de la Roma Petru a murit probabil în anul următor Faima lui Petru se datorează omiliilor sale în secolul al VIII-lea, arhiepiscopul Felix de Ravenna a alcătuit o culegere de 176 de predici în care au intrat și compoziții neautentice, așa cum se întîmpla de obicei cu aceste culegeri Omiliile autentice au mai ales un caracter exegetic și respectă tradiționala distincție între semnificația literală și cea spirituală, care trebuie să servească la educarea ascultătorului sau a cititorului",
    "306": " Morala creștină este prezentată destul de simplu, fără prea multe aprofundări Omiliile cu conținut dogmatic sînt puține: ele se referă mai ales la problema întrupării sau combat în mod generic ereziile Unele explică simbolul apostolic, altele Pater noster; acestea au fost rostite cu ocazia consacrării catehumenilor Altele sînt rostite cînd sînt sărbătoriți anumiți sfinți Adesea, Petru își construiește predica sub forma unui dialog, a unei serii de întrebări și răspunsuri schimbate între predicator și ascultător Petru și-a cîștigat faima de predicator datorită folosirii neîncetate a unei retorici insistente, rod al unei educații îngrijite în mod straniu, însă, Ghenadie, care e atît de bine informat în privința contemporanilor săi, chiar și a celor mai puțin valoroși, ignoră complet existența și producția literară a lui Petru Hrisologul \n\nBibliografie Ediții: CChrLat 24, 1975; 24A, 1981; 24B, 1982 (A Olivar) Traduceri: CTP 12, 19902 (M",
    "307": " Spinelli) \n\nAlături de cei mai importanți scriitori din cercurile de la Roma – mai precis, din preajma papei – în Italia secolului al V-lea activează și personaje evident minore, care se dedică aproape exclusiv omileticii Aceste omilii sînt centrate mai ales pe teme morale și pe o exegeză puțin aprofundată a textului sacru; predicatorii au trăit departe de importantele și încrîncenatele controverse cristologice care agitau Orientul Pentru acestea și pentru o speculație mai angajată din punct de vedere intelectual ei nu aveau, cu siguranță, nici o înclinație; prin poziția lor dogmatică, ei erau în esență tentați să se refugieze la umbra Curții pontificale de la Roma, care căpăta o pondere tot mai mare în Occident, din toate punctele de vedere \n5 Sedulius \nConsiderat de unii drept cel mai faimos poet creștin din secolul al V-lea, Sedulius, la fel ca Orientius, îi este însă total necunoscut lui Ghenadie, care nu vorbește despre el în catalogul său dedicat Bărbaților iluștri",
    "308": " El însuși ne spune, în scrisoarea introductivă de la începutul poemului său adresată prietenului său, preotul Macedonius (o epistolă într-un stil foarte convențional, specific epistolografiei tîrzii), că în tinerețe fusese literat și laic și dusese o viață de plăceri, însă apoi se dedicase preoției; potrivit unor autori mai tîrzii, Sedulius ar fi fost și episcop Macedonius făcea parte dintr-un cerc de creștini evlavioși și asceți, format din bărbați și femei, toți literați Poetul ar fi fost originar din Italia, ar fi studiat filozofia și apoi și-ar fi publicat opera în Grecia în timpul împăraților Theodosius al II-lea, în Orient, și Valentinian al III-lea în Occident, adică între 425 și 450 Activitatea sa poetică pare însă anterioară anului 431, deoarece poetul condamnă arianismul și sabelianismul, însă nu-l cunoaște pe Nestorie Opera cea mai cunoscută a lui Sedulius este Poemul Pascal (Carmen Paschale), care glorifică în cinci cărți destul de scurte, în hexametri, minunile lui Cristos",
    "309": " într-adevăr, Paștile nu e doar solemnitatea festivă, ci Cristos însuși, identificat cu Paștile prin faimoasa afirmație din 1 Cor 5,7 După o prefață în distihuri elegiace, prin care cititorul este invitat la banchetul pascal, în prima carte sînt povestite, ca un fel de introducere, unele miracole din Vechiul Testament, în timp ce miracolele din Noul Testament sînt expuse în cele patru cărți care urmează; nu e vorba însă de o simplă narațiune, deoarece Sedulius introduce în text și elemente relevante din istoria lui Cristos, care au o semnificație importantă pentru oameni Așa cum făcuse deja Iuvencus, și Sedulius își construiește narațiunea pe baza Evangheliei după Matei și o completează cu celelalte, chiar dacă nu scrie o parafrază, narațiunea sa fiind deci mult mai liberă Sedulius e un poet mult mai înzestrat decît Iuvencus; povestirea sa este vie, stilul pur și limpede, versul corect Poezia sa e solemnă, fără să fie grandilocventă, e înflorită, armonioasă și amplă fără să cadă în virtuozitate artificioasă",
    "310": " Nu fără motiv Isidor de Sevilia îl compară pe Sedulius cu Prudentius și cu Iuvencus Tot Vergiliu este modelul acestui poet creștin Scrisoarea de dedicație, pe care am amintit-o, este interesantă și pentru că în ea găsim un fel de declarație de intenție a poetului El declară că s-a consacrat poeziei fiindcă e convins că ea constituie o înfrumusețare a scrisului și l-ar îndemna la lectură pe creștinul puțin interesat de chestiunile religioase Plăcerea procurată de poezie îl determină pe cititor să repete în sinea lui de mai multe ori ceea ce citește și, astfel, înțelege acele lucruri în profunzime Așadar, Sedulius repropune un vechi topos referitor la funcția poeziei (aceasta face ca utilul să se îmbine cu plăcutul) și îl transferă în contextul creștin De aceea, și în poem se face simțită de mai multe ori intenția didactică (acesta trebuie considerat mai mult un poem didactic decît unul epic)",
    "311": " Nu lipsește alegorismul, chiar dacă e secundar în raport cu intenția educativă Totuși, Macedonius n-a fost mulțumit de transpunerea în versuri a textului evanghelic și i-a cerut lui Sedulius să-și rescrie lucrarea în proză Se naște astfel Opera Pascală (Opus Paschale) care, conform intențiilor scriitorului, ar fi trebuit s-o înlocuiască pe precedenta; aceasta, potrivit unei informații care se găsește într-unul din manuscrisele mai vechi ale poemului, ar fi rămas inedită și ar fi fost ordonată și publicată mai tîrziu de Turcius Rufius Asterius, consul din 494 în realitate, și redactarea în versuri a rămas în circulație, dobîndind o anume notorietate; decretul din 497 al papei Gelasie, privitor la cărțile care trebuie acceptate și la cele care trebuie respinse, recomandă cu căldură opera lui Sedulius, a cărui faimă a crescut în secolele următoare, devenind în Evul Mediu un exemplu de poezie creștină Opera în proză respectă cu fidelitate împărțirea în cărți a celei poetice, însă, după cum spune Sedulius însuși în prefață, adaugă lucruri care acolo fuseseră omise din necesități metrice",
    "312": " Sedulius a scris și două imnuri Primul, compus în distihuri elegiace (intitulat și Elegia), este o laudă adusă Domnului, iar în final conține unele paralele între Vechiul și Noul Testament în privința istoriei mîntuirii Mult mai interesant din punct de vedere poetic este al doilea, alcătuit dintr-o serie de strofe scrise în dimetri iambici, după exemplul imnurilor ambroziene; e un acrostih format din douăzeci și trei de strofe, ale căror prime litere sînt în ordine alfabetică Acest imn, denumit adesea prin citarea primului vers (A solis ortus cardine), s-a bucurat de mare succes \n\nBibliografie Ediții: CSEL 10, 1885 (J Huemer) Studii: J Fontaine, Naissance de la poésie, cit; CPE Springer, The Gospel as Epic in Late Antiquity The Paschale Carmen of Sedulius, Brill, Leiden, 1988 \n6 Merobaude \nMerită să fie amintit pe scurt și poetul Flavius Merobaude, cunoscut mai mult pentru cariera sa militară, pentru care a fost răsplătit cu titlurile de vir spectabilis și de comes sacri consistorii (membru al consiliului imperial); a fost poetul care i-a închinat versuri lui Aetius, ultimul mare conducător de oști roman, învingătorul lui Attila; i-a fost ridicată o statuie în 435 și a fost amintit și de Sidonius Apollinaris",
    "313": " Despre activitatea sa literară – în cadrul căreia poezia creștină ocupă doar o mică parte – știm puține lucruri, și într-o manieră fragmentară A scris un Poem despre Cristos (Carmen de Christo), intitulat și Lauda lui Cristos (Laus Christi), compus din treizeci de hexametri Merobaude apare ca un imitator al lui Claudianus, care a scris un poem Despre Mîntuitor (De salvatore) și a fost, la rîndul său, imitat de Draconțiu în Laudele Domnului (p 000) \n\nBibliografie Ediții: MGH, Auctores Antiquiss 14, 1905 (Fr Vollmer) Studii: M Mazza, „Merobaude Poesia e politica nella tarda antichità”, în ***, La poesia tardoantica, cit, pp 379-430 \n\nCapitolul XV \nLiteratura din regatele romano-barbare din Occident \nIndicăm prin acest titlu global și generic literatura creștină care înflorește în secolul al VI-lea, distingînd-o oarecum de cea din secolul al V-lea, definită de noi drept „literatura din epoca invaziilor barbare”, chiar dacă, pînă la urmă, un singur concept e valabil pentru amîndouă, dat fiind că invaziile au dus încă din secolul al V-lea la formarea unor regate romano-barbare",
    "314": " însă această distincție își găsește o justificare, cel puțin parțială, în faptul că în secolul al V-lea respectivele regate erau încă în mișcare și instabile, în timp ce în al VI-lea ele sînt deja consolidate; și chiar dacă, pe plan politic, unele dintre ele, ca acela al vandalilor din Africa și acela al ostrogoților din Italia, sînt distruse încă din prima jumătate a secolului al VI-lea în urma expansiunii bizantine promovate de împăratul Iustinian, astfel încît doar cel al vizigoților, în Spania, și cel al francilor rămîn intacte, în interiorul fiecăruia dintre ele se născuse o literatură pe care o putem numi „națională”, nu în sensul că ar exprima o idee de națiune precisă și specifică pentru țara respectivă (o idee de origine mult mai recentă, după cum știm cu toții), ci în sensul că în fiecare din aceste regate se dezvoltă o anumită activitate culturală, caracterizată de anumite constante, influențate și de diversele orînduiri politice și sociale specifice fiecărui regat romano-barbar",
    "315": " Cu siguranță, cultura trebuie să se confrunte cu noua situație în care, prin violență, peste populația locală s-a suprapus o a doua populație, de origine barbară Trebuie să observăm apoi că prin aceste literaturi romano-barbare se epuizează treptat caracteristica originară a creștinismului din epoca greco-romană, care s-a răspîndit începînd cu primele predici ale apostolilor și care căpătase o precisă fizionomie literară; cele mai importante figuri ale acestei epoci, Grigorie cel Mare și Isidor de Sevilia, încheie epoca antică și marchează începutul Evului Mediu Fără îndoială, evoluția istorică nu permite (se știe) o limitare cronologică și nici măcar o separare centrată pe o personalitate, care e oricum plasată întotdeauna într-un context istoric, dar se poate spune că o dată cu Grigorie cel Mare și Isidor de Sevilia se simt ultimele ecouri ale trecutului (se poate spune, de exemplu, că o dată cu Grigorie cel Mare încetează cunoașterea limbii și a literaturii grecești) și că ei tind să încheie și să rezume moștenirea primită",
    "316": " Caracteristica literaturii secolului al VI-lea este fragmentarea sa, la fel ca în cazul celei din secolul al V-lea, dar mai accentuată; raporturile culturale dintre regate sînt firave, aproape inexistente; ele au, eventual, un caracter practic și politic, cum sînt acelea dintre papă (de exemplu, Ormisda, Vigiliu sau Grigorie cel Mare) și imperiu sau diversele episcopate de la Mediterana (din nou Grigorie), însă de un schimb cultural, așa cum avusese loc pînă în primele decenii ale secolului al V-lea (exact pînă în epoca invaziilor barbare), nu se mai poate vorbi De aceea, așa cum mai procedat deja cînd am analizat literatura creștină din secolul al V-lea, vom împărți subiectele în funcție de zonele geografice, deoarece fiecare dintre ele ajunge să aibă o istorie proprie \n\nBibliografie Fundamental pentru un studiu global: B Luiselli, Storia culturale dei rapporti tra mondo romano e mondo germanico, Biblioteca di Helikon 1, Herder, Roma, 1992",
    "317": " Apoi, în special: P Courcelle, Les lettres grecques en Occident, cit; Idem, Histoire littéraire des grandes invasions gérmaniques, cit; J Daniélou, HI Marrou, Nouvelle Histoire de l’Eglise I Des origines à Grégoire le Grand, Seuil, Paris, 1963; P Riché, Education et culture dans l’Occident barbare (VIe-VIIIe siècles), Seuil, Paris, 1962; M Simonetti, La produzione letteraria latina fra Romani e Barbari (sec V-VIII), Augustinianum, Roma, 1986 Pentru această problematică, cititorul trebuie să recurgă și la studiile de medievistică \n\nI Scriitori din Africa \nAșa cum am văzut mai sus, din 430 provincia Africa intrase sub stăpînirea nemiloasă a vandalilor arieni, însă acest fapt nu anihilase vitalitatea intelectuală; mai mult, unii literați cunoșteau încă destul de bine cultura clasică, și cea mai mare parte a scriitorilor creștini se simțea îndemnată să combată cu armele gîndirii erezia ariană adoptată de vandali, să opună argumentele lor folosirii tiranice a violenței",
    "318": " Stăpînirea vandală s-a sfîrșit în 533-534, ca urmare a rapidei cuceriri bizantine, prezentată de propaganda imperială ca o refacere a Imperiului Roman Sub multe aspecte, dominația bizantină în Africa și, pentru o foarte scurtă perioadă, treizeci de ani mai tîrziu, în Italia, a fost dură și odioasă; a avut însă efecte benefice pe plan cultural, deoarece, timp de aproximativ patruzeci de ani, Africa (și mai ales provincia Bizacena, care a dat cel mai mare număr de scriitori din acea epocă) a reintrat în circuitul de idei venite dinspre Bizanț și în dezbaterile cu caracter teologic care se nășteau în acel centru de cultură creștină Astfel, contribuția africanilor la dezbaterea problemei teologice a celor Trei Capitole n-a fost, cu siguranță, irelevantă, însă ar fi fost greu de realizat dacă Africa ar fi fost încă sub stăpînirea vandalilor, situație care i-ar fi determinat pe intelectualii creștini de acolo să reia combaterea arianismului, chestiune de-acum depășită",
    "319": " \n1 Fulgențiu de Ruspe \nîn cadrul creștinismului african din secolele al V-lea și al VI-lea, Fulgențiu a fost, poate, personalitatea cea mai importantă și mai valoroasă; activitatea sa intelectuală a fost orientată spre combaterea în primul rînd a arienilor și în al doilea rînd a așa-zișilor „semipelagieni”, adică a cercurilor de intelectuali din Gallia care nu acceptaseră doctrina augustiniană a harului și a liberului arbitru; evident, Africa resimțea în mod direct puternica influență a celui mai mare episcop și teolog al său Fulgențiu s-a născut într-o familie de nobili, la Telepte, în provincia africană Bizacena, probabil în anul 467 (după alții, în 462) A primit o educație îngrijită, în cadrul căreia studiul limbii grecești a ocupat un loc important: din biografia lui, accentuat encomiastică, atribuită lui Ferrando din Cartagina (cf PL 65, 119), aflăm (dacă e adevărat) că vorbea curent grecește și că se dedicase studiului lui Homer",
    "320": " După o carieră în administrația statului, la maturitate trăiește și el o „convertire”, dacă e să-l credem pe biograful său: în urma lecturii unei omilii a lui Augustin dedicate Psalmului 36, a hotărît să se dedice vieții monastice însă, cum persecuțiile regelui Trasamundus (496-523) l-au constrîns să fugă din mănăstirea sa, a trebuit să rătăcească apoi dintr-o localitate în alta Mai tîrziu, Fulgențiu s-a gîndit să plece în Egipt ca să se dedice în liniște anahorezei însă, ajuns la Siracuza, aflînd de la episcopul Eulalie că monahii din Egipt erau eretici și schismatici (probabil că această informație atît de imprecisă însemna că în Egipt era răspîndită erezia monofizită), Fulgențiu a renunțat la proiectul său și, în anul 500, s-a dus la Roma, ajungînd acolo o dată cu armatele lui Theodoric întors după puțin timp în Africa, în 507, s-a dedicat din nou vieții monastice, la care a trebuit să renunțe pentru a accepta numirea ca episcop de Ruspe, un mic oraș din provincia Bizacena, unde a ținut să-și păstreze haina și stilul de viață monahale",
    "321": " Alegerea sa ca episcop fusese însă clandestină, întrucît regele Trasamundus interzisese orice alegere de acest fel: într-adevăr, regele intenționa să lase episcopatul catolic să se stingă, cu consecințele de rigoare Din acest motiv, la puțină vreme după aceea, Fulgențiu a fost constrîns, împreună cu alți șaizeci de episcopi catolici, să plece în exil din ordinul lui Trasamundus și a fost alungat în Sardinia La Cagliari, el a întemeiat împreună cu cîțiva călugări o mănăstire, a răspîndit regula lui Augustin și a evanghelizat regiunea; deși era în exil, episcopii din Africa continuau să i se adreseze pentru a obține de la el explicații și răspunsuri în probleme dogmatice; în 515 a fost chemat la Cartagina de Trasamundus, pentru a discuta cu acesta despre conflictul dintre arieni și catolicii ortodocși, și a participat la o dispută în public cu teologii arieni pe care, firește, a cîștigat-o în consecință, arienii l-au trimis din nou în exil în Sardinia, în 517",
    "322": " Fulgențiu a rămas acolo pînă în 523, cînd a murit regele vandal; succesorul său, Ilderic, a inițiat o politică de toleranță față de ortodocși, iar Fulgențiu a putut să se întoarcă în patrie, unde s-a stins la aproape zece ani după aceea, în 532 Această energică activitate de apărare a dreptei credințe este însoțită și de o serie de scrieri, amintite atît de biograful său, Ferrando, cît și de Isidor de Sevilia \na) Opere antiariene \nOpera intitulată Contra arienilor, într-o carte (Contra Arrianos liber unus) i-a fost prezentată de Fulgențiu regelui Trasamundus, după ce acesta l-a chemat înapoi din Sardinia, pentru a răspunde anumitor obiecții ariene la credința catolică, propuse chiar de rege Așadar, datează din 515 și pare să fie prima scriere a lui Fulgențiu E bogată în informații privitoare la chestiunile teologice, iar Fulgențiu dovedește multă siguranță în abordarea acestei problematici Mai avem Trei cărți adresate lui Trasamundus, regele vandalilor (Ad Thrasamundum regem Vandalorum libri tres), care expun diverse chestiuni de doctrină și resping răspunsurile regelui vandal",
    "323": " Sînt abordate chestiunea tainei lui Cristos mijlocitorul, care are în sine două naturi într-o singură persoană, a infinității naturii divine a Fiului lui Dumnezeu și a tainei patimilor Domnului E vorba de o operă scrisă în mare grabă, dată fiind situația în care se găsea Fulgențiu: regele făcuse și alte obiecții, dar nu îi lăsase copia textului său, pentru ca Fulgențiu să nu poată găsi ușor un răspuns; opera reflectă acest lucru, scriitorul mulțumindu-i în mod ironic regelui pentru bunăvoință Cartea către Victor, contra omiliei arianului Fastidiosus (Contra sermonem Fastidiosi Arriani ad Victorem liber unus) a fost scrisă de Fulgențiu după întoarcerea din exil, adică după 523, probabil la Ruspe Acest Fastidiosus fusese înainte preot și călugăr catolic, iar apoi trecuse la arianism O parte importantă a predicii lui Fastidiosus conținea argumente contra donatiștilor luate din scrierile lui Augustin S-au păstrat doar treizeci și nouă de extrase din opera, la origine în zece cărți, intitulată Contra lui Fabian (Contra Fabianum libri decem), scrisă tot după întoarcerea din exil",
    "324": " Acest Fabian publicase o relatare, puțin credibilă, a unei discuții pe care o avusese cu Fulgențiu, atribuindu-i opinii ce nu-i aparțineau în scrierea Despre iertarea păcatelor, lui Euthymius, în două cărți (De remissione peccatorum ad Euthymium libri duo), Fulgențiu spune că se poate obține iertarea de păcate numai în această viață și numai prin intervenția Bisericii universale, care a primit de la Cristos cheile împărăției Cerurilor Potrivit lui Ferrando (Epist 13, 3), această operă a fost scrisă de Fulgențiu în timpul celui de-al doilea exil în Sardinia, între 523 și 532 \n\nMai scurte și de dată incertă sînt: Despre Treime, notarului Felix, într-o carte (De Trinitate ad Felicem notarium liber unus), scrisă la cererea unui arian cu acest nume; Despre credință, sau despre regula adevăratei credințe, lui Petru, într-o carte (De fide seu de regula verae fidei ad Petrum liber unus), o expunere a punctelor esențiale ale credinței catolice, sub forma unui manual pentru catehumeni",
    "325": " Opera este de dată incertă și a fost trimisă unui laic, Petru, care urma să plece în pelerinaj la locurile sfinte și voia să aibă cu el un instrument cu ajutorul căruia să facă față eventualelor obiecții ale ereticilor Apoi, Despre întruparea Fiului lui Dumnezeu și despre creatorul animalelor fără însemnătate, lui Scarila, într-o carte (De incarnatione Filii Dei et vilium animalium auctore ad Scarilam liber unus): numai Fiul, nu și celelalte Persoane ale Treimii, a căpătat natură umană; Dumnezeu a creat toate animalele, chiar și pe cele mai neînsemnate în schimb, s-a pierdut Contra lui Pinta, într-o carte (Adversus Pintam liber unus), adresată unui episcop arian care încercase să combată lucrarea Către Trasamundus a lui Fulgențiu Există o contrafacere a acestei scrieri, compusă mai tîrziu Nu e sigură autenticitatea Expunerii foarte scurte despre Sfîntul Duh, prezbiterului Abragila (De Spiritu Sanctu ad Abragylam presbyterum commonitorium parvissimum)",
    "326": " \n\nChiar dacă nu este amintit nici de Pseudo-Ferrando și nici de Isidor de Sevilia, îi este atribuit lui Fulgențiu un Psalm contra vandalilor arieni (Psalmus contra Vandalos Arrianos) A fost scris probabil la Cartagina, în perioada scursă între primul și al doilea exil, sau, potrivit altora, după reîntoarcerea sa la Cagliari, în urma eșecului suferit în tentativa de a domoli încrîncenarea arienilor și de a obține revocarea exilului într-adevăr, din Psalm rezultă clar că persecuțiile ariene continuă și că nu există nici o speranță de reconciliere Fulgențiu ia ca model Psalmul contra adepților lui Donatus, scris de Augustin, și vrea să le explice credincioșilor aspectele cele mai dezbătute ale arianismului și să-i încurajeze să facă față persecuțiilor vandalilor E vorba de o poezie de popularizare, ce trebuia cîntată, după cum dovedesc structura ritmică (de-acum nu mai e metrică) și caracteristicile lingvistice, datorită cărora Psalmul trebuia să le fie accesibil chiar și celor neinstruiți și să poată fi memorat ușor",
    "327": " Poemul e structurat în ordine alfabetică*, mai puțin prologul, care introduce tema fundamentală, și epilogul între strofe apare un refren, cîntat în cor; textul se bazează pe monorimă, deoarece fiecare vers se sfîrșește cu sunetul -e, ca în modelul augustinian \n\nBibliografie Texte: MG Bianco, „Abecedarium Fulgentii Episcopi Ecclesiae Ruspensis”, în Orpheus ns 1 (1980), pp 166-178; Corona Patrum, SEI, Torino, 1983 (A Isola) \nb) Opere contra (semi)pelagienilor \nFulgențiu trebuie considerat unul dintre cei mai importanți continuatori ai lui Augustin în privința polemicii contra pelagienilor și a literaților din Gallia, care nu erau de acord în totalitate cu episcopul de Hippona: din acest motiv, în Evul Mediu a fost supranumit „Augustinus breviatus” La drept vorbind, episcopul de Ruspe nu dovedește că a aprofundat în mod special tematica augustiniană pe care o propune însă cu multă insistență; pentru el, Augustin este maestrul prin excelență",
    "328": " Nu numai că i-a redus la tăcere pe pelagieni, dar n-a mai lăsat ereziei nici o posibilitate de a renaște Operele care abordează această tematică datează în cea mai mare parte din perioada 518-523 Putem menționa: Lui Monimus, în trei cărți (Ad Monimum libri tres) în care scriitorul se adresează unui laic din Cartagina, explicîndu-i misterul predestinării divine și al „chemării” lui Pavel; în schimb, a treia carte abordează o problemă legată de arianism, mai precis adevărata interpretare a sentinței din Ioan 1, 1: „Și cuvîntul era la Dumnezeu” Despre adevărata doctrină a predestinării și a harului lui Dumnezeu, lui Ioan și Venerius, în trei cărți (De veritate praedestinationis et gratiae Dei ad Ioannem et Venerium libri tres), o operă de o importanță majoră pentru cunoașterea augustinismului lui Fulgențiu Aici se discută predestinarea pe baza exemplului canonic al lui Iacob și Esau; apoi problema copiilor morți fără botez, precum și necesitatea harului și raporturile acestuia cu liberul arbitru",
    "329": " Destinatarii sînt preotul Ioan și diaconul Veneriu, originari din Africa Fulgențiu încearcă să lase un minim spațiu autonomiei liberului arbitru al omului, chiar dacă, în esență, nu se îndepărtează de poziția doctrinală a lui Augustin Și scrierea Contra lui Faustus din Riez, în șapte cărți (Contra Faustum Reiensem libri septem) trebuie să fi fost foarte însemnată, în special din cauza nivelului intelectual al personajului cu care Fulgențiu intra în polemică; din nefericire, aceasta s-a pierdut în întregime \nc) Epistolarul \nCa mulți alți scriitori care urmăreau o mai mare răspîndire a propriei producții polemice și teologice, și Fulgențiu ne-a lăsat un epistolar: acesta nu e foarte întins și datează din perioada celui de-al doilea exil al său în Sardinia în total sînt nouăsprezece scrisori, din care cinci nu sînt compuse de Fulgențiu, ci i-au fost trimise de corespondenții săi Conținutul lor este pur dogmatic și moral",
    "330": " \nd) Omiliile \nActivitatea omiletică a lui Fulgențiu este atestată de Ferrando pentru ultima perioadă a vieții scriitorului, atunci cînd se întorsese definitiv în Africa după exilul în Sardinia, și este confirmată și de Isidor de Sevilia Ne-au parvenit în total zece omilii, din care una (a noua) nu e considerată autentică; ea se găsește și între operele lui Augustin și poate că-i aparține episcopului de Hippona (Predica 276 pentru sărbătoarea martirului Vincențiu) Ca predicator și, de altfel, și ca teolog, Fulgențiu pare să urmeze stilul și modul de adresare caracteristice lui Augustin Trăsătura principală a omiliei lui Fulgențiu a fost, pe plan retoric, folosirea frazelor scurte și paralele cu antiteză și rimă \n\nLa acest corpus de omilii se adaugă altele două, din care cea de-a doua e poate neautentică (Pentru purificarea Preafericitei Fecioare Maria), și, mai ales, o culegere de optzeci de predici care poartă numele lui Fulgențiu, dar cu siguranță nu sînt autentice; ele au fost publicate în 1652 de Th",
    "331": " Raynaud Aceste cicluri de omilii de diverse proveniențe, opera unor predicatori anonimi, atribuite unor personaje faimoase pentru că în acest mod li se asigura circulația ulterioară, sînt foarte frecvente în Antichitatea creștină tîrzie; cu un conținut în general lipsit de profunzime, repetitive și banale, încă și mai puțin interesante sub aspect literar, sînt însă utile ca document istoric pentru cunoașterea unui creștinism mai accesibil, care, cum era logic, a existat în paralel cu cel ce reiese din operele mai elaborate retoric sau din scrierile celor mai semnificative personaje din epocă Aceste omilii mai pe înțelesul poporului se găsesc deja în ultimii ani ai secolului al IV-lea în ciclurile de omilii ale lui Maxim din Torino sau Augustin \n\nFulgențiu este un literat foarte important, în ciuda repetării, sub anumite aspecte obligatorie, a temelor antiariene și în ciuda faptului că respectă cu strictețe augustinismul Biografia lui, scrisă de Pseudo-Ferrando din Cartagina, pe care l-am amintit deja, ne prezintă un personaj mult diferit față de cel ce rezultă din operele sale, adică un om foarte preocupat de problemele spirituale, uneori nesigur și înclinat spre crize cu caracter psihologic",
    "332": " E o descriere atrăgătoare din multe puncte de vedere, chiar dacă nu știm cît e de credibilă \n\nExistă un alt literat african, care se numește tot Fulgențiu, autor al unui Tratat de mitologie (Mitologiarum liber) și al unei Expuneri a structurii operelor lui Vergiliu (Expositio Vergilianae continentiae) Sînt două tratate ale unui scriitor creștin, însă problematica abordată de acest Fulgențiu pare destul de îndepărtată de aceea a episcopului de Ruspe; mitograful Fulgențiu interpretează cele trei opere ale lui Vergiliu dintr-un punct de vedere strict neoplatonic Diverși cercetători au presupus că cei doi Fulgențiu ar fi unul singur, aducînd ca probă, între alte considerații, faptul că în secolul al VI-lea cultura africană era încă bogată în elemente clasice însă preocupările care reies din operele lui Fulgențiu de Ruspe cu greu pot fi puse de acord cu acelea ale neoplatonicului Fulgențiu, deși amîndoi erau creștini; de aceea, noi credem că e mai bine să menținem distincte cele două personalități",
    "333": " \n\nBibliografie Ediții: PL 65; CChrLat 91-91A, 1968 (J Fraipont, C Lambot) Traduceri: CTP 57, 1986 (Le condizioni della penitenza; La fede: MG Bianco) Studii: G Lapeyre, Fulgence de Ruspe, Paris, 1930; C Micaelli, Osservazioni sulla cristologia di Fulgenzio di Ruspe, Aug 25 (1985), pp 343-360 \n2 Ferrando din Cartagina \nEste un personaj despre care de obicei se spune că a stat în umbra lui Fulgențiu, căruia i-ar fi scris și biografia; totuși, el merită poate mai multă atenție, fiindcă personalitatea sa depășește tiparele unui simplu biograf Viața lui Fulgențiu, amintită de noi de mai multe ori, i-a fost atribuită lui Ferrando în primele ediții, dar în manuscris ne-a parvenit anonimă, motiv pentru care această atribuire a fost pusă recent la îndoială A fost scrisă după 535, adică după moartea lui Fulgențiu, și aparține genului povestirilor hagiografice al căror protagonist este un episcop",
    "334": " Alegerea episoadelor narate e destul de interesantă din punctul de vedere al personalității protagonistului, cu atît mai mult cu cît lipsesc aproape cu desăvîrșire povestirile despre miracole Dacă această biografie este autentică, Ferrando a fost încă din tinerețe în preajma lui Fulgențiu și l-a însoțit în exil în Sardinia, unde s-a convertit la viața monastică, și a rămas lîngă Fulgențiu în mănăstirea pe care acesta a întemeiat-o la Cagliari S-a întors o dată cu episcopul în Africa, în 523, și ulterior a devenit diacon al Bisericii din Cartagina în schimb, dacă această biografie nu e autentică, nu cunoaștem decît un Ferrando, diacon la Cartagina, care totuși pare să nu fi scris biografia lui Fulgențiu, deși a avut legături cu acesta în jurul anului 545, acest Ferrando s-a interesat de controversa privitoare la cele Trei Capitole și a murit puțin după aceea: este amintit de Facundus de Hermiane în opera sa care datează din anul 548",
    "335": " Ferrando a scris o Scurtă culegere de canoane (Breviatio canonum), adică o expunere sistematică a dreptului ecleziastic, bazată pe actele emise de numeroasele sinoade grecești și africane, din extrasele și rezumatele cărora el alcătuiește o culegere Această culegere are în obiectiv clerul, raporturile dintre creștini și eretici și dintre creștini și iudei, botezul și postul mare și diferite alte chestiuni S-au păstrat de la el și șapte scrisori, care sînt mai degrabă scurte tratate sub formă de epistolă Primele două îi sînt adresate lui Fulgențiu și îi supun atenției unele probleme și dificultăți cu caracter dogmatic; în următoarele trei, Ferrando se ocupă de chestiuni cu conținut analog (despre cele două naturi ale lui Cristos, împotriva opiniilor arienilor că Isus Cristos aparține sfintei și indivizibilei Treimi) Au fost scrise la puțin timp după moartea lui Fulgențiu, adică după 532; cea de-a patra îi este adresată lui Eugippius, abate din Castrum Lucullanum (p",
    "336": " 000) Mai însemnate sînt ultimele două A șasea epistolă expune părerea lui Ferrando, la cererea diaconilor romani Pelagius și Anatolie, și sprijină doctrina celor Trei Capitole, recent condamnată de Iustinian (în 543 și începutul lui 544); prin urmare, el respinge monofizismul A șaptea este continuarea uneia precedente, trimisă de Fulgențiu unui conte Reginus, despre care nu se știe mare lucru, și arată cum trebuie să se comporte la război un comandant ce respectă credința creștină Ferrando enunță șapte „reguli ale comportamentului potrivit” Mai recent, au fost publicate alte cinci scrisori expediate către diverse persoane; acestea sînt însă mai degrabă niște bilete decît niște scrisori propriu-zise și nu prezintă vreun interes particular \n\nBibliografie Ediție: PL 67 Traduceri: CTP 65, 1987 (A Isola) \n3 Facundus de Hermiane \nDupă Ferrando din Cartagina, care, în fond, nu a atins decît marginal problema, scriitorii africani intervin cu toții în mod activ în controversa privitoare la cele Trei Capitole: dacă Fulgențiu era încă un scriitor din Africa vandală, scriitorii ce i-au urmat trăiesc în Africa bizantină și se orientează în mod predominant spre Constantinopol și spre chestiunile politice și, mai ales, religioase dezbătute acolo",
    "337": " Și Facundus, episcop de Hermiane, în civilizata provincie Bizacena, s-a ocupat de problema celor Trei Capitole, însă cu mult mai multă competență decît Ferrando Totuși, din viața sa nu cunoaștem decît evenimentele strîns legate de această controversă Fără să plece din Hermiane, el a început să participe la dezbaterea acestei chestiuni, care trezea un viu interes la Cartagina De aceea, confrații l-au convins să se ducă personal la Constantinopol pentru a se informa în privința termenilor preciși ai problemei \n\nLa sfîrșitul lui 543 și începutul lui 544, împăratul Iustinian, pentru a domoli opoziția monofizită, prezentase o expunere a dreptei credințe, la sfîrșitul căreia era aruncată anatema asupra persoanei și scrierilor lui Teodor de Mopsuestia, asupra persoanei lui Teodoret al Cyrului și a scrierilor sale contra lui Chiril al Alexandriei și a Crezului de la Efes, și asupra epistolei trimise de episcopul Iba din Edesa persanului Mari în care îl combătea tot pe Chiril și respingea Crezul de la Efes",
    "338": " Cum de obicei paragrafele dintr-un astfel de edict erau numite „capitole”, în acest caz prin sintagma „Trei Capitole” sînt desemnate persoanele și scrierile lovite de anatemă Și o scrisoare imperială din 5 mai 553, trimisă celui de-al cincilea conciliu ecumenic de la Constantinopol care își începea lucrările în acele zile, atrăgea atenția Sfinților Părinți asupra figurilor lui Teodor, Teodoret și Iba După cum vom vedea imediat, această condamnare a provocat o serie de polemici și a creat derută în Occident pentru că a fost considerată în esență o concesie făcută de Iustinian monofiziților \n\nCa atare, ajuns la Constantinopol, Facundus a început să scrie o carte în apărarea celor Trei Capitole (Pro defensione trium capitulorum), care nu era încă terminată atunci cînd a sosit în capitala imperiului papa Vigilius, în ianuarie 547; opera, compusă din douăsprezece cărți dedicate lui Iustinian, a fost terminată cîteva luni mai tîrziu – oricum înainte de 11 aprilie 548, cînd Vigilius, aflat încă la Constantinopol, a respins condamnarea prin enciclica Iudicatum",
    "339": " Facundus, care lua apărarea celor trei teologi, nu îl atacă niciodată pe Vigilius în această carte, lucru pe care îl va face însă în scrierile următoare Nu putem prezenta aici în mod detaliat modul în care Facundus discută această problemă în tratatul menționat; el merită să fie considerat drept una dintre cele mai semnificative contribuții latine la această controversă și una dintre cele mai importante scrieri teologice compuse în Occident în secolul al VI-lea Facundus nu pierde ocazia de a protesta energic împotriva intruziunii puterii politice într-o dezbatere pur dogmatică De altfel, Iustinian le-a cerut tuturor episcopilor prezenți la Constantinopol să aprobe condamnarea celor Trei Capitole Facundus, în foarte scurt timp, s-a apucat să scrie un Răspuns (Responsio) la cererea împăratului, care a constat într-un rezumat relativ lung al cărții sale abia încheiate Nu se știe după cît timp s-a întors în patrie Facundus",
    "340": " După ce în 553 conciliul reunit la Constantinopol a anatemizat doctrina celor Trei Capitole, iar papa Vigilius, după unele ezitări, a acceptat concluziile conciliului, Facundus, împreună cu majoritatea episcopilor africani, s-a separat de comunitatea episcopilor orientali și de papă și, pentru a justifica această atitudine, a scris alte două tratate Adresîndu-se unui „scolastic” necunoscut, pe nume Mocianus, care comparase această schismă cu eroarea donatistă și o combătuse bazîndu-se pe afirmațiile lui Augustin, Facundus a scris o carte Contra scolasticului Mocianus (Contra Mocianum scholasticum), în care susține că nu Biserica africană devenise schismatică, ci adversarii doctrinei celor Trei Capitole și, în consecință, și ai Crezului de la Calcedon Facundus a polemizat și cu papa Vigilius și și-a răspîndit opera în Africa în 571, ascunzîndu-se însă într-un loc secret tocmai pentru că, refuzînd deciziile conciliului de la Constantinopol, putea fi considerat rebel de către autoritatea imperială Tot din această perioadă datează și Epistola de credință catolică în apărarea celor Trei Capitole (Epistola fidei catholicae in defensione trium capitulorum), trimisă tuturor catolicilor din Africa, unde sînt aspru criticați episcopii care nu erau dispuși să sacrifice unitatea Bisericii pentru a apăra doctrina pe care Facundus o considera a fi cea justă",
    "341": " Și în această epistolă episcopul de Hermiane continuă polemica cu papa Vigilius și cu succesorul său, Pelagius Ne face plăcere să încheiem această scurtă prezentare generală a doctrinei lui Facundus cu speranța că aceasta își va găsi un cercetător potrivit și cu o judecată a lui Simonetti: „Facundus nu este foarte popular printre cercetătorii moderni, care în manualele lor îi dedică puține rînduri așternute în grabă: i-a dăunat faptul că s-a aflat la sfîrșitul unui ciclu istoric, acela al creștinismului african, și că a apărat o cauză care în Occident a produs o gravă schismă în realitate, a fost o personalitate de prim ordin, atît ca teolog cît și ca polemist De fapt, el ne apare ca ultimul mare teolog al epocii patristice și pare emblematic faptul că și el a fost fiul acelei Africi care dăduse creștinătății primul mare teolog, Tertulian, și pe cel mai mare, Augustin",
    "342": "” \nBibliografie Ediție: CChrLat 90A, 1974 (J-M Clement, R Van der Plaetse) \n4 Verecundus de Iunca \nUn apărător al doctrinei celor Trei Capitole, care s-a situat pe o poziție analoagă cu aceea a lui Fecundus, a fost Verecundus de Iunca Nici despre viața lui nu știm aproape nimic: doar cîteva informații furnizate de contemporanul său, cronicarul Victor din Tununa (p 000) în momentul culminant al neînțelegerilor legate de această doctrină, Verecundus era episcop de Iunca, alt oraș din Bizacena, cu toate că nu știm de cîtă vreme era în funcție Și el s-a opus condamnării celor Trei Capitole în 551, motiv pentru care a fost convocat la Constantinopol ca să se justifice împreună cu alți episcopi africani Verecundus a evitat condamnarea refugiindu-se la Calcedon, unde a și murit \na) Opere exegetice \nPrima sa operă, care datează din perioada dominației vandalilor în Africa, pe care o amintește cu durere și cu suferință, a fost un Comentariu în nouă cărți al cîntărilor bisericești (Commentariorum super cantica ecclesiastica libri novem), care a fost descoperit de cardinalul Pitra",
    "343": " E vorba de „cîntările” din Ieșirea (Moise, înainte de traversarea Mării Roșii), Deuteronomul (Moise, înainte de a muri), Plîngeri, Daniel (plîngerea lui Azaria), Isaia (plîngerea lui Iezechia), Avdie, apocrifa „rugăciune a lui Manase”, Iona, Cartea Judecătorilor (cîntarea Deborei) Comentariul are scopuri morale și e axat pe exegeza alegorică Lui Verecundus îi sînt atribuite și Extrasele din Actele conciliului de la Calcedon (Excerptiones de gestis Chalcedonensis concilii) \nb) Opere poetice \nIsidor de Sevilia amintește printre operele lui Verecundus și „două cînturi, din care primul vorbește despre înviere și judecata lui Dumnezeu, iar al doilea despre penitență, unde își plînge cu durere propriile păcate” Al doilea poem, cel despre penitență, a fost descoperit de cardinalul Pitra și este intitulat Dezvinovățirea în fața lui Dumnezeu prin penitență (De satisfactione poenitentiae), fiind o adevărată cîntare de penitență în 212 hexametri Poemul e însuflețit de o anume emoție și de patetism; examinat din punctul de vedere al metricii clasice, așa cum se putea face parțial în cazul lui Draconțiu, un scriitor anterior cu șaizeci de ani, se dovedește plin de defecte",
    "344": " Celălalt cînt amintit de Isidor s-a pierdut; nu pare să poată fi identificat cu cel intitulat Despre învierea morților și despre judecata Domnului, care, așa cum am văzut mai sus (p 000), a fost compus de un poet anonim în vremea regelui Trasamundus, adică cu cel puțin treizeci-patruzeci de ani înainte de Verecundus \n\nBibliografie Ediții: CChrLat 93, 1976 (R Demeulenaere); Verecundi Iuncensis, Carmen de poenitentia Intr, text critic, trad și comentariu MG Bianco, D’Auria, Napoli, 1984 \n5 Liberatus din Cartagina \nȘi diaconul Liberatus din Cartagina a participat la controversa celor Trei Capitole, însă a pornit de la originile acesteia, mai precis de la conflictele care izbucniseră cu o sută de ani înainte între adepții lui Nestorie și cei ai lui Eutihie Liberatus făcuse parte dintr-o misiune trimisă în 535 de Biserica din Cartagina la Biserica Romei cu scopul de a ajunge la unele clarificări în privința punctelor controversate ale problemei",
    "345": " Ulterior, el l-a însoțit pe episcopul Reparatus din Cartagina la Constantinopol și la Alexandria, și grație acelei călătorii a putut să adune, el, un occidental, chiar în locul unde se născuse controversa monofizită și nestoriană, documentele care i-au fost de folos pentru cartea sa întors în patrie, el a scris un Compendiu al procesului nestorienilor și al eutihienilor (Breviarum causae Nestorianorum et Eutychianorum) Opera, așa cum am spus, a fost scrisă în urma schismei provocate de cele Trei Capitole, autorul vrînd să demonstreze că anatema impusă de Iustinian era nejustificată: de aceea, Liberatus povestește în mod sintetic evenimentele, începînd cu învestirea lui Nestorie ca patriarh al Constantinopolului în 428 și pînă la cele din 543-544, în timpul cărora imperatorul se lăsase convins de monofiziți Evenimentele următoare sînt omise din narațiunea lui Liberatus pentru că sînt cunoscute de toată lumea și toți contemporanii săi participaseră la ele",
    "346": " Scrierea a fost compusă probabil după moartea papei Vigilius (555) și înainte de aceea a patriarhului Alexandriei, Teodosie (566) Scrierea lui Liberatus e simplă și sobră; el povestește pe scurt faptele, fără să treacă sub tăcere propria participare la evenimente Informația lui se bazează pe surse demne de încredere, precum Historia ecclesiastica tripartita, tradusă de puțină vreme de Cassiodor și Epifanie (cf p 000), sau documentele conciliului de la Calcedon ori provenite de la alte episcopate din Orient \n\nBibliografie Ediție: PL 68, 969-1052 \n6 Victor de Tununa \nTununa era un mic oraș din Africa proconsulară Aici era episcop Victor, un alt adversar al condamnării celor Trei Capitole Din acest motiv, în jurul anului 555, el a fost trimis în exil de către autoritatea imperială și a trebuit să își schimbe frecvent reședința A călătorit în Egipt și apoi la Constantinopol prin anii 564-565; în cele din urmă, i s-a îngăduit să se întoarcă în Africa, în orașul său",
    "347": " Fiindcă a refuzat în continuare să dea ascultare împăratului, a fost din nou exilat la Constantinopol, unde s-a stabilit într-o mănăstire și a murit cîțiva ani mai tîrziu Victor a scris o Cronică universală, chiar dacă are drept obiect mai mult istoria Bisericii Cronica începea de la facerea lumii și ajungea pînă în primii ani ai domniei împăratului Iustin al II-lea, adică pînă în 566 Din ea s-a păstrat numai partea care acoperă perioada 444-566, ce începe de la sfîrșitul Cronicii lui Prosper din Aquitania, pe care Victor voia s-o continue Partea precedentă, de la facerea lumii pînă în 443, era, de altfel, o prelucrare a cronicii lui Prosper: era să se utilizeze ca sursă un cronicar precedent și să se rezume opera acestuia, pentru a se trece apoi la partea ce relata în mod detaliat perioada care începea cu sfîrșitul acelei cronici și mergea pînă în vremea autorului; tot așa cum era firesc să se păstreze partea cu adevărat „nouă” a unei cronici universale",
    "348": " Pentru partea „contemporană”, Victor a folosit ca surse scriitori atît occidentali cît și orientali, însă evenimentele din istoria Bisericii, mai ales a celei Orientale, capătă o tot mai mare importanță în raport cu cele din istoria politică Și orizontul geografic este destul de restrîns, deoarece scriitorul se focalizează mai întîi asupra propriei patrii și abia în al doilea rînd asupra Constantinopolului, căruia, de altfel, Africa îi aparținea încă din vremea recuceririi bizantine în partea consacrată ultimilor ani (555-565), Victor introduce în Cronica sa și informații cu caracter personal \n\nBibliografie Ediție: MGH, Chronica Minora, Auctores Antiquissimi 11, 1894 (Th Mommsen) \n7 Primasius de Adrumet \nMăsurile luate de autoritatea bizantină s-au răsfrînt și asupra lui Primasius de Adrumet, oraș din Bizacena; acesta, la fel ca Verecundus de Iunca, a fost chemat la Constantinopol pentru că s-a opus decretului imperial privitor la cele Trei Capitole",
    "349": " Dar, în timp ce Verecundus a continuat să-și manifeste opoziția chiar și la Constantinopol, Primasius, dacă e adevărat ceea ce spune despre el Victor din Tununa, a cedat presiunilor autorității laice, fiindcă spera să devină primat al Bizacenei Poate a obținut această funcție, însă a murit la scurt timp după aceea, în 552 Ne-a rămas de la Primasius un Comentariu la Apocalipsă, în cinci cărți, care se bazează, pe lîngă considerațiile personale, pe citate din Augustin și, lucru și mai interesant, pe citate din donatistul Tyconius, pe care Primasius le-a ales cu atenție, în special pe acestea din urmă, deoarece le consideră valabile din punct de vedere dogmatic în raport cu eroarea generală a donatiștilor Din nefericire, opera lui Tyconius nu s-a păstrat, și de aceea comentariul lui Primasius, care, în sine, nu e foarte semnificativ, este important măcar pentru faptul că a făcut să ne parvină unele din interpretările lui Tyconius",
    "350": " Comentariul lui Primasius este foarte alegorizant, autorul intenționînd să stabilească o legătură între textul profetic și Biserica din vremea sa ori cea de la începuturi Spre deosebire de Tyconius, Primasius nu descoperă în textul Apocalipsei evidentele referiri la Imperiul Roman Scriitorul își încheie opera cu un rezumat, de teamă să nu se întindă prea mult \n\nPrimasius a mai scris o operă, care însă n-a ajuns pînă la noi; aceasta ar fi trebuit să fie o completare a celei Despre erezii (De haeresibus) a lui Augustin (p 000) Augustin alcătuise o listă de erezii, iar în prologul scrierii sale spusese că, după această listă, ar fi vrut să explice în ce anume ar consta atitudinea ereticului, însă apoi nu mai oferise această explicație Primasius a vrut să completeze această lacună scriind, așa cum ne spune Isidor de Sevilia, un tratat Despre erezii, în trei cărți, în care explică tot ceea ce Augustin nu apucase să expună la vremea sa: în prima carte arată ce anume îl determină pe un creștin să devină eretic, iar în celelalte două ce anume ne ajută să înțelegem că cineva este eretic",
    "351": " \n\nBibliografie Ediție: CChrLat 92, 1985 (W Adams) \n8 Iunilius \nIunilius era un african pe care Primasius l-a întîlnit în timpul scurtei sale șederi la Constantinopol, despre care am amintit deja, însă nu era un om al Bisericii, ci un laic, și aparținea birocrației bizantine Era însă interesat de studiile biblice și de scrierile teologilor Bisericii grecești Lui Iunilius îi este adresat unul din biletele trimise de Ferrando din Cartagina (p 000), care i se adresează cu mult respect, iar istoricul bizantin Procopius din Cezareea vorbește despre un african numit Iunilius care ar fi fost un înalt funcționar la curtea de la Constantinopol Așadar, la sugestia lui Primasius, Iunilius adaptează pentru cititorul latin un manual pe care îl primise de puțină vreme de la un profesor de la școala teologică din Nisibi, un anume Pavel Școala din Nisibi era foarte importantă și se născuse din școala teologică din Edesa, închisă în 489 de imperatorul Zenon pentru că avea tendințe nestoriene",
    "352": " De altfel, Nisibi era un oraș care aparținea de multă vreme Imperiului Persan și acolo se refugiaseră nestorienii alungați din Edesa Cartea lui Pavel era un compendiu care servea ca introducere în cunoașterea Bibliei; Pavel îl scrisese în greacă pentru a-și instrui elevii, lăsîndu-i-l apoi lui Iunilius Acest manual, tradus în latină și transformat sub forma unui dialog între maestru și elev, adaptat pentru vorbitorii de latină, a fost, așadar, opera lui Iunilius, care i l-a dedicat prin 551 lui Primasius Toate aceste lucruri sînt explicate chiar în prefața manualului E vorba de Regulile simple ale legii divine (Instituta regularia divinae legis), adică o introducere metodică în Sfînta Scriptură, răspîndită și cu titlul de Părțile legii divine (De partibus divinae legis) Stilul manualului a fost foarte prețuit în trecut (a fost comparat chiar cu cel al lui Tacit!), întrucît se credea că avea încă forța tradiției culturale clasice; astfel de judecăți trebuie să se sprijine însă pe o analiză punctuală",
    "353": " Conținutul operei se poate divide în două părți, corespunzătoare fiecărei cărți Prima parte se referă la aspectul formal al stilului biblic, mai precis la formele literare specifice fiecăreia dintre cărți, la izvoarele lor, la autori și structură A doua parte este consacrată conținutului cărților biblice și e împărțită în diverse secțiuni: „despre Dumnezeu”, „despre secolul prezent”, „despre secolul viitor”, economia divină și realizarea ei etc Cărțile din canonul scripturistic sînt clasificate în trei grupuri: cele „perfect autentice”, cele de „autenticitate medie” și cele „neautentice”, adică cele canonice, cele contestate și cele evident false: în această categorie nu intră nici una din cărțile biblice în a doua categorie sînt incluse unele cărți din Vechiul Testament (Paralipomena, Tobit, Ezdra, Neemia, Iudita, Estera, Macabei, Pildele, Cîntarea Cîntărilor) și din Noul Testament (Iacob, 2 Petru, Iuda, 2 și 3 Ioan, Apocalipsa) După cum se vede, e vorba de o critică radicală care, potrivit unor cercetători, prin scrierea lui Pavel din Nisibi, ne trimite de-a dreptul la canonul scrierilor biblice al lui Teodor de Mopsuestia",
    "354": " Acest manual a fost foarte citit în Evul Mediu latin \n\nBibliografie Text: PL 68, 15-42 \n\nII SCRIITORI ITALICI \nLa sfîrșitul dominației vandalilor și după recucerirea bizantină, așa cum am văzut, între Africa și Constantinopol s-au născut raporturi strînse, care au dus la sporirea interesului pentru chestiuni teologice în cadrul creștinismului african Raporturi similare se nasc și în cazul Italiei, astfel încît, sub anumite aspecte, cultura creștină din Italia e mai apropiată de cultura africană decît de aceea a celorlalte regate romano-barbare Dacă în secolul al V-lea Italia fusese mai puțin vie din punct de vedere cultural decît Gallia, în epoca regatului ostrogot al lui Teodoric (439-525) apare o schimbare notabilă în condițiile culturale ale peninsulei Se știe că Teodoric, cel puțin în prima parte a domniei sale, încercase să stimuleze împăcarea între elementul gotic și cel roman; regele privea cu interes cultura latină, încercînd să ajute, pe cît posibil, tradiția romană chiar și prin facilitarea participării cetățenilor romani la politica sa",
    "355": " Atenția acordată populației italice de către puterea ostrogotă dominantă a avut efecte benefice și în cultură, atît în cea profană, cît și în cea creștină Totodată, relativa stabilitate instaurată în Italia de noul regat barbar, după aproape un secol de tulburări, uzurpări și invazii, a asigurat țării o prosperitate relativă, chiar dacă în operele lui Boetius găsim referiri la acte de samavolnicie comise de goți împotriva italicilor Teodoric, educat la Constantinopol, s-a comportat ca un prieten al Imperiului de Răsărit în prima parte a domniei sale, menținînd legături strînse cu autoritatea imperială; acest lucru a stimulat schimburile, inclusiv culturale, cu partea de limbă greacă a imperiului, ceea ce a dus la reînnoirea cunoștințelor de limbă și literatură grecească Din acest motiv, în unele studii recente (de exemplu, ale lui Pierre Courcelle) s-a putut vorbi cu o anume îndreptățire despre o „renaștere teodoriciană” care a avut ca principale centre Roma, Ravenna și Milano",
    "356": " Totuși, în Italia nu se înregistrează o răspîndire a culturii pe scară largă, așa cum se întîmplă încă, în aceeași perioadă, în Gallia, chiar dacă personalitățile creștinismului italian sînt, cu siguranță, superioare autorilor creștini din Gallia (chiar și cel mai mare poet galic, Venantius Fortunatus, își desăvîrșise formația în Italia); în epoca lui Teodoric, pînă și tentativa de a promova o renaștere a artelor liberale a fost blocată după cîțiva ani Cultura italică pare să aibă, așadar, cel puțin pînă în vremea lui Grigorie cel Mare, mai ales un caracter elitist, nefiind destinată unor cercuri largi de cititori La această particularitate a contribuit și faptul că, pe toată durata secolului al VI-lea, raporturile cu Constantinopolul rămăseseră încă destul de strînse, că limba greacă era încă studiată destul de mult, iar oamenii de cultură în general și papalitatea însăși se simțeau încă legați de tradiția romană, integrată de-acum în spațiul bizantin",
    "357": " \n\nBibliografie P Courcelle, Les lettres grecques en Occident de Macrobe à Cassiodore, de Boccard, Paris, 1948; HI Marrou, Storia della educazione nell’antichità, trad it Studium, Roma, 1950; P Riché, Education et culture dans l’Occident barbare VIe-VIIIe siècle, Seuil, Paris, 1962; ***, La scuola nell’Occidente latino dell’Alto Medio Evo, Centro Ital di Studi sull’Alto Medioevo, 19, Spoleto, 1972, I, pp 147 și urm; B Luiselli, Storia culturale di rapporti, cit \n1 Boetius \nAnicius Manlius Severinus Boetius trebuie considerat cel mai însemnat reprezentant al renașterii culturale din epoca lui Teodoric pe care am amintit-o mai sus: prin inteligență, prin angajare politică, prin capacitățile sale intelectuale, el se detașează net de scriitori minori și, în esență, fără valoare, cum este prolificul Ennodius care, așa cum vom vedea, activează fără nici un folos în aceeași perioadă",
    "358": " Născut la Roma în jurul anului 475 într-o familie foarte nobilă, atît pe linie maternă, cît și pe linie paternă, el s-a bucurat, grație senatorului Quintus Aurelius Memmius Symmachus, de o educație aleasă, pe care și-a desăvîrșit-o la Alexandria, în Egipt, la școala neoplatonicului Ammonius Erau anii în care Italia, după ce fusese cucerită de Odoacru în 476 (sfîrșitul Imperiului Roman de Apus), intrase sub stăpînirea ostrogoților lui Teodoric începînd din 493, însă, pentru cei care posedau mijloacele necesare (pe lîngă interese), legăturile cu Orientul, unde Imperiul Bizantin era considerat de toată lumea (chiar și de barbari) Imperiu Roman, nu erau imposibile Mai mult, funcția Constantinopolului devenise și mai importantă pe plan politic, întrucît Imperiul Roman de Apus, care înainte își avea capitala la Ravenna, dispăruse; nu mai exista decît Imperiul Roman de Răsărit, iar tradiția culturală italică nu avea cum să nu ia în seamă o asemenea realitate (care conținea și o importantă componentă ideală)",
    "359": " Senatorii aristocrați și Biserica din Roma continuau să se simtă în strînsă legătură cu Constantinopolul, chiar dacă de multe ori nu erau de acord cu hotărîrile luate acolo, lucru ce putea constitui (cum s-a și întîmplat ulterior) un element de ambiguitate ce putea duce la divergențe și conflicte cu goții invadatori însă atunci cînd Boetius a început să scrie, după ce și-a desăvîrșit educația, problema nu exista încă Cel puțin în primii ani ai domniei sale, Teodoric nu considera că atitudinea tradiționalistă și filoimperială a anumitor cercuri romane ar fi o dovadă de ostilitate față de el Și astfel, Boetius a putut deveni faimos și a putut face o carieră politică, atît cît era posibil pentru un roman sub dominația ostrogoților, adică doar cu aprobarea regelui, nu ca urmare a existenței unei forme libere de viață civilă (care, de altfel, dispăruse încă din vremea lui Augustus): a devenit consul în 510, însă aprobarea obținută de la Teodoric pentru această funcție nu a însemnat pentru Boetius abandonarea tradiției romane căreia îi aparținea și pe care a crezut că o poate consolida și prin activitatea literară și filozofică pe care s-a hotărît s-o desfășoare în acei ani",
    "360": " După cîțiva ani de înțelegere între elementul dominator, constituit din goți, și elementul roman, între goții arieni și italicii ortodocși, acest echilibru se strică Teodoric începe să se teamă de o alianță între populația latină din Italia și Imperiul Roman de Răsărit, alianță care s-ar fi putut întări și mai mult prin tentativele încununate de succes care tocmai în acei ani duseseră la rezolvarea așa-numitei „schisme a lui Zenon”, încheiată în 518 Dacă procedăm la o examinare globală a literaturii creștine din lumea antică, Boetius ne apare în aceeași lumină în care am văzut că se conturează și figurile lui Synesius și Nonnos în spațiul grecesc Personalități de formație păgînă, însă fără îndoială creștini, cel puțin dintr-un anumit moment al vieții lor, ei au legătură cu gîndirea, problematica și religia creștină, tocmai pentru că producția lor literară este în mod fundamental creștină, chiar dacă amprenta formației lor păgîne a fost mai persistentă decît în cazul altor scriitori",
    "361": " Prin urmare, noi nu am ezitat să-i considerăm scriitori creștini, tocmai fiindcă asta au vrut ei înșiși să fie La fel ca Synesius, și Boetius are o producție filozofică cu conținut exclusiv „păgîn”, fiind alcătuită din comentarii la Aristotel și Porfiriu, din tratate de muzică și matematică Mai mult, opera sa cea mai semnificativă și mai cunoscută, Mîngîierile filozofiei (Consolatio philosophiae) este în esență profană, în sensul că abordează exclusiv prin prisma filozofiei problemele centrale ale vieții omului, iar această filozofie, pe baza căreia Boetius discută problema destinului și a liberului arbitru, a realității materiale și a acelui Unu din care se trage lumea, a renunțării la viața pămîntească și a întoarcerii în patria cerească, este filozofia neoplatonică; vom relua această problemă imediat Pe lîngă această producție filozofică „profană” mai există și aceea constituită din scurte tratate consacrate în mod expres definirii unor dogme ale credinței creștine, cum este aceea a Sfintei Treimi și a raportului dintre natură și persoană în Cristos",
    "362": " De aici și aparenta ciudățenie a celor două blocuri de opere, între care ar exista, s-a spus o vreme, o opoziție de fond, adică între operele creștine și operele (așa se zicea) păgîne, sau, oricum, profane și neoplatonice, ca și cum un creștin n-ar putea să scrie opere tehnice fără să fie nevoit să introducă doctrina creștină în discutarea unor probleme de matematică sau de logică; mai mult, ca și cum ar fi necesar s-o facă, tocmai pentru că este creștin Această falsă problemă a apărut la scurt timp după moartea lui Boetius; în epoca lui Carol cel Mare, doctrina sa nu era considerată perfect ortodoxă, iar în secolele mai apropiate de noi, din dorința de a rămîne fideli „dogmei” opoziției dintre operele creștine și cele profane, exegeții au hotărît că adevăratul Boetius ar fi cel aflat sub influența filozofiei neoplatonice, în timp ce operele explicit creștine ale lui Boetius ar fi neautentice",
    "363": " Evident, această metodă de cercetare a fost abandonată, chiar dacă de puțin timp Potrivit interpretării valabile astăzi, Boetius este un creștin laic perfect, care, mai mult, este profund atașat de credința sa, așa cum Synesius, după ce s-a convertit, a devenit episcop în orașul său și a scris Imnuri cu conținut deopotrivă creștin și neoplatonic Neoplatonismul, filozofia de care s-au folosit în primă instanță apărătorii vechii culturi grecești și adversarii creștinismului, ca Iulian Apostatul, Proclus și Damascius, îi oferea încă unui creștin, în secolul al VI-lea, instrumentele necesare pentru o cercetare teologică Trebuie oare să mai amintim, chiar din spațiul latin, exemplele precedente ale neoplatonicilor Marius Victorinus și Augustin? Prin urmare, problema pe care ne-o pune opera lui Boetius nu e legată de credința creștină sau de păgînism; ea privește caracterul specific și tehnic al tratatelor pe care el le compunea din cînd în cînd Apoi, dacă ne referim la faptul că tratatele sale teologice tratează tema abordată într-un mod insolit – și tocmai de aceea cu totul nou –, adică prin prisma logicii aristotelice, fără a recurge deloc la știința biblică, folosită de obicei de Sfinții Părinți la concilii și de către scriitorii bisericești în sprijinul propriilor argumentări, trebuie să considerăm că Boetius s-a gîndit că ar putea să rezolve problema teologică folosindu-se exclusiv de instrumentele logicii",
    "364": " Sigur, această ipoteză de lucru lasă deoparte esența credinței creștine, dar nu e atît de absurdă pe cît ar putea să pară, dat fiind că multe dintre aceste instrumente și concepte sînt vehiculate din nou de scriitorii greci creștini contemporani cu Boetius Cîteva secole mai tîrziu, scolastica a considerat perfect valabilă o asemenea poziție de principiu \na) Operele științifice \nScriitorul își începe activitatea filozofică avînd deja o idee clară în privința problematicii pe care o abordează și, mai ales, în privința scopurilor pe care le urmărește încă din primul tratat, Fundamentele aritmeticii (De institutione arithmetica), care datează de prin 505, adresîndu-se socrului său, Symmachus, Boetius afirmă că „a sporit tezaurul romanilor cu opere preluate din bogăția literelor grecești”, adică înțelege să se întoarcă la vechiul obicei roman de a se raporta la literatura grecilor ca la un izvor de știință și de a o face accesibilă propriilor concetățeni printr-o serie de lucrări bazate pe opere grecești sau prin traduceri propriu-zise din limba greacă",
    "365": " Pentru a atinge acest scop, el se dedică activității de popularizare a științelor din quadrivium \n\nîn această sferă de căutări intră și deja amintitele Fundamente ale aritmeticii, bazate pe un tratat al lui Nicomachus din Gerasa (sec I-II dC) Potrivit lui Boetius, așa cum susținuse și Platon, matematica este un instrument esențial de abstractizare intelectuală: îl ajută pe om să învețe să se desprindă de impresiile furnizate de simțuri, pentru a putea trece apoi la contemplarea adevăratei realități O intenție analoagă stă și la baza tratatului următor, dedicat Fundamentelor muzicii (De institutione musica); interesul pe care Platon îl manifestă pentru acest domeniu se datora tot faptului că muzica era un produs (dacă se poate spune așa) al matematicii, un rezultat sensibil al organizării abstracte a raporturilor matematice Primul exemplu de perfecțiune matematică îl constituia încîntătoarea muzică produsă de mișcarea corpurilor cerești; însă și în restul lumii sensibile și chiar în interiorul ființei omenești există raporturi de tip matematic: a studia muzica înseamnă a observa cum se amestecă elementul fizic cu elementul intelectual",
    "366": " Pentru acest tratat, Boetius s-ar fi folosit de Elementele de armonie ale lui Ptolemeu Ar mai fi scris apoi (însă aceste opere nu ne-au parvenit) un tratat de geometrie, bazat pe Elementele de geometrie ale lui Euclid, și un tratat de astronomie, pentru care ar fi folosit lucrarea Almageste a lui Ptolemeu \nb) Operele de logică \nDupă ce abordează mai întîi tradiția platonico-pitagoreică, Boetius se apropie apoi de cea aristotelică Prezența lui Aristotel și a școlii peripatetice în lumea latină nu este deocamdată cunoscută pe deplin, însă, cu două secole înaintea lui Boetius, un alt mare scriitor care se plasase la jumătatea drumului dintre retorică și filozofie și, bineînțeles, teologie, Marius Victorinus, studiase logica aristotelică, însă dintr-o perspectivă fundamental retorică (pentru că era maestru al acelei discipline) Cînd începe să studieze opera lui Aristotel, Boetius nu-și ascunde nemulțumirea față de abordarea prea puțin științifică a predecesorului său, iar dacă Marius Victorinus tradusese în latină Introducerea (Isagoge) la Logica aristotelică, scrisă de Porfiriu, o traduce și Boetius, cu intenția declarată de a face un lucru mai bun",
    "367": " Această traducere a lui Boetius face parte din programul de lucru al filozofului; un program foarte vast, care ar fi descurajat pe oricine și pe care nici el n-a reușit să-l ducă pînă la capăt: traducerea și comentarea în latină a operelor lui Platon și Aristotel \n\nAvînd în vedere scopul prezentei lucrări, amintim doar traducerea și comentariul la Categoriile lui Aristotel (comentariul a fost scris de două ori: prima dată într-o formă mai scurtă, în 510-511, și a doua oară într-o formă mai lungă, în 515-516); traducerea și comentariul Analiticelor; redactarea unui tratat Despre silogismele categorice și a altuia Despre silogismele ipotetice; traducerea Topicelor lui Aristotel, redactarea unui comentariu al acesteia și a unui comentariu la Topicele lui Cicero; traducerea Argumentelor sofistice și compunerea unui tratat Despre diferențele topice După cum se poate vedea, e vorba despre un ansamblu consistent de tratate de logică, pentru care îi indicăm cititorului interesat să consulte lucrările de specialitate",
    "368": " \nc) Operele teologice \nBoetius este și autorul unor opere cu conținut strict creștin, care în trecut au fost considerate neautentice din considerente pe care le-am amintit mai sus, dar care acum îi sînt atribuite pe deplin și care, mai mult, constituie o latură foarte interesantă a personalității sale și un corpus foarte original în cadrul literaturii creștine, deoarece sînt total diferite de obișnuitul mod de tratare a subiectelor creștine Mai precis, Boetius se dedică discuției problemei trinitare și se întreabă cum poate exista o substanță în trei Persoane; examinează cristologia pentru a vedea cum pot exista două naturi și o singură persoană în Cristos și, în opere de mică întindere, dezvoltă o argumentație strînsă folosindu-se exclusiv de procedee riguros logice și de concepte derivate din filozofia neoplatonică, în care pătrunseseră multe procedee din logica aristotelică și multe doctrine ale Stagiritului; atestările extrase din Sfînta Scriptură, care serveau de obicei ca bază și ca instrument pentru controversele doctrinale creștine, sînt aproape absente din analiza dezvoltată de Boetius în Micile opere teologice (Opuscula theologica)",
    "369": " De altfel, nu trebuie să uităm că Boetius era un laic și că modul cum aborda el dezbaterea teologică era diferit de cel obișnuit; așa se face că, la sfîrșitul uneia dintre lucrările sale, îi cere diaconului Ioan, devenit apoi papa Ioan al II-lea, să examineze scrierea sa și să o completeze, dacă e necesar, cu elemente de credință creștină („adună la un loc, dacă e posibil, credința și raționamentul”) în tratatul care arată Cum e posibil ca Treimea să fie un singur Dumnezeu, și nu trei dumnezei (Quomodo Trinitas unus Deus ac non tres dii), dedicată socrului său, Quintus Aurelius Memmius Symmachus (un prestigios exponent al Senatului roman, condamnat și el la moarte de Teodoric la un an după Boetius), scriitorul, bazîndu-se pe doctrinele lui Augustin, care îi servesc drept premise, vrea să demonstreze cu argumente filozofice că substanța e semnul unității divine, în timp ce Sfînta Treime poate fi explicată prin relațiile dintre Persoane",
    "370": " în consecință, Boetius trebuie să se întrebe și Dacă Tatăl, Fiul și Sfîntul Duh sînt predicate ale Treimii potrivit cu substanța (Utrum Pater et Filius et Spiritus Sanctus de Trinitate substantialiter praedicentur), mai precis dacă aceste cuvinte exprimă o realitate sau doar o predicație a substanței divine O operă cu un pronunțat caracter filozofic și la fel de importantă ca bază pentru orice speculație creștină (iar faptul că aceasta era funcția ei e dovedit și de comentariul pătrunzător pe care i l-a consacrat Toma din Aquino) este aceea în care Boetius se întreabă Cum e posibil ca substanțele să fie bune prin faptul că există, chiar dacă, potrivit cu substanța, nu sînt bune (Quomodo substantiae in eo quod sint bonae sint cum non sint substantialia bona); în această scriere scurtă, dar foarte densă, adoptînd o riguroasă metodă logică, scriitorul face o distincție între bine, reprezentat de pura existență, adică de lucrurile care, așadar, pentru că există, sînt bune, și Dumnezeu, a cărui bunătate, în schimb, este „substanțială”, adică se transformă în substanță, și din care derivă tot binele lucrurilor existente, care tocmai de aceea nu sînt bunuri „substanțiale”",
    "371": " Scurta scriere este un simbol pentru creștinismul lui Boetius, în care speculația neoplatonică devine sprijin pentru credința ortodoxă O atenție aparte merită și tratatul Contra lui Eutihie și Nestorie (Contra Eutychen et Nestorium) care constituie una dintre cele mai semnificative (și cu siguranță una dintre cele mai originale) contribuții occidentale la definirea cristologiei Nici aici Boetius nu respectă tradiția ecleziastică în accepțiunea sa restrînsă; el consideră deja ratificate hotărîrile conciliilor din secolul al V-lea unde s-a dezbătut această problemă și nu pornește de la discuțiile acelor foruri; vrea doar să discute, din punct de vedere filozofic, valabilitatea soluției găsite de Biserică, potrivit căreia în Cristos sînt două naturi și o singură persoană în consecință, analizează conceptele de „natură” și de „persoană”, apoi prezintă ereziile susținute de Nestorie și de Eutihie și, în sfîrșit, pune în opoziție cele două erori care se contrazic una pe alta cu adevărul credinței creștine",
    "372": " Natura este proprietatea specifică a fiecărei substanțe, în timp ce persoana este substanța individuală a naturii raționale O ultimă operă, dedicată prezentării Credinței catolice (De fide catholica), este mai simplă și mai lineară, cu un caracter expozitiv, motiv pentru care a fost multă vreme considerată neautentică, dar îndoiala nu este destul de argumentată Simplitatea discursului derivă din faptul că scrierea este gîndită ca un fel de expunere a Crezului Aceste mici opere dovedesc că filozoful Boetius era un creștin informat și atent; el a folosit știința sa filozofică în sprijinul credinței și de aceea operele sale teologice au fost citite cu atenție în Evul Mediu și au fost comentate de Ioan Scottus Eriugena, Remigius din Auxerre, Gilbert de la Porrée și Toma din Aquino \nd) Mîngîierile filozofiei \nEste ultima și cea mai vestită operă a lui Boetius, compusă într-o perioadă decisivă a vieții sale, cînd, întemnițat în urma intrigilor unor calomniatori de la curtea lui Teodoric, aștepta judecata definitivă a regelui, care putea să însemne condamnarea sau iertarea lui",
    "373": " O astfel de motivație conferă scrierii un caracter particular: cititorul își dă seama că aici Boetius nu „face literatură” în sensul peiorativ al expresiei, ci vorbește pentru alții și pentru sine El vrea să găsească mîngîierea pe care filozofia i-o poate aduce, pentru că asupra lui planează amenințarea unei condamnări la moarte în curs de ratificare O întrebare pe care ne-o putem pune încă de la început este, firește: de ce mîngîierile filozofiei și nu consolarea asigurată de religie sau de credință? Problema aceasta ne-o punem noi; dacă nu și-a pus-o și Boetius, atunci trebuie să mergem pe firul afirmațiilor sale; trebuie să înțelegem esența atitudinii sale și să acceptăm un fapt, și anume acela că și filozofia, nu numai credința, părea, pentru un creștin, să aibă capacitatea de a-l „consola”, adică de a-i oferi răspunsuri la întrebările fundamentale: care e sensul răului din lume, de ce îngăduie Dumnezeu ca un nevinovat să fie persecutat, care ar fi funcția sau chiar cum s-ar manifesta liberul arbitru al omului dacă Dumnezeu ar interveni (așa cum și noi am dori s-o facă) pentru a apăra binele aici, pe pămînt",
    "374": " Evident, Boetius a crezut că la toate aceste probleme filozofia poate da un răspuns, și filozofiei i s-a adresat, și de la ea l-a obținut La întrebarea „de ce filozofia și nu religia?” nu putem da răspunsuri univoce, pentru că trebuie să examinăm problema din mai multe unghiuri, după cum urmează Filozofia de la care Boetius așteaptă răspunsuri atunci cînd scrie Consolatio philosophiae este, în esență, acea filozofie religioasă, sinteză de neoplatonism și credință creștină, care de mai multe secole, cel puțin din vremea lui Marius Victorinus, fusese acceptată de intelectualii creștini Cum se poate distinge platonismul de creștinism în operele marilor gînditori creștini, precum Grigorie de Nyssa, Dionisie Areopagitul, Marius Victorinus sau Augustin? De această „filozofie creștină” (un termen pe care pînă acum nu l-am folosit deloc) s-a apropiat și Boetius, îmbogățind-o cu contribuția sa personală; în al doilea rînd, el a abordat-o ca un laic, cu forma mentis a laicului, și nu a omului Bisericii, cum ar fi putut fi Augustin după convertire (însă în Dialogurile lui Augustin dinainte de convertire, așa cum am spus deja, nu sînt multe elemente specifice credinței creștine)",
    "375": " în sfîrșit (și poate acesta e lucrul cel mai important), problemele pe care Boetius a trebuit să le abordeze erau chestiuni strict filozofice, care nu fuseseră expuse în operele unor scriitori creștini, ci într-o vastă literatură specifică, ale cărei componente puteau fi reperate în elenism sau, și mai bine, în scrierile lui Platon și Aristotel Așadar, era logic ca și Boetius să discute astfel de probleme ca filozof, cu atît mai mult cu cît în operele precedente, Opuscula theologica, scriitorul abordase ca filozof, adică dintr-un punct de vedere laic și cu instrumente riguros raționale, problemele cristologiei și ale teologiei trinitare în fond, în Consolatio întîlnim același demers ca și în Opuscula theologica O analiză rapidă a operei ne permite să surprindem unele caracteristici esențiale ale acesteia întîi de toate, opera e structurată în mod abil în cinci cărți Avem de-a face cu un dialog de tip platonic, care adesea imită cu mare finețe ritmul și tonul modelului; dar nu avem numai dialog, pentru că în cazul părților cu conținut mai dificil și mai tehnic, cum e cartea a cincea, scriitorul abandonează în bună măsură acea formă pentru a trece la expunerea continuă, mai potrivită pentru analiza problemelor respective",
    "376": " Forma literară folosită aici este denumită de obicei „prozimetru”, un amestec de proză și versuri; partea în proză conține dialogul și demonstrația propriu-zisă, iar partea în versuri, cîntată de regulă de Filosofie, are menirea de a confirma, prin intermediul poeziei, rezultatele la care ajunsese discuția desfășurată anterior Folosirea prozimetrului era veche în literatura romană, dar de obicei nu era utilizat în opere filozofice (apărea în Satirele Menippee ale lui Varro și în Satyriconul lui Petroniu); totuși, în vremuri mai apropiate, îl folosise Marțian Capella pentru a da o formă literară propriei filozofii în Nupțiile Filologiei și ale lui Mercur: această scriere este prozimetrul cel mai recent în raport cu cel al lui Boetius însă Boetius are și un alt scop, anume acela de a propune o nouă formă de poezie, o poezie cu caracter didactic care, continuînd să producă desfătare sufletească, să nu se limiteze totuși la trezirea emoțiilor, deoarece scrierea unor versuri numai pentru a provoca plăcere este, în ultimă instanță, needucativă",
    "377": " Reapare aici vechiul conflict dintre filozofie și poezie, dintre retorică și filozofie, ce data încă din vremea lui Platon și pe care scriitorii încercaseră să-l rezolve compunînd poeme didactice care să aibă și finalități literare Bazîndu-se pe aceste două instrumente, al dialogului și al secvențelor poetice succesive lui, Consolatio se dezvoltă după o structură cu climax, adică trece progresiv de la subiectele cele mai simple și mai previzibile, ca acelea preluate din literatura consolatoare antică, la cele implicînd o speculație complicată și subtilă, care provin în totalitate și exclusiv din filozofia neoplatonică Astfel, inițial, Filosofia încearcă să-l consoleze pe Boetius, arătîndu-i că nenorocirile prezentului nu l-au împiedicat să aibă în trecut mari satisfacții, pentru a trece apoi la o analiză a instabilității și inconstanței norocului, ce guvernează întreaga lume: înțeleptul nu trebuie să se minuneze de neașteptatele schimbări ale destinului și nici nu trebuie să-și clădească propria fericire pe lucrurile din afara sa, oricît ar fi de nobile, cum este dorința de glorie, pentru că tocmai gloria este lucrul cel mai caduc și mai meschin",
    "378": " După ce primele două cărți au prezentat aceste subiecte consolatoare de tip tradițional, ce provin din filozofia stoică și din filozofia cinică, în cartea a treia Filosofia începe să-i explice lui Boetius că nu are motive să se plîngă pentru nenorocirile sale, pornind însă acum de la o analiză globală a universului Trebuie identificat adevăratul bine, care nu coincide cu bunurile materiale, limitate și insuficiente, ci cu Dumnezeu și, o dată stabilit faptul că Dumnezeu este supremul bine, trebuie evaluată adevărata natură a ceea ce oamenii numesc bine și rău, concluzia fiind că nelegiuiții care obțin succese în viață nu sînt în realitate decît niște nefericiți pentru că, deși doresc s-o facă, nu pot înfăptui binele fiindcă nu-l cunosc Iar toate acestea se întîmplă sub cîrmuirea providențială a lui Dumnezeu și aceasta este o problemă care merită să fie discutată Aici începe expunerea despre destin, despre liberul arbitru și despre preștiința și providența divină: o serie de chestiuni înlănțuite între ele, care sînt analizate în cartea a cincea",
    "379": " Consolatio reprezintă nu numai un moment fundamental din istoria filozofiei antice și medievale, ci și unul dintre textele cele mai semnificative ale literaturii antice tîrzii Limpezimea discursului, chiar a celor mai complexe secvențe speculative, puritatea stilului, care se întoarce la clasicismul ciceronian și îl îmbogățește cu întorsături preluate din Seneca, rafinamentul compozițiilor lirice inserate în cadrul dialogului, animate de o muzicalitate insolită, cu ecouri din liricii latini, mai ales din Horațiu și Stațiu, toate acestea sînt calități care dovedesc că ultima operă a lui Boetius este și cea mai reușită din punct de vedere artistic într-adevăr, și ca filozof, și ca scriitor, Boetius, așa cum a fost considerat, a fost ultimul dintre romani și primul dintre scolastici, iar civilizația latină antică tîrzie se încheie în mod strălucit cu filozofia și arta lui, în care se îmbină armonios cultura profană și credința creștină \n\nBibliografie Texte: pentru Consolatio philosophiae, care s-a bucurat de multă atenție din partea cercetătorilor, amintim doar edițiile cele mai recente: ediția critică a lui L",
    "380": " Bieler (CChrLat 94, 1957) și ediția cu traducere italiană și comentariu îngrijită de C Moreschini, UTET, Torino, 1994; traducerea făcută de Angioletta Ribet și L Obertello cuprinde Mîngîierile filozofiei și Micile opere teologice (Rusconi, Milano, 1979), și de aceea poate fi considerată unica traducere italiană a operelor teologice Dintre comentarii, fundamental este cel al lui J Gruber, Kommentar zu Boetius de consolatione philosophiae, de Gruyter, Berlin, New York, 1978 Pentru Opuscula theologica, cf Loeb 1978 (EK Rand, SJ Tester) Studii: indispensabil este cel monografic scris de L Obertello, Severino Boezio, Accad Ligure di Scienze e Lettere, Genova, 1974; de același autor, articolul „Boezio (Boetius)” din Dizionario degli Scrittori Greci e Romani, I, Marzorati, Milano, 1987; dintre numeroasele studii elaborate anterior, cf P Courcelle, Les lettres grecques, cit; Idem, La consolation de philosophie dans la tradition littéraire: antécédents et postérité de Boèce, Et",
    "381": " Augustiniennes, Paris, 1967; ***, Atti del Convegno internazionale di Studi Boeziani, Herder, Roma, 1981; H Chadwick, Boezio, trad it Il Mulino, Bologna, 1986; C Micaelli, Studi sui trattati teologici di Boezio, D’Auria, Napoli, 1988; Idem, Dio nel pensierro di Boezio, D’Auria, Napoli, 1995 (informații mai amănunțite privitoare la alte repere bibliografice se găsesc în deja citata monografie a lui L Obertello) \n2 Ennodius \nEnnodius, maestru de retorică, poet și prozator, literat care a cultivat cu egală măiestrie genurile cele mai variate, constituie continuarea, în epoca lui Teodoric, a activității retorilor din Antichitatea tîrzie, pentru care grija superficială pentru cuvînt și expresie este mai importantă, în esență, decît conținutul El reprezintă o dovadă a răspîndirii culturii și a faptului că școala și retorica se mențineau la un nivel calitativ ridicat în primele decenii ale secolului al VI-lea; oricum, în lumea culturală a Italiei din acea epocă, pe primul loc s-a situat Boetius, și nu Ennodius",
    "382": " Născut în jurul anului 474 într-o familie aristocratică, probabil din Arles, a fost hirotonit diacon în 494 de către Epifanie, episcop de Pavia, și s-a mutat întîi la Pavia, apoi, în 496, la Milano, la curtea episcopului Laurențiu Cînd Symmachus a fost ales episcop al Romei, în urma unor certuri aprinse, Ennodius l-a sprijinit foarte mult, chiar dacă numai ca literat, și l-a însoțit cu acea ocazie la Roma pe Laurențiu în 513 a fost numit episcop de Pavia și, datorită faimei pe care și-a cîștigat-o, a fost trimis de două ori, în 515 și în 517, de către papa Hormisdas la conducătorul Imperiului Roman de Apus, Anastasius A murit în 521 la Pavia Așa cum am spus, la Ennodius poligrafia e mai importantă decît adevărata inspirație Varietatea preocupărilor sale, cu siguranță superficiale, e dovedită de diversitatea genurilor literare pe care le-a cultivat cu egală dezinvoltură și pricepere, ducîndu-se cu gîndul la unele figuri de autori mai degrabă păgîni decît creștini din secolele IV-V, precum Ausonius și Sydonius Apollinaris",
    "383": " Din acest motiv, distincțiile de care ne servim aici pentru a face puțină ordine în extrem de bogata sa producție au mai mult o valoare practică și nu respectă un criteriu literar riguros \na) Opere în proză \nAmintim înainte de toate bogatul său epistolar: e compus din 297 de epistole, cele mai multe scrise în perioada milaneză, înainte de a fi numit episcop de Pavia, și adresate unor personaje de vază din cercurile de la Roma, cu care, evident, avea strînse legături Printre acestea se numără patricianul Symmachus, socrul lui Boetius, papii Symmachus și Hormisdas Epistolele au fost grupate în nouă cărți, însă nu de către autorul lor și nici în vremea sa, ci de către primul editor al lui Ennodius, un iezuit din secolul al XVII-lea, J Sirmondi Subiectele sînt variate, însă importanța lor e scăzută; și totuși, epistolarul său, pentru care Ennodius a folosit ca reper scrisorile unui literat faimos din Antichitatea tîrzie, Quintus Aurelius Symmachus, senatorul cu care a polemizat Ambrozie (cf",
    "384": " vol II, t 1, p 298), a fost considerat ulterior un model pentru acest gen, datorită multitudinii de subiecte și de tonuri, chiar dacă, în urma unui examen atent, se poate vedea că textul păcătuiește prin vacuitate și superficialitate pînă și în fragmentele în care Ennodius crede că abordează teme mai profunde, cum se întîmplă atunci cînd îi consolează (dacă se poate spune așa) pe africanii care suferă din cauza reluării persecuțiilor din ordinul regelui Trasamundus între operele în proză figurează și două vieți de sfinți: Viața Sfîntului Epifanie, episcop de Pavia (Vita Sancti Epiphanii episcopi Ticinensis), scrisă în 502-503, și Viața Sfîntului Antonie, călugăr la Lerin (Vita Sancti Antonii monachi Lerinensis), în care tonul retoric (cu numeroase și lungi discursuri ținute de personaje) este predominant Epifanie îl ajutase pe Ennodius să ajungă diacon și fusese o figură de prim-plan în politica regatelor romano-barbare în secolele V-VI; Antonie, în schimb, îl urmase pe Sfîntul Severin la Noricum și se refugiase la sfîrșitul vieții sale la Lerin",
    "385": " Trebuie amintite apoi două opere inspirate din evenimentele și din luptele religioase din epocă (cele legate de așa-numita „schismă acaciană”, care separase Orientul de Occident pentru o scurtă perioadă și pe care nu avem posibilitatea s-o prezentăm aici în detaliu): e vorba de Cartea contra celor care au avut îndrăzneala să atace în scris sinodul (Adversus eos qui contra synodum scribere praesumpserunt), scrisă în jurul anului 503 împotriva celor care încercaseră să infirme valabilitatea sinodului ce îl alesese pe Symmachus episcop al Romei; ulterior, Laurențiu, episcopul de Milano, pe care Ennodius îl cunoscuse bine, se desolidarizase de papă: pentru a pune capăt neînțelegerilor intervenise însuși Teodoric, care îl obligase pe Laurențiu să fugă în urma acestor întîmplări, Ennodius a scris Panegiricul rostit pentru preaîndurătorul rege Teodoric (Panegyricus dictus clementissimo regi Theodorico), pe care l-a recitat cu ocazia unei festivități oficiale ce a avut loc la Milano sau la Ravenna, în 507 sau 508",
    "386": " Cum lesne ne putem închipui, și aici lauda regelui got nu are limite, chiar dacă aceea era practica normală în panegirice, care porneau de la date obiective pentru a preamări figura personajului vizat Ennodius a mai compus o Exortație didactică (Paraenesis didascalica) în 511, în proză și versuri, în care îndeamnă doi tineri să se îngrijească mai mult de educația lor, practicînd viața și virtuțile creștine și dedicîndu-se în același timp studiului artelor liberale, în special al retoricii Subiectul ne-ar putea aminti de Confesiunile lui Augustin, însă nu există la Ennodius nimic din spiritualitatea marelui autor Lăsăm deoparte alte opere minore și amintim Cartea de mulțumire pentru propria viață (Eucharisticum de vita sua), tot în 511, care este o scurtă autobiografie asemănătoare cu Mulțumirile lui Paulinus de Pella (p 000), compusă de retor pentru a-i mulțumi lui Dumnezeu pentru că se vindecase de o boală; de asemenea, douăzeci și opt de Discursuri (Dictiones) rostite cu ocazia unor sărbători religioase sau în școlile de retorică, unele dintre ele consacrate chiar unor subiecte din mitologia profană",
    "387": " \nb) Poezia \nEnnodius a compus și numeroase poezii Printre ele, 151 de epigrame, dintre care unele sînt invective adresate unor persoane, iar altele sînt scrise, conform tradiției păgîne, pentru morminte, biserici, opere de artă, festivități, în cinstea unor personaje importante sau pur și simplu ca amintiri sau schimburi reciproce de amabilități în afară de epigrame, a mai compus poezii ocazionale (epitalamuri și panegirice) și 11 imnuri; metrica folosită este diversă, iar Ennodius se dovedește un abil făuritor de versuri, ce preia din tradiția clasică, așa cum se obișnuia, anumite instrumente retorice, de exemplu ornamentele furnizate de mitologia păgînă Ennodius este reprezentantul tipic al înfloritoarei culturi păgîno-creștine în forma sa cea mai superficială, cultură renăscută sub Teodoric și orientată mai mult spre varietatea subiectelor decît spre profunzimea motivelor: exact opusul lui Boetius Și Ennodius se întoarce la tradiția clasică și îi dă din nou viață, însă în mod exhibiționist și afectat",
    "388": " Așa cum observă Pellegrino, „în proză și în poezii elementul creștin alternează, într-un amestec ciudat, cu cel păgîn Artificialitatea sclifosită care se observă în general la scriitorii din această perioadă atinge nivelul extrem în stilul acestui retor, care nu e capabil să spună nimic cu naturalețe și simplitate” \n\nBibliografie Ediții: CSEL 6, 1882 (G Hartel); MGH, Auctores Antiquissimi 7, 1885 (Fr Vogel) Studii: L Navarra, Contributo storico di Ennodio, Aug 14 (1974), pp 315-342; ***, Magno Felice Ennodio, Contribuție la al XV-lea centenar al nașterii, Poggi, Pavia, 1975; R Ficarra, „Fonti letterarie e motivi topici nel programma poetico di Magno Felice Ennodio”, în Studi in onore di S Pugliatti, Giuffré, Milano, 1978, pp 235-254; R Rallo Freni, „Atteggiamenti topici nel programma poetico di Magno Felice Ennodio”, ibidem, pp 838-858 \n3 Laurențiu \nProbabil episcopul milanez Laurențiu, pe care l-am amintit puțin mai sus, cînd am vorbit de Ennodius, este autorul cîtorva frumoase omilii",
    "389": " Ele se intitulează Penitența (De poenitentia), Pomana (De eleemosyna), Femeia din Canaan (De muliere Chananaea) Ultima este însă traducerea unei predici a lui Ioan Hrisostomul, făcută în urmă cu un secol de Anianus de Celeda Sigebertus Gemblacensis (Bărbații vestiți, 120, o operă scrisă în 1122) vorbește despre un Laurențiu „mieros”, care folosește „un limbaj dulce ca mierea” Scriitorul menționat de Sigebertus a fost identificat cu Laurențiu, autorul omiliilor, dar astăzi această identificare pare îndoielnică \n\nBibliografie Ediție: PL 66, 89-124 \n4 Arator \nDin cercul de prieteni și de intelectuali cu care avut raporturi Ennodius a făcut probabil parte și Arator, care, născut într-o familie de nobili din Liguria, i-a avut drept protectori pe Ennodius și pe Laurențiu, episcopul de Milano în poemele sale, Ennodius i se adresează frecvent lui Arator Ulterior, cînd Arator a părăsit Milano, Ennodius i-a scris trei scrisori, în ultima sfătuindu-l să aleagă pentru poemele sale subiecte creștine și nu mitologice",
    "390": " într-o scrisoare în versuri, Arator declară că a studiat gramatica la Ravenna împreună cu un nepot al lui Ennodius, care i-ar fi repetat sfatul unchiului său, acela de a se dedica poeziei creștine într-o scrisoare din Variae, opera lui Cassiodor, e reprodus decretul de numire a lui Arator în funcția de procurator al lui Teodoric; Arator a ținut un discurs în fața regelui în numele unei solii a dalmaților în 526 A trezit interesul instruitului rege Atalaric, succesorul lui Teodoric, care l-a adus la curtea sa însă, cîțiva ani mai tîrziu, Arator a abandonat condiția de laic și s-a convertit la o viață mai profund creștină, devenind subdiacon al Bisericii din Roma, sub papa Vigilius în această calitate, a compus un poem epic, pe care îl vom examina acum, dedicat papei, în 544, și citit în public, așa cum se obișnuia în cadrul disertațiilor, la modă în timpul imperiului păgîn, timp de patru zile consecutive în Biserica San Pietro in Vincoli, bucurîndu-se de un mare succes",
    "391": " După acest moment, nu mai avem alte informații despre Arator Așadar, Arator a scris un poem epic, Faptele Apostolilor (De actibus apostolorum), divizat în două cărți Poemul e însoțit de trei epistole în versuri cu funcție de dedicație: una îi este adresată unui binevoitor abate Florian, a doua papei Vigilius, căruia poetul îi încredințează manuscrisul său, iar cea de-a treia, trimisă unui important funcționar din Roma, un anume Partenie, nepot al lui Ennodius, este scrisoarea amintită mai sus în care poetul evocă propria tinerețe petrecută la Ravenna Arator vrea să urmeze vechea practică a parafrazei în versuri a textului sacru și, concomitent, să sublinieze semnificația lui spirituală (într-adevăr, cunoaște bine cele trei niveluri de semnificație: istorică, morală și tipică) Interesul pentru interpretarea spirituală predomină, deoarece numai cîteva pasaje sînt efectiv parafrazate; altele sînt omise, rezumate sau amintite, poetul insistînd asupra alegoriei și, mai ales, asupra simbolisticii numerelor",
    "392": " Surprinzătoare este structura poemului lui Arator Poetul a împărțit textul lui Luca în pericope pe care le-a rezumat în proză; apoi a compus parafrazele în versuri ale acestor rezumate Astfel, narațiunea neîntreruptă din Fapte a devenit o înșiruire de episoade (circa patruzeci în total, fiecare avînd cam cincizeci de versuri) Primul cînt este dedicat faptelor lui Petru, iar al doilea faptelor lui Pavel, cei doi apostoli care reprezintă trecutul glorios al Romei creștine Tonul este în mod deliberat triumfal, povestirea vieții apostolilor implicînd în același timp glorificarea Romei papale, care se regăsește în orice miracol înfăptuit de Petru Opera lui Arator dovedește că scriitorul citise Poemul închinat Paștilui de Sedulius (p 000), chiar dacă nu atinge nivelul de eleganță și de inspirație poetică al acestuia; la Arator, expresia e adesea pompoasă și greoaie, iar discursul, în mod deliberat, ermetic Fontaine crede că această prețiozitate are la bază ucenicia lui Arator la școala lui Ennodius și Sidonius",
    "393": " în orice caz, educația sa retorică foarte îngrijită se poate observa în numeroasele imitații ale poeților clasici Arator a fost un poet foarte cunoscut și în Evul Mediu \n\nBibliografie Ediție: CSEL 72, 1951 (Mc Kinlay) Studii: J Fontaine, Naissance de la poésie, cit \n5 Elpidius Rusticus \nȘi poetul Elpidius Rusticus a trăit, poate, la curtea de la Ravenna și aparține culturii renașterii teodoriciene Nu știm aproape nimic despre viața lui și e greu să-l identificăm din punct de vedere istoric Ar putea fi diaconul Elpidius, medic de curte al lui Teodoric, amintit de Ennodius, sau un anume Flavius Rusticius Elpidius Domnulus, tot de la curtea regelui got, autor a numeroase transcrieri de manuscrise în acest caz, ar descinde dintr-o nobilă familie italică ai cărei reprezentanți fuseseră consuli în 464 și 520 După ce a scris în tinerețe versuri cu subiect profan, care s-au pierdut, a compus un poem în hexametri Despre binefacerile lui Isus Cristos (Carmen de Christi Iesu beneficiis), în care preamărește întruparea, minunile și opera de mîntuire a lui Cristos, și Istoriile din Vechiul și din Noul Testament (Historiae Testamenti Veteris et Novi), o culegere de douăzeci și patru de epigrame, compuse fiecare din trei hexametri (tristicha: grupuri de trei versuri); redactate într-un stil concis, acestea rezumă episoade biblice și urmau să aibă funcția de didascalii, probabil în maniera Dittocheon-ului lui Prudentius",
    "394": " Opt din aceste epigrame reiau episoade din Vechiul Testament pe care le pun în paralel cu episoadele neotestamentare corespunzătoare (de exemplu: păcălirea Evei și Buna-Vestire a Mariei; Noe care ia toate animalele pe arca sa și Petru care, în povestirea din Faptele Apostolilor, are viziunea tuturor animalelor etc) Elpidius nu e un poet de disprețuit, iar datorită prețiozității sale, fără îndoială artificioasă, poate fi considerat un scriitor doct; se observă la el influența lui Prudentius și a lui Sedulius \n\nBibliografie Ediții: PL 62, 543-548; F Rosaro, Elpidio Rustico, Centro di Studi Cristiani, Catania, 1955 \n6 Alți scriitori minori: Eugippius și Victor de Capua Epistole papale \nAlături de acești scriitori foarte cultivați și „laici”, cum sînt Boetius, Ennodius și prietenii lor, se distinge prin cu totul alte merite Eugippius, despre a cărui viață nu se știe nimic precis (era încă în viață prin 532, cînd Ferrando din Cartagina i-a scris o scrisoare, p",
    "395": " 000) în ultimii ani ai secolului al V-lea s-a stabilit împreună cu discipolii Sfîntului Severin într-un castellum din Lucullanum, devenit apoi Mănăstirea Sfîntul Severin, azi Pizzofalcone, lîngă Napoli Eugippius a scris în 509 Viața Sfîntului Severin (Vita Sancti Severini), care a fost misionar la Noricum și pe care autorul îl cunoscuse Severin murise cu puțin timp înainte, în 482, și Eugippius i-a trimis diaconului roman Pascasius această Viață, prezentînd-o ca pe o culegere de documente pe care acesta urma s-o reelaboreze din punct de vedere literar Pascasius nu a dat însă curs cererii lui Eugippius, considerînd că povestirea scrisă de un martor al evenimentelor e cu totul diferită de povestirea cuiva căruia i se relatează evenimentele respective; această declarație apare sistematic în biografiile oamenilor lui Dumnezeu: discipolul devine narator pentru că a văzut cu ochii lui minunile înfăptuite de sfînt Astfel, biografia Sfîntului Severin își păstrează prospețimea",
    "396": " Eugippius a compus și o Culegere de extrase din operele Sfîntului Augustin (Excerpta ex operibus Sancti Augustini), pe care o folosea în timpul cursurilor ținute într-o școală cu caracter monastic \n\nBibliografie Ediții: CSEL 9, 1-2, 1885-1886 (P Knöll); SChr 374, 1991 (P Regeret) \n\nVictor, episcop de Capua, este un personaj obscur, important mai ales pentru că s-a ocupat de traducerea în latină a Evangheliilor; această traducere, păstrată într-un codex din Fulda, a fost efectuată în jurul anului 545 din ordinul lui Victor, care a și supervizat-o, și pare să fie un fel de „Armonie a Evangheliilor”, oarecum asemănătoare cu ceea ce făcuse Tațian în Diatessaron (vol I, pp 229-230) Beda amintește și de un tratat Despre Paști (De Pascha) al lui Victor, din care s-au păstrat numai fragmente \n\nPapii din secolul al VI-lea – în mod similar, dar într-o măsură mai mare decît cei din secolele IV-V – ne-au lăsat epistole cu conținut dogmatic care, la nivelul detaliilor, sînt mai interesante pentru istoria creștinismului decît pentru istoria literaturii creștine",
    "397": " Oricum, merită măcar să le amintim: de la papa Symmachus (498-514) ne-au rămas zece epistole (cf PL 62, 49-80); Hormisdas (514-523) a scris foarte multe consacrate așa-numitei „schisme acaciene” (PL 63, 367-526); Felix al IV-lea (526-530) este autorul a patru scrisori (PL 65, 11-16); Ioan al II-lea (532-535) a scris cinci (PL 66, 11-26); Agapetus (535-536) e autorul a șapte epistole; cel mai important și mai prestigios dintre toți este papa Vigilius (537-555), pe care l-am întîlnit de mai multe ori pînă acum și care era preocupat de controversa celor Trei Capitole (PL 69, 15-328) în cadrul controverselor privitoare la problema celor Trei Capitole, alături de papa Vigilius s-a aflat nepotul său, Rusticus, care la început a fost de acord cu Vigilius, însă ulterior a fost excomunicat de papă din cauza atitudinii lui diferite față de hotărîrile împăratului Iustinian Rusticus a scris un Tratat contra acefalilor (Contra Acephalos disputatio), reprezentanți ai unui curent monofizit",
    "398": " Opera lui Rusticus este un studiu interesant al controversei celor Trei Capitole și condamnă atitudinea lui Iustinian, confirmînd concluziile conciliului de la Calcedon (PL 67, 1167-1254) La fel ca Facundus de Hermiane, contemporanul său, implicat în aceleași probleme, și Rusticus ar merita o atenție sporită din partea cercetătorilor Urmează, cronologic, epistolele lui Pelagius I (555-560), cf PL 69 (393-422) și Pelagius al II-lea (578-590), cf PL 72, 703-760 \n\nBibliografie A Quacquarelli, La prosa d’arte della Cancelleria Apostolica Papa Ormisda al vescovo Possessore, în idem, Retorica patristica e sue istituzioni interdisciplinari, Città Nuova, Roma, 1995 \n7 Benedict de Nursia \nBenedict n-a fost un „minor”, fără îndoială, însă relevarea importanței sale este sarcina altor domenii de cercetare, nu a istoriei literare, și de aceea noi, în conformitate cu principiile pe care ne-am decis să le respectăm în cadrul acestei expuneri, îl amintim doar în treacăt",
    "399": " Impunătoare figură de sfînt, de importanță capitală pentru civilizația Evului Mediu, ca și pentru istoria monahismului și, indirect, a culturii, Benedict s-a născut la Nursia în jurul anului 480 își începe studiile la Roma, dar apoi își pierde orice interes pentru cultură și se dedică vieții monahale, mai întîi lîngă Subiaco, unde a întemeiat o mănăstire, apoi la Montecassino, unde a pus bazele unei mănăstiri și mai vestite Viața lui ne este povestită în mod amănunțit de Grigorie cel Mare în cartea a doua a Dialogurilor sale (p 000) în contextul istoriei literare amintim doar Regula monahală (Regula monachorum) a lui Benedict, care a fost unul dintre primele regulamente occidentale, inspirat în foarte mare măsură și din bogata cultură monastică grecească, în special din Vasile cel Mare Opera ne-a parvenit în două redactări: prima, mai accesibilă, și destinată să fie înțeleasă imediat, iar cea de-a doua reelaborată și mai corectă din punct de vedere gramatical și literar",
    "400": " \n\nBibliografie Regula Sfîntului Benedict a constituit obiectul unei intense activități filologice și erudite îl trimitem pe cititorul interesat la indicațiile bibliografice din marile ediții comentate și amintim aici valoroasa ediție comentată, în șase volume, elaborată de A de Vogüé în colaborare cu J Neufville, în SChr 181-186, 1971-1972, și pe cea a lui S Pricoco, Fondazione Valla, Mondadori, Milano, 1995, însoțită de un amplu comentariu; de asemenea, articolul lui V Recchia, „Benedetto (Benedict)” din Dizionario degli Scrittori Greci e Latini, cit, și alte lucrări ale aceluiași cercetător \n8 Cassiodor \nProsperitatea și pacea politică și socială din primii ani ai domniei lui Teodoric încep să pălească începînd de prin 520; regele și curtenii săi încep să-i persecute pe romani; urmează sîngerosul și devastatorul război dintre goți și greci, în urma căruia Italia intră sub opresiva și nemiloasa stăpînire bizantină, între 535-555",
    "401": " în 568, după mai puțin de douăzeci de ani, are loc invazia longobardă, care distruge unitatea politică a Italiei, sporește și extinde sărăcia prin jafuri și persecuții violente (longobarzii erau păgîni, nu erau nici măcar arieni precum ostrogoții) După renașterea teodoriciană vine, în mai puțin de cincizeci de ani, o epocă de barbarie și de mizerie, care duce la depopularea satelor și a orașelor și la distrugerea culturii Literatura din această perioadă e influențată de condițiile generale din Italia: educația e tot mai slabă, chiar și cea elementară, ideile sînt tot mai sărace și, în esență, legătura cu tradiția se rupe; după epoca lui Teodoric se poate spune că limba greacă dispare cu totul din cultură \na) Viața lui Cassiodor \nEmblematică pentru aceste vremuri schimbătoare este figura lui Cassiodor, care a trăit foarte mult și a apucat atît epoca lui Teodoric, cît și pe cea bizantină și pe cea longobardă",
    "402": " Născut într-o familie nobilă în 485 la Squillace, în Calabria de azi, Flavius Magnus Aurelius Cassiodorus, după ce a rostit cu mare succes panegiricul lui Teodoric în jurul anului 507, și-a început cariera în administrația regatului got, parcurgînd toate treptele posibile în 533, regele Atalaric a trimis Senatului un faimos rescript prin care îi apăra pe gramatici, pe retori și pe jurisconsulți; acesta conține un cald elogiu al Literelor, scris probabil chiar de Cassiodor în 551, Cassioda se afla la Constantinopol, unde a terminat Istoria goților (începuse deja sîngerosul război inițiat de bizantini pentru recucerirea Italiei) întors în Italia la sfîrșitul războiului, împreună cu prietenul său Vigilius și cu alte persoane care se refugiaseră la Constantinopol, Cassiodor a abandonat viața politică pentru a se retrage (între 555 și 560) într-o mănăstire pe care a construit-o pe domeniile sale și pe care a numit-o Vivarium, loc ce va deveni curînd foarte căutat",
    "403": " Cassiodor n-a trăit totuși mereu în mănăstire, unde probabil n-a fost nici monah și nici abate; Vivarium era poate o mănăstire laică, adică fondată de un aristocrat bogat, așa cum se întîmpla frecvent în Italia secolului al VI-lea Dată fiind originea sa, acest așezămînt avea la bază principii sub multe aspecte diferite de cele pe care le respectă de obicei monahii, deoarece aici se studiau știința, literatura și gramatica (chiar dacă studiul era orientat apoi mai ales către textele patristice) Despre Vivarium vom vorbi mai tîrziu Cassiodor a murit foarte bătrîn, în jurul anului 580 \nb) Operele din perioada laică \nParticiparea la viața politică l-a făcut pe Cassiodor, ca și pe Boetius, să-și construiască opera pe două niveluri – profan și creștin –, chiar dacă, la fel ca în cazul filozofului roman, producția sa nu poate fi divizată cu ușurință în două părți; repetăm și pentru Cassiodor ceea ce am spus despre Boetius, și anume că prezentul context ne determină, din rațiuni de spațiu, să examinăm amănunțit doar operele cu caracter religios",
    "404": " Aparțin perioadei de activitate politică a lui Cassiodor Cronicile, care, potrivit practicii introduse de Ieronim după modelul lui Eusebiu, încep de la Adam și ajung pînă în vremea lui Teodoric; în text sînt introduse, începînd cu 496, unele informații din surse directe; opera a fost compusă în jurul anului 520, la cererea lui Eutaric, ginerele lui Teodoric și prezumtivul urmaș la tron Avînd în vedere cine i-a sugerat lui Cassiodor să scrie această operă, sînt de înțeles și unele caracteristici ale ei, Cronica fiind în mod deschis filogotică, așa încît nu vorbește despre arianism, deoarece goții erau arieni, trece ușor peste jefuirea Romei de către goți în anul 410 și înglobează și alte detalii care corespund acestei cerințe Cassiodor a scris și Originile și faptele goților (De origine actibusque Getarum), o istorie a goților în douăsprezece cărți, care pornește tot de la ideea de a-i introduce pe goți în istoria lumii civilizate, exaltîndu-le virtuțile; istoria a fost terminată sub Atalaric, în 534, dar s-a pierdut; o cunoaștem doar prin intermediul unor extrase făcute în grabă în 551 de către Iordanes (cf",
    "405": " p 000) Din extrasele care s-au păstrat aflăm că opera se deschidea cu descrierea Scandinaviei, locul de unde proveneau goții, vorbea despre originile lor, începînd cu timpurile mitice, pentru a ajunge la perioada contemporană și la momentul stabilirii lor în Italia Așa cum se vede și din titlu, goții sînt numiți de Cassiodor (și de mulți alți scriitori latini înaintea lui) „geți”, pentru că astfel li se puteau atribui multe detalii istorice sau fabuloase pe care cei mai vechi scriitori greci le cunoșteau sau le inventau în legătură cu poporul nomad al geților, ce fusese plasat în cîmpiile din Rusia Teodoric era lăudat peste măsură, era figura monarhului ideal Dincolo de această atitudine encomiastică a autorului, nu putem să nu subliniem însă un nou mod de prezentare a popoarelor barbare, puse de-acum, din toate punctele de vedere, pe același plan cu celelalte popoare din vechime; și Isidor de Sevilia, în Spania dominată de vizigoți, va scrie o Istorie a poporului goților",
    "406": " Opera cea mai cunoscută a lui Cassiodor este cea intitulată Variae (se subînțelege epistulae), publicată în 537, de fapt o culegere divizată în douăsprezece cărți și formată din 468 de rescripte pe care Cassiodor le-a trimis de-a lungul carierei sale birocratice, unele în numele lui Teodoric, altele în numele succesorilor săi, Atalaric, Teodatus și Vitiges; stilul acestor epistole este deosebit de îngrijit și conform cu demnitatea socială a destinatarului; se trece de la stilul de cancelarie la stilul căutat, cu multe artificii retorice; lui Cassiodor îi place să insereze în text și digresiuni erudite referitoare la politică sau la morală, la științe sau arte, conformîndu-se astfel idealului enciclopedic ce se afirma în secolul al VI-lea Variae sînt un document de primă importanță pentru cunoașterea epocii lui Teodoric, chiar dacă au fost supuse unei revizuiri care le-a restrîns mult semnificația ca sursă de informații istorice: într-adevăr, scriitorul, în momentul publicării, a eliminat orice referire istorică atît la goți, cît și la bizantini și orice detaliu cronologic sau personal",
    "407": " După ce s-a retras din viața politică, dar nu mult după ce a încheiat redactarea culegerii Variae, Cassiodor a compus între 537 și 540 un mic tratat științific, fără prea mare adîncime Despre suflet (De anima) Opera se bazează pe tratatele scriitorilor dinaintea lui, de la Tertulian la Claudianus Mamertus, și e lipsită de originalitate, întrucît repetă, inspirîndu-se din filozofie și din Scriptură, obișnuitele enunțuri privitoare la imaterialitatea și libertatea sufletului Cassiodor o concepe, în esență, ca pe un manual și o structurează în mod limpede și riguros ca atare, „indiciu al unei mentalități necreatoare, organizatoare, practice, înclinate spre ordine și regularitate” (Simonetti) \nb) Operele scrise la Vivarium \nImportanța acestei mănăstiri este, sub anumite aspecte, cu totul neobișnuită, însă rolul său a fost adesea exagerat, ca și cum ar fi fost un centru de cultură greacă (deși călugării nu vorbeau și nu citeau în grecește – ca dovadă, li se aduseseră traduceri în limba latină); a fost exagerat și pentru că a fost considerată o adevărată bibliotecă de unde și-ar fi procurat cărți marile abații de mai tîrziu, de la Bobbio, Saint-Gall sau Corbie; în realitate, la moartea lui Cassiodor mănăstirea a fost distrusă și cărțile s-au risipit (unele au ajuns în biblioteca Palatului Laterano, la Roma)",
    "408": " Nu e nici o îndoială că monahii s-au dedicat cu multă sîrguință muncii de copiere și de corectare a codexurilor vechi și că această activitate a fost foarte prețuită, în primul rînd, de Cassiodor, însă din acest punct de vedere așezămîntul de la Vivarium nu a constituit o mare noutate, pentru că o asemenea practică era constantă în toate mănăstirile latine patronate de mari literați precum Ieronim, Rufin sau Augustin Deși era o fundație laică, Vivarium-ul nu punea în practică programul cultural enunțat în rescriptul lui Atalaric despre care am vorbit mai sus și pe care îl redactase după normele retoricii Cassiodor însuși, ci respecta practicile din mănăstirile epocii, în ciuda faptului că o mare personalitate precum Cassiodor a stimulat probabil un anumit tip de activitate culturală, și anume cea focalizată asupra „gramaticii” Era vorba totuși de o activitate orientată spre studiul textelor religioase „Dacă vrem să vedem continuitatea, observă Pricoco, aceasta nu se înregistrează între schola romană și mănăstirea din Calabria, ci constă în persistenta vocație a lui Cassiodor pentru studiile biblice și religioase",
    "409": "” Ar fi simplist așadar să reducem Vivarium-ul la o instituție exclusiv intelectuală sau la o școală laică și să uităm premisele sale monastice Pretinsa „noutate” a așezămîntului trebuie să fie, din acest punct de vedere, substanțial redimensionată în noul rol de conducător al mănăstirii fondate de el însuși și pentru a răspunde cerințelor considerate de el obligatorii pentru o cultură monastică potrivită cu viziunea lui, Cassiodor a compus cîteva opere pe care le enumeră în prefața la tratatul Despre ortografie, scris la sfîrșitul vieții în scrierea acestor opere, el s-a inspirat, pe cît posibil, din literatura greacă și a desfășurat o intensă activitate de traducere a textelor grecești (în general, încredințată colaboratorilor săi), coordonînd copierea și difuzarea scrierilor lui Origen, care în parte fuseseră traduse cu două secole înainte de Rufin, ale lui Ioan Gură de Aur, ale lui Flavius Iosephus și ale altor scriitori, care, astfel, au putut fi citite în Evul Mediu",
    "410": " Totodată, împreună cu călugărul Epifanie, Cassiodor a compus Istoria Bisericii, divizată în trei părți (Historia ecclesiastica tripartita), bazată pe Istoria Bisericii a lui Socrate, Sozomen și Teodoret (cf pp 000 și urm), ca și cea scrisă de Teodoret lectorul chiar în acei ani Totuși, Cassiodor a modificat planul lucrării în curs de elaborare: la început, ar fi vrut doar să traducă în latină compilația lui Teodoret lectorul, însă ulterior l-a însărcinat pe Epifanie să traducă operele celor trei istorici și a făcut el însuși o compilație pe baza materialului pus la dispoziție de Epifanie A rezultat o operă în douăsprezece cărți care, în ciuda lacunelor și a pasajelor redactate în grabă, a avut o importanță fundamentală pentru cultura medievală Alte scrieri ale lui Cassiodor compuse la Vivarium sînt opere originale, chiar dacă și ele sînt dovada unei mentalități de compilator și nu a unei capacități de a organiza într-un mod nou o doctrină personală",
    "411": " Ne referim la Comentariile la Psalmi (Commenta Psalterii), compuse în 554-555 Acestea au la bază mai ales – însă nu în mod absolut – Explicațiile la Psalmi (Enarrationes in Psalmos) ale lui Augustin (p 000); interpretarea este exclusiv alegorică și spirituală, bogată în elemente de simbolistică și de aritmologie; o serie de divagații cu conținut teologic sînt sugerate chiar de unii Psalmi; se observă că autorul cunoaște bine teoriile retorice, pe care le adaptează la interpretarea textului Noutatea scrierii constă în această atitudine, deoarece pentru Cassiodor retorica devine un auxiliar necesar al exegezei Acestei preocupări îi corespunde și faptul că textul este însoțit de anumite „note”, mai precis de semne specifice care aveau ca scop facilitarea interpretării pasajelor complicate Și în această operă, ca și în tratatul despre suflet, Cassiodor încearcă să facă o expunere în același timp sistematică și sintetică, fie comentînd toți Psalmii, fie, din evidente rațiuni de spațiu, prescurtînd ceea ce predecesorii săi Augustin și Origen trataseră pe larg",
    "412": " Alte texte de exegeză sînt: Prezentarea Epistolei către Romani (Expositio epistolae ad Romanos), ce se dorește o reelaborare a textului prin eliminarea unui comentariu al lui Pelagius pe marginea epistolelor pauline: Cassiodor s-a ocupat personal de revizuirea Epistolei către Romani, lăsînd în sarcina călugărilor celelalte epistole; un Rezumat al epistolelor apostolilor, al Faptelor lor și al Apocalipsei (Complexiones in epistolis apostolorum et actibus eorum et Apocalypsi), care, așa cum spune și titlul, respectă criteriul dimensiunilor reduse și este compus mai ales din adnotări pe marginea textului îmbinarea preocupărilor sacre cu activitatea culturală profană, mai ales retorică, practicată la Vivarium se manifestă în cel mai înalt grad în Principii (Institutiones), mai precis în Principiile modului cum trebuie să fie înțelese textele sacre și textele profane, în două cărți în intenția autorului, lucrarea trebuia să răspundă necesității de a crea o știință teologică pentru călugării de la Vivarium și de aceea ambele cărți au ca obiect introducerea în științe",
    "413": " Prima carte e consacrată scriitorilor de la care pot fi învățate diferitele discipline: în primul rînd Biblia, cu exegezele Sfinților Părinți, care fac trimitere la ea, apoi operele teologice, istoriile politice și istoriile literare, marii scriitori ai Bisericii; a doua carte tratează Cele șapte arte liberale, ale căror concepte sînt ilustrate cu ajutorul unor exemplificări din scriitori greci și latini, însă cultura sacră rămîne tot timpul preponderentă în raport cu orice altă formă Aceleași intenții îl animă pe Cassiodor și atunci cînd compune un scurt și sintetic Tratat de ortografie (De orthographia), scris chiar la sfîrșitul vieții; tratatul devenise necesar pentru că monahii erau tot mai des lipsiți de educația elementară, semn al decăderii culturii și al întoarcerii Italiei la barbarie \n\nBibliografie Pentru Chronica: MGH, Auct Antiquiss: Chron minora 2, 1894 (Th Mommsen); Variae, în MGH, Auct Antiquiss 12, 1894 (Th",
    "414": " Mommsen); CChrLat 96, 1973 (AJ Fridh); De anima, în CChrLat 96, 1973 (cu Variae: J-W Halporn); pentru Comentariile la Psalmi, cf CChrLat 97-98, 1958 (M Adriaen); Historia Ecclesiastica Tripartita, în CSEL 71, 1952 (W Jacob, R Hanslik); Institutiones, ed Mynors, Clarendon Press, Oxford, 1963 Studii: A Momigliano, „Cassiodoro”, în Dizionario Biografico degli Italiani, Roma, 1978; M Cappuyns, Cassiodore, DHGE 11, pp 1349-1408; R Schlieben, Christliche Theologie und Philologie in der Spätantike, de Gruyter, Berlin, New York, 1974; A Quacquarelli, „La elocutio di S Agostino nelle riflessioni di Cassiodoro”, în ***, Miscellanea di studi agostiniani in onore di PA Trapè, Augustinianum, Roma, 1985, pp 385-403; S Pricoco, „Il Vivario di Cassiodoro”, în ***, Flavio Magno Aurelio Cassiodoro Atti della settimana di studi (Cosenza-Squillace, 19-24 settembre 1983), sub îngrijirea lui S",
    "415": " Leanza, Rubbettino, Soveria Manelli, 1986, pp 357-377 (retipărit în Idem, Monaci Filosofi e Santi Saggi di storia della cultura tardoantica, Rubbettino, Soveria Manelli, 1992, pp 179-206); din susmenționatul volum colectiv Flavio Magno Aurelio Cassiodoro amintim și studiile semnate de F Della Corte, U Pizzani, J Fontaine, F Bertini, C Curti, A Garzya, G Orlandi, G Aricò, VA Sirago, M Mazza, L Cracco Ruggini, J Gribomont, L Holtz, A Quacquarelli, Y-M Duval, K Zelzer, M Pavan De asemenea, Istituto di Studi su Cassiodoro e sul Medioevo in Calabria, cu sediul la Squillace, editează o serie de publicații dedicate acestui subiect, sub coordonarea științifică a lui S Leanza Dintre acestea amintim: Cassiodoro Dalla corte di Ravenna al Vivarium di Squillace Actele Congresului internațional, Squillace, 25-27 octombrie 1990, Rubbettino, Soveria Manelli, 1993 (studii de Fr",
    "416": " Prinz, E Paratore, U Pizzani, VA Sirago, P Radici Colace, M Milazzo, M Zelzer, E Peretto, M Di Marco, G Falcone și alții) \n9 Iordanes \nDin cercul lui Cassiodor, a cărui Istorie a goților a și rezumat-o, așa cum am văzut, face parte și Iordanes, got sau alan prin naștere, secretar al lui Guntiges, un funcționar got al Imperiului de Răsărit Cînd Iordanes a început însă acel rezumat, era cunoscut deja ca scriitor, iar activitatea sa se desfășoară înainte de 550; după aceea, s-a „convertit” (la viața monastică sau la catolicism, pentru că era arian: nu se știe precis) Iordanes începuse să scrie o Cronică prescurtată (Abbreviatio Chronicorum), mai precis o trecere rapidă prin întreaga istorie universală; și-a întrerupt munca pentru a se dedica rezumării Istoriei goților a lui Cassiodor, a cărei versiune abreviată a fost intitulată Originile și faptele geților (De origine actibusque Getarum), adică ale goților, așa cum am spus mai sus (opera se mai numește și Istoria geților sau Getica)",
    "417": " S-a întors apoi la Cronica lăsată neterminată și a completat-o scriind Compendiul cronologic sau originea și faptele poporului roman (De summa temporum vel origine actibusque gentis Romanae) în timpul redactării Istoriei geților, în care Iordanes împrumută de la Cassiodor atît materialul, cît și intenția encomiastică, se desfășoară un prim episod victorios din recucerirea bizantină a Italiei și de aceea scriitorul ține să adauge că magnificul popor al goților a trebuit să se încline în fața unui popor și a unui principe mai puternici și mai nobili: este evident că Iordanes simte nevoia să găsească atitudinea cea mai potrivită față de Iustinian și de bizantini Opera intitulată Originile și faptele poporului roman începe, conform proiectului originar, de la Adam și constă într-o istorie universală care ajunge pînă la Augustus și care cuprinde referiri la istoria biblică și la istoria Orientului, bazîndu-se în esență pe Chronica lui Eusebiu-Ieronim Iordanes trece în revistă, doar cu puține detalii în plus, toată istoria romană de la origini pînă în vremea sa, adică pînă în 547, folosindu-se de diferite izvoare profane, precum Florus, Marcellinus Comes, Eutropius și alții",
    "418": " în viziunea lui Iordanes, istoria romanilor stă alături de cea a goților, în sensul că acestea au fost popoarele cele mai importante din Antichitate: Iordanes acordă deci mare atenție popoarelor barbare, atitudine pe care am întîlnit-o deja la Cassiodor în ciuda conținutului în aparență „tehnic” al operei sale, Iordanes se bazează pe criterii de interpretare globală a istoriei vremurilor trecute și a celei a epocii sale De aceea, adoptă cîteva concepții tipice istoriografiei creștine în primul rînd, reia doctrina celor patru imperii (babilonieni, mezi, perși, greci) care apare în Cartea lui Daniel, adăugînd, cam mecanic, Imperiul romanilor Pe de altă parte, Iordanes nu povestește aceste perioade istorice dintr-un autentic impuls „științific” sau erudit, ci pentru ca acela care citește, văzînd nenorocirile din trecut (și altele care amenință epoca prezentă), să se „convertească” Vremurile creștine, acelea în care s-a răspîndit noua religie, nu sînt vremuri fericite, așa cum în mod simplist lăsase să se înțeleagă Orosius: Iordanes scrie avînd în spate o istorie de o sută cincizeci de ani de devastări și războaie barbare",
    "419": " Iordanes e un got care a învățat întîi limba greacă și apoi limba latină și scrie simplu, încercînd să evite înfloriturile retorice, iar această simplitate a facilitat, poate, răspîndirea operei sale \n\nDintre operele istorice, mai amintim Cronica ilirului Marcellinus Comes, care a trăit în prima jumătate a secolului al VI-lea la Constantinopol și a continuat opera lui Ieronim cu perioada 378-534, cu o mare precizie a detaliilor; apoi așa-numitul Anonim Valesian, o operă anonimă constituită din două secțiuni, prima scrisă de un păgîn din secolul al IV-lea care trăiește în timpul împăratului Constantin, iar a doua parte fiind opera unui creștin antiarian ce povestește istoria domniilor lui Odoacru și Teodoric; scriitorul sesizează schimbarea apărută în politica din ultima parte a guvernării lui Teodoric și e o sursă foarte importantă pentru cunoașterea vieții lui Boetius, pe care îl laudă foarte mult, condamnîndu-l cu asprime pe regele got \n\nBibliografie",
    "420": " Ediții: MGH, Auctores Antiquissimi 5, 1, 1882 (Th Mommsen); O Giordano, Jordanes e la storiografia del VI secolo, Adriatica, Bari, 1973; B Luiselli, „Sul De summa temporum di Jordanes”, în Romano-barbarica 1 (1976), pp 83-133; W Bracke, L’Anonymus Valesianus II ch 79-96 Texte et commentaire, Pátron, Bologna, 1992 \n10 Dionisie cel Mic \nîn contextul operei și al vieții lui Cassiodor îl putem aminti și pe Dionisie cel Mic (așa cum a vrut el însuși să-și spună, din modestie), originar din Sciția, sosit la Roma în jurul anului 500, decedat prin 545 Cassiodor îl numește „călugăr” și îl laudă pentru cunoașterea Scripturii și pentru deplina stăpînire a limbii grecești și a celei latine; cîțiva ani, Dionisie a avut strînse legături cu Cassiodor, însă a murit înainte de întemeierea mănăstirii de la Vivarium Cum cunoștea bine limba greacă, la cererea cercurilor romane, unde acea limbă era tot mai puțin cunoscută, Dionisie a tradus diverse texte sinodale sau scrise de autori din secolul al V-lea care avuseseră legătură cu conciliile, precum Chiril al Alexandriei; a tradus și Facerea omului de Grigorie de Nyssa; a alcătuit o Culegere de canoane (Codex Canonum Ecclesiasticorum), în latină, care e o traducere a canoanelor celor mai importante concilii, de la Niceea la Calcedon",
    "421": " Această culegere s-a păstrat în două redactări, amîndouă dedicate episcopului Ștefan de Salona și cu puțin posterioare anului 500 Ulterior, la cererea papei Hormisdas (514-523), Dionisie a făcut o altă traducere, mai literală, a acelorași canoane, însă aceasta s-a pierdut A mai alcătuit o Culegere a decretelor pontifilor Romei (Collectio decretorum pontificum Romanorum: așa-zisele Decretale), începînd cu cele ale papei Siricius (384-399) pînă la Anastasius al II-lea (496-498) A scris, prin anii 525-526, cîteva cărți erudite despre Paști și despre data acestei sărbători (Liber de Paschate, Argumenta Paschalia, Epistulae duae de ratione Paschae) \n\nBibliografie Ediție: PL 67 \n11 Grigorie cel Mare \nUltimii ani ai vieții lui Cassiodor, retras în mănăstirea sa, situată la o extremitate a Italiei, coincid cu anii carierei ecleziastice a celui care, în 590, a devenit papă cu numele de Grigorie, supranumit apoi cel Mare, și s-a stins în 604",
    "422": " Degradarea și nenorocirile care se abăteau asupra Italiei în vremurile îngrozitoare în care trăia Cassiodor, și pe care el le-a resimțit mai ales ca pe o răspîndire a ignoranței și a barbariei, au fost și pentru Grigorie cel Mare experiențe vii și dureroase, papa fiind nevoit să intervină pe teren, ca să spunem așa, pentru a astupa breșele care se deschideau continuu Invaziile longobarzilor, care ajunseseră, la un moment dat, să amenințe chiar Roma; stăpînirea bizantină, incapabilă să-i respingă pe barbari și, pe deasupra, nesățioasă și tiranică, însă, oricum, singura putere civilizată și legitimă pe care se putea conta; provinciile, îndepărtate, amenințate și ele de barbarii de-acolo sau intrate sub dominația Bizanțului, ostil și bănuitor față de Roma: era nevoie de intervenții peste tot pentru ca legea să fie respectată, pentru ca Biserica să-și păstreze drepturile, pentru ca nimeni să nu-i asuprească pe credincioși, dar și pentru ca prelații să nu comită abuzuri",
    "423": " Mizeria și ruina, chiar și calamitățile erau prezente peste tot, și în special în Italia, iar papa a fost nevoit să intervină, în toate modurile posibile, pentru a găsi o soluție; de aceea a fost supranumit „consulul lui Dumnezeu”, din moment ce consulii laici renunțaseră la însărcinările lor Grigorie s-a născut la Roma în jurul anului 540, într-o familie bogată și nobilă: tatăl fusese senator, unul dintre strămoșii săi fusese papa Felix al III-lea (483-492), iar cele trei surori duceau o viață de călugărițe, probabil în casa părintească; numele, tipic grecesc, ne-ar putea face să ne gîndim că în familia sa era prețuită cultura greacă Și el a făcut carieră politică sub bizantini, așa cum se întîmpla de obicei cu descendenții familiilor nobile: înainte de 573, era prefect de Roma, cea mai înaltă funcție civilă însă, la puțin timp după ce a împlinit treizeci de ani, a renunțat la viața lumească, și-a împărțit averile celor săraci, a întemeiat șase mănăstiri pe întinsele sale domenii din Sicilia și s-a retras ca să ducă o viață ascetică într-o mănăstire construită în palatul său de pe Celio, la Roma",
    "424": " în vremea lui Grigorie, monahismul era mai mult un mod de viață și mai puțin o structură organizată, iar regula Benedicti se va impune abia mai tîrziu însă papa Benedict I (574-578) i-a cerut să părăsească mănăstirea și, într-o epocă în care călugării erau încă laici, l-a făcut diacon și l-a determinat să înceapă o carieră ecleziastică, iar succesorul lui Benedict, Pelagius al II-lea (578-590), l-a trimis ca nunțiu la curtea de la Constantinopol, între 579 și 585, pe lîngă împăratul Maurițiu întors la Roma, Grigorie și-a reluat viața în mănăstire, la care a trebuit să renunțe atunci cînd a fost chemat, prin consens popular, în ciuda refuzului său, să ocupe scaunul pontifical, la 3 septembrie 590, deoarece Pelagius murise de ciumă cu cîteva luni înainte A început imediat să se îngrijească de bolnavii de ciumă, îndemnînd pe toată lumea să-și facă datoria în acea împrejurare, și a instituit procesiuni publice, așa cum îi spunea intuiția lui de expert în liturgică",
    "425": " Pe lîngă acest flagel, mai era și foametea ce bîntuia din anul precedent din cauza inundațiilor dezastruoase provocate de revărsarea Tibrului Ca pontif, Grigorie s-a angajat cu toată energia în conducerea Bisericii, care trebuia să-și asume rolul de unică societate organizată într-o lume aflată în descompunere Papa însuși era convins că nenorocirile care se abăteau asupra creștinătății, în special în Italia, erau un semn al apropierii sfîrșitului lumii Patrimoniul Bisericii, a spus el, nu e altceva decît patrimoniul celor săraci Papa s-a angajat cu toată ființa în îndeplinirea datoriei sale, pînă la moarte, survenită la 12 martie 604, cu o rîvnă comparabilă cu aceea a lui Vasile cel Mare sau Ioan Gură de Aur Viața lui a fost un drum anevoios și dureros, drumul unui mistic constrîns să facă față problemelor secolului, asaltat de chinuri morale și de suferințe fizice Deseori bolnav, el vorbește despre bolile lui cu simplitate în numeroase scrisori și chiar în public, în predicile ținute în fața poporului",
    "426": " Faima sa, nu numai cea de scriitor, ci și cea de om politic, și mai ales faima de sfînt și de organizator al acțiunilor de binefacere ale Bisericii în folosul celor loviți de soartă, e dovedită de faptul că imediat după moarte au circulat biografii ale lui și că a fost considerat unul din cei patru mari învățați ai Occidentului De o crucială importanță pentru istoria civilizației occidentale a fost și evanghelizarea Angliei, inițiată de el \na) Administrarea Bisericii \nEnergica și neprețuita activitate a papei, exercitată în nenumărate moduri, nu numai în plan politic, ci și în viața Bisericii, este reflectată într-un bogat și foarte interesant Epistolar (Registrum epistolarum), un document de o importanță majoră pentru istoria acelor vremuri: sînt 854 de scrisori împărțite în paisprezece cărți; pe lîngă cele ale lui Grigorie, au fost adunate și unele epistole ale predecesorului său, papa Pelagius al II-lea, care au fost redactate probabil de Grigorie însuși, pe atunci diacon",
    "427": " Problemele cu care se confruntă Grigorie sînt diverse: pontiful trebuie să mențină legăturile cu împăratul Bizanțului, pentru că acesta rămînea totuși singurul reprezentant al puterii laice legitime Pentru a apăra Roma asediată de longobarzi, papa făcuse o înțelegere cu barbarii și fusese criticat cu asprime de împărat Nici raporturile cu Patriarhatul de Constantinopol nu au fost mult mai bune Conciliul de la Calcedon recunoscuse titlul de patriarhat al sediului din Constantinopol, însă această hotărîre, determinată de presiunile exercitate de curtea bizantină, fusese contestată de Leon cel Mare, așa cum am văzut (p 000) Patriarhul Ioan Postitorul (582-595), susținut de împăratul Maurițiu, a adăugat la titlul său și pe acela de „ecumenic”, în ciuda opoziției lui Pelagius al II-lea și apoi a lui Grigorie, care a adoptat pentru sine titlul de servus servorum Dei („slujitor al slujitorilor lui Dumnezeu”) în momentele tragice ale apărării sediului din Roma",
    "428": " Fără să conteste dependența sa de Constantinopol, Grigorie s-a dedicat cauzei credinței și a apărării Italiei, păstrîndu-și o cît mai mare independență în raport cu orice putere politică Trebuia administrat cu grijă și patrimoniul Sfîntului Petru, constituit din cele mai întinse posesiuni din lumea latină; latifundiile Bisericii se găseau în Italia, Sicilia, Sardinia și Corsica, Gallia și Africa Grigorie a înțeles că, ieșind de sub autoritatea împăratului, devenea, în consecință, păstorul Occidentului barbar Din acest motiv, nu s-a mai orientat spre Orient și spre controversele dogmatice, așa cum făcuseră papii pînă atunci, ci spre Occident, fiind primul papă care a corespondat continuu cu conducătorii barbarilor, mai ales cu cei ai francilor în mediul ecleziastic, Grigorie a întărit controlul papalității asupra diferitelor Biserici A reușit să rezolve conflictele în urma cărora se desprinseseră de Roma episcopatele ce depindeau de Aquileia după schisma celor Trei Capitole",
    "429": " în 596 l-a trimis pe Augustin din Canterbury să organizeze sediile episcopale din Britannia, locuită încă de anglii păgîni Cu siguranță, evanghelizarea promovată de Grigorie poate fi criticată astăzi, deoarece papa a făcut poate prea multe concesii, a atenuat prea mult opoziția dintre idolatrie și catolicism, stimulînd implicit persistența anumitor obiceiuri păgîne, mai ales în domeniul dreptului familial Acest fapt contrastează cu duritatea cu care i-a tratat pe păgînii aflați în interiorul granițelor imperiului; față de evrei, în schimb, el s-a arătat relativ tolerant „Caracteristica geniului său a fost aceea de a admite că religia catolică se putea disocia de stăpînirea romană și că viitorul neamului omenesc nu era indisolubil legat de prosperitatea sau dispariția Romaniei” (Gillet) Față de barbari însă, Grigorie a avut o atitudine ostilă, fie din cauza formației sale culturale, fie pentru că era condiționat de cercurile aristocratice de la Roma, din care provenea și el, fie pentru că vedea de aproape amenințarea barbarilor, adică a longobarzilor",
    "430": " Tot atîta grijă a arătat față de episcopatele din Gallia și din Spania (vom vorbi despre prietenia sa cu Leandru, episcopul de Sevilia) La începutul pontificatului său, către 591, a scris Regula pastorală (Regula pastoralis), ca o normă pentru sine și pentru oricine și-ar asuma această sarcină dificilă, arătînd cum trebuie păstorite sufletele altora și cum să-ți rostuiești viața după Evanghelie Opera nu este foarte profundă și e sub valoarea celorlalte scrieri ale papei E un lung tratat sub formă de epistolă, adresată lui Ioan, episcop de Ravenna, care îi reproșase lui Grigorie că încercase să refuze funcția de episcop al Romei Situația e similară cu aceea în care se găsise Grigorie de Nazianz și se poate ca Grigorie să fi citit Omilia 2 a acestuia și tratatul Despre preoție al lui Ioan Gură de Aur Regula a fost foarte răspîndită și a fost tradusă în greacă de patriarhul Antiohiei, Anastasius al II-lea, cînd Grigorie era încă în viață; la sfîrșitul secolului al IX-lea, regele Alfred a tradus-o personal în saxonă",
    "431": " Ca om al Bisericii, conștient de importanța liturghiei, i se atribuie două texte la fel de celebre: un Sacramentariu Gregorian (Sacramentarium Gregorianum), adică un liturghier, și un Antifonar pentru slujbă (Antiphonarius Missae), o culegere de cîntece corale, textul de bază al viitorului cînt gregorian Cercetările mai recente au stabilit totuși că nu toate aceste opere îi aparțin lui Grigorie \nb) Operele exegetice \nActivitatea lui Grigorie în acest domeniu a fost deseori subapreciată de cercetători (Harnack a inventat pentru el obtuza definiție Vulgärkatholizismus, „catolicism vulgar, umil”), dar în prezent doctrina lui spirituală atrage în fiecare zi tot mai mult atenția cititorilor Prima sa operă este reprezentată de cele treizeci și cinci de cărți ale scrierii Despre morală în Iov (Moralia in Iob), compuse cînd Grigorie se găsea la Constantinopol ca nunțiu papal Așa cum indică titlul, exegetul are preocupări preponderent morale, chiar dacă reușește să valorifice învățătura lui Origen care, deși îndepărtată în timp, ajunge pînă la el, însă nu neglijează nici exegeza istorică",
    "432": " E vorba, probabil, de o serie de conferințe, prezentate unor grupuri de călugări care îl însoțiseră pe scriitor în timpul șederii sale la Constantinopol El a revăzut aceste omilii după ce s-a întors la Roma, în 595, și le-a dat o formă scrisă, așa cum rezultă din prefața trimisă lui Leandru, episcop de Sevilia, căruia i-a dedicat opera Grigorie nu credea că aceste predici pot fi rostite în fața oamenilor simpli, ci considera că sînt destinate doar lecturii și meditației; scrierea nu e un adevărat comentariu științific, ci constă într-o serie de considerații cu caracter moral, prezentate așa cum îi veneau în minte, așadar cu numeroase digresiuni, într-un stil destul de prolix Și totuși, tocmai aceste digresiuni conferă o caracteristică precisă textului gregorian, atît în această operă, cît și în omilii: textul sacru nu solicită numai agerimea criticului, ci și dispoziția spirituală a celui care îl citește în mod repetat pentru a extrage mereu noi învățăminte",
    "433": " Grigorie considera însă că predicarea în fața poporului este o datorie precisă pentru orice episcop și s-a adresat poporului compunînd omilii mai simple, datînd din anii pontificatului său; multe dintre ele, cu siguranță, s-au pierdut Posedăm patruzeci de Omilii despre Evanghelii (Homiliae in Evangelia), rostite în anii 590-591; caracterul lor e simplu, aprofundarea doctrinală redusă, tonul accentuat didactic, însă conținutul nu este nici banal și nici plat; numeroase exemple îl anunță deja pe autorul Dialogurilor Avem apoi douăzeci de Omilii despre Iezechiel (Homiliae in Ezechielem) care au fost rostite, în schimb, în fața unui auditoriu compus mai ales din călugări Mai precis, în prefața la prima carte, Grigorie declară că a ținut aceste predici în fața poporului și că le-a corectat opt ani mai tîrziu (adunîndu-le în două cărți) la cererea călugărilor din Mănăstirea Sfîntul Andrei (întemeiată chiar de el) în ele se simte (așa cum rezultă din prefața la a doua carte) neliniștea provocată de expediția din 593 a regelui longobard Agilulf contra Romei, lăsată fără nici un sprijin de Bizanțul sub a cărui stăpînire – și protecție – se afla",
    "434": " Există și un Comentariu la prima carte a Regilor (In librum primum Regum expositiones), adică la 1 Sam 1-16, care nu este scris de Grigorie, ci e redactat de un călugăr, Claudiu, care a așternut în scris ceea ce auzise din explicațiile lui Grigorie; la fel s-a întîmplat și cu Comentariul la Cîntarea Cîntărilor (Expositio in Cantica Canticorum), din care ne-au parvenit fragmente și unde se reia interpretarea alegorică tradițională Aceeași intenție morală, de data aceasta accentuată în sens ascetic, stă și la baza celor patru cărți de Dialoguri (Dialogi de vita et miraculis patrum italicorum), care au o finalitate didactică precisă, deoarece, prezentînd într-un stil simplu și într-un limbaj foarte accesibil, potrivit cu înțelegerea oricui, viața multor personaje cunoscute pentru virtutea și sfințenia lor, constituie exemple pe care credincioșii trebuie să le urmeze Dacă Regula pastorală era dedicată clerului, o dată cu Dialogurile Grigorie vrea să scrie o carte de pilde destinată oamenilor fără carte, pentru a arăta că nu numai Orientul se poate mîndri cu sfinții și anahoreții săi, ci și Occidentul",
    "435": " Poate că scriitorul a folosit ca model pentru opera sa Istoria religioasă (Historia Philothea) a lui Teodoret de Cyr (cf p 000), cu intenția de a scrie o serie de „Vieți ale Părinților Italiei”, așa cum scrierea lui Teodoret era o culegere de „Vieți ale Părinților” Siriei în luna iulie a anului 593, Grigorie i-a trimis o scrisoare lui Maximian, episcop de Siracuza, prin care îi cerea să-i procure povestiri hagiografice potrivite pentru cartea sa; compunerea operei datează așadar cam din acea perioadă Scrierea este concepută ca o conversație între Grigorie și un tînăr discipol al său, diaconul Petru, care, înfățișat ca o persoană foarte neștiutoare, vorbește în numele ignoranților ce trebuie instruiți Episoadele se succedă fără nici o legătură între ele și conțin minuni, viziuni și vindecări miraculoase Important e faptul că a doua carte îi este dedicată în întregime Sfîntului Benedict",
    "436": " Cercetătorii și-au pus întrebări în privința tipului de credință creștină din vremea lui Grigorie, însă această operă nu trebuie nicidecum disprețuită ca semn al unui creștinism elementar, deoarece constituie un prețios document de credință populară și poate fi interesantă și pentru cercetătorii din domeniul istoriei religiilor Gillet observă că obiecțiile pe care le-a provocat credulitatea lui Grigorie, așa cum transpare din aceste Dialoguri, sînt cel puțin nejustificate în raport cu aprobarea generală de care se bucură, în schimb, Dialogurile lui Sulpicius Severus, cu mult inferioare celor ale lui Grigorie în ce privește finețea, grația și spontaneitatea Trebuie să admirăm însă capacitatea de adaptare a lui Grigorie la acest gen popular și întocmai în această capacitate de adaptare constă una dintre caracteristicile marii sale personalități în Dialoguri, Grigorie a renunțat intenționat la acuratețea lingvistică și la căutarea ritmului, ce caracterizau celelalte opere ale sale Cu toate acestea, Dialogurile nu pot fi considerate o „operă populară”, în sensul că ar avea un nivel intelectual scăzut",
    "437": " în timpul pontificatului lui Zaharia (741-752), Dialogurile (la fel ca Regula pastorală, anterior) au fost traduse în greacă, lucru care se întîmpla foarte rar cu un text latin, și apoi chiar în arabă și în saxonă, astfel încît în Orientul grecesc Grigorie este supranumit și astăzi „Dialogul” \nc) Temele meditației gregoriene \nAșa cum s-a putut vedea din această rapidă trecere în revistă a activității și operei marelui papă, Grigorie a îmbinat angajamentul practic, orientat spre binele Bisericii, cu preocuparea pentru ascetism, prezentă în toate scrierile sale în consecință, Grigorie nu este important pentru gîndirea sa solid și rațional organizată (o „teologie”, s-ar putea spune), ci mai mult pentru meditațiile sale ascetice și spirituale El credea, ca mulți alți gînditori din acea perioadă, că desăvîrșirea poate fi o aspirație permanentă atît în viața ascetică (la limită, în viața privată), cît și în viața monahală Această perfecțiune ascetică este cea mai bună pregătire pentru contemplație, chiar dacă cei ce îmbină acțiunea cu contemplația (adică asceza propriu-zisă și activitatea în mijlocul oamenilor) duc o viață mai apropiată de perfecțiune în raport cu cei care se dedică exclusiv contemplației",
    "438": " Viața mixtă prin excelență a fost aceea dusă de apostoli, pentru că ei îndeplineau cele două cerințe ale perfecțiunii creștine Contemplația, la rîndul ei, presupune asceza și, prin urmare, se dezvoltă gradual, prin pocăință, iubire, mîhnire pentru propriile păcate, frică: raportul dintre suflet și Cristos, prezentat simbolic în Cîntarea Cîntărilor, constituie, conform unei lungi tradiții, emblema acestei contemplații Sursa principală a interpretării spirituale propuse de Grigorie pare să fie Augustin \nd) Stilul literar gregorian \nEste citată de obicei, cînd e vorba despre interesul arătat (sau nu) de Grigorie pentru stilul literar, o sentință a sa, rămasă faimoasă, care se găsește în prefața descrierii Despre morală în Iov, dedicată lui Leandru de Sevilia: „Consider că nu e deloc un lucru de laudă să silești cuvintele oracolului lui Dumnezeu să se supună regulilor lui Donatus” (faimosul gramatic din secolul al IV-lea: Indignum vehementer existimo ut verba caelestis oraculi restringam sub regulis Donati)",
    "439": " O astfel de afirmație de principiu contrastează, cum se întîmplă adesea la scriitorii creștini, cu practica efectivă urmată apoi de Grigorie în acel pasaj, scriitorul afirmă și că nu se îngrijește să evite stridența unor cuvinte rău puse împreună, confuzia produsă de barbarisme și alte reguli de acest gen Recent, L Holtz a observat că, prin această declarație de principiu, Grigorie nu voia deloc să respingă o scriitură conformă cu exigențele unui stil îngrijit, ci să conteste (chiar fără să-i amintească numele) regulile stabilite de Cassiodor, care publicase chiar în acea perioadă Principiile, de unde Grigorie ar fi extras acele afirmații, punîndu-le împreună sub formă de centone* Cassiodor le recomandase copiștilor săi să nu corecteze manuscrisele textelor din Scriptură pe baza regulilor gramaticii Așadar, Grigorie nu se prezintă ca și cum el ar scrie „oracolele lui Dumnezeu”, ci intenționează să respingă regulile amănunțite propuse de Cassiodor în Principii, nenumăratele detalii ale regulilor sale gramaticale",
    "440": " El condamnă acest tehnicism cînd e vorba nu numai de cuvintele lui Dumnezeu, ci și de scrierile Părinților Bisericii sau de propriile sale scrieri în rest, sîntem departe de a avea un studiu serios consacrat stilului lui Grigorie, care este, poate, ultimul scriitor important din Occidentul latin Fontaine subliniază persistența prozei ritmice în operele pontifului, osmoza cu stilul biblic, influența liturghiei romane și a oratoriei sacre, al cărei model se formase cu un secol în urmă, o dată cu Leon cel Mare, papă ca și Grigorie \n\nBibliografie Ediții: PL 77, 13-128 (Regula Pastoralis); CChrLat 140-140A, 1982 (Registrum Epistolarum: D Norberg); 142, 1971 (Homiliae in Hiezechielem: M Adriaen); 143-143A, 1979; 143B, 1985 (Moralia in Iob: M Adriaen); 144, 1963 (Expositio in Canticum Canticorum; in librum primum Regum: P Verbraken); Opere di Gregorio Magno, Città Nuova, Roma: I, 1, 1992 (Commento morale a Giobbe 1: I-VIII, ed",
    "441": " P Siniscalco, intr C Dagens, trad E Gandolfo); III, 1-2, 1992-1993 (Omelie su Ezechiele I-II, ed V Recchia, intr V Recchia, trad it și pref E Gandolfo); SChr 32, 1952 (Moralia in Iob I-II: R Gillet, A de Gaudemaris); 212, 1974 – 221, 1975 (Moralia XI-XVI: A Bocognano); 251, 1978 (Dialogi: A de Vogüé); 260, 1979 – 265, 1980 (Dialogi: A de Vogüé, P Antin); 314, 1984 (Commentaire sur le Cantique des Cantiques: R Bélanger); 327, 1986 – 360, 1990 (Homélies sur Ezéchiel I-II: Cl Morel); 351, 1989 (Commentaire sur le premier Livre des Rois: A de Vogüé); 391, 1993 (II: Ch de Vuillaume); 370-371, 1991 (Registre des lettres I-II: P Minard); 381-382, 1992 (Règle pastorale I-II: B Judic, F Rommel, Ch Morel)",
    "442": " Trad it: CTP 17-18, 1979-1980 (Omelie su Ezechiele: E Gondolfo); 28, 1981 (La regola pastorale: Maria Teresa Lovato) Studii în primul rînd, R Godding, Bibliografia di Gregorio Magno (1890-1989), Città Nuova, Roma, 1990; acest repertoar oferă informații despre diferitele domenii de cercetare Pentru o orientare generală, studiul lui J Richards, Il console di Dio, trad it Sansoni, Firenze, 1984; cităm aici alte cîteva studii, fără intenții exhaustive: G Penco, „La dottrina dei sensi spirituali in Gregorio Magno”, în Benedictina 17 (1970), pp 161-201; Idem, „S Gregorio e la teologia dell’immagine”, ibidem, 18 (1971), pp 32-45; Idem, Storia del monachesimo in Italia, Jaca Book, Milano, 1983; R Manselli, „Gregorio Magno e la Bibbia”, în La Bibbia nell’Alto Medioevo, Centro Ital di Studi sull’Alto Medioevo, Spoleto, 1963, pp 67-101; J Leclercq, Cultura umanstica e desiderio di Dio, trad",
    "443": " it Sansoni, Firenze, 19832; R Gillet, Dictionnaire de spiritualité, art Saint Grégoire le Grand; V Recchia, L’esegesi di Gregorio Magno al Cantico dei Cantici, SEI, Torino, 1967; Le omelie di Gregorio Magno su Ezechiele, Quaderni di VetChr, Bari, 1974; Cl Dagens, Saint Grégoire le Grand, Et Augustiennes, Paris, 1977; G Cremascoli, Novissima hominis nei Dialoghi di Gregorio Magno, Pátron, Bologna, 1979; JM Petersen, The Dialogues of Gregory the Great in their Late Antique Cultural Background, Studies and Texts 69, Toronto, 1984; ***, Grégoire le Grand, Actes publiés par J Fontaine, R Gillet, St Pellistrandi, Et du Centre Nationale de la Recherche Scientifique, Paris, 1986 (între altele, semnalăm contribuțiile semnate de G Cracco, L Cracco Ruggini, M Forlin Patrucco, S Boesch Gajano, A de Vogüé, Y-M Duval, J",
    "444": " Fontaine și L Holtz); N Scivoletto, „I limiti dell’ars grammatica in Gregorio Magno”, în Giornale italiano di filologia, 17 (1964), pp 210-238; L Holtz, „Le contexte grammatical du défi à la grammaire: Grégoire et Cassiodore”, în Grégoire le Grand, cit, pp 531-540; V Recchia, art Gregorio Magno, în Dizionario degli Scrittori Greci e Latini II, Marzorati, Milano, 1987; V Paronetto, Gregorio Magno Un maestro alle origini cristiane d’Europa, Studium, Roma, 1985; ***, Atti del Convegno su Gregorio Magno, Augustinianum, Roma, 1991 \n\nCu Grigorie cel Mare, în Italia, și Grigorie de Tours, în Franța (pp 000 și urm), de obicei, e considerată încheiată (în măsura în care pot fi valabile periodizările și diviziunile unei istorii continue, neîntrerupte) istoria literaturii creștine din epoca greco-latină și tot cu ei începe cultura religioasă a Evului Mediu Celălalt personaj important care, deși foarte diferit de marele pontif, are în periodizarea acestei discipline un rol analog, a fost, în Spania, Isidor de Sevilia, așa cum vom vedea imediat",
    "445": " \n\nIII SCRIITORI DIN GALLIA \nAm văzut mai înainte că Gallia fusese în secolul al V-lea țara occidentală care păstrase cel mai bine tradiția culturală clasică, vizibilă și în cadrul literaturii creștine, și care se putea lăuda cu o producție de un bun nivel, chiar dacă lipsită de valori notabile în această producție predominau aspectele tipic literare, în timp ce teologia era mai puțin cultivată; în mod analog, temele tratate de cultura creștină în secolul al VI-lea sînt mai cu seamă literare, autorii fiind mai puțin interesați de gîndirea sau controversele teologice însă condițiile politice și sociale se schimbă în secolul al VI-lea în Gallia fuseseră vestite, și au continuat să fie în tot secolul al V-lea, școlile de retorică care au încurajat cultivarea asiduă a poeziei, a omileticii, a narațiunii istorice însă, o dată cu stabilirea definitivă în Gallia a invadatorilor franci, o populație mult mai puțin civilizată decît burgunzii și goții care avuseseră deja în trecut contacte cu Imperiul Roman, situația s-a schimbat radical, și decăderea a început să se facă simțită mai ales în a doua jumătate a secolului al VI-lea",
    "446": " în primele decenii, deosebit de importante pentru cultivarea culturii clasice și creștine au fost cele două sedii episcopale de la Arles și Vienne, în Gallia meridională Totuși, învățămîntul cunoaște o continuă decădere: aflat aproape în întregime sub controlul oamenilor Bisericii, el nu cultivă literele, așa cum se întîmplase în secolul precedent, și chiar scriitorii creștini nu au avut nici un contact cu alte regiuni din zona Mediteranei Convertindu-se curînd la catolicism (regele lor, Clovis, a fost lăudat apoi pentru credința sa), francii au implicat și Biserica locală în gestionarea puterii, iar aceasta a decăzut și a cunoscut o vizibilă degradare a organizării și moravurilor sale Cezar de Arles ne spune că o bună parte din clerul din vremea sa era ignorant și, cu toate că a încercat să remedieze această situație, a trebuit totuși să se adapteze și el, așa cum o dovedesc omiliile sale, compuse la nivelul credincioșilor și al supușilor săi",
    "447": " Un istoric precum Grigorie de Tours ar fi de neconceput în Italia, iar concepția lui istoriografică este la antipodul concepției lui Cassiodor sau a lui Iordanes Nu întîmplător Grigorie cel Mare a încercat de mai multe ori să facă ordine în Biserica din Gallia și nu întîmplător cel mai mare poet din Gallia, din a doua jumătate a secolului, Venantius Fortunatus, provenea din Italia, unde avusese parte de o îngrijită educație literară la Ravenna \n1 Avitus de Vienne \nContinuarea tradiției literare în cultura creștină, fără apariția nici unei întreruperi în timpul trecerii de la societatea romană la regatele romano-barbare, este întruchipată cel mai bine de Alcimus Ecdicius Avitus, care a știut să îmbine activitatea practică de episcop al importantului oraș Vienne cu grija pentru o poezie rafinată și de un bun nivel artistic însă, din multe puncte de vedere, Avitus era un literat din secolul al V-lea și nu a apucat să vadă decăderea Galiei în secolul al VI-lea",
    "448": " Originar dintr-o familie de senatori din Vienne, nu foarte departe de Lyon, născut în jurul anului 450, Avitus avusese în propria sa familie exemple de viață religioasă; el însuși, după o aleasă educație literară, a devenit episcop al orașului său cînd era încă tînăr, cam în perioada 490-494; în această privință ne informează Ennodius, care i-a fost prieten Avitus devine așadar cel mai prestigios episcop din regatul burgunzilor, care erau încă arieni; a fost permanent în conflict cu Gundobald, regele acestora, și a reușit să-l convertească la catolicism pe urmașul la tron, Sigismund, menținînd tot timpul strînse raporturi cu papa A condus un sinod local organizat în Gallia care, în 517, a consfințit convertirea burgunzilor A murit la puțin timp după aceea, în 518 \na) Epistolarul \nAșa cum era obiceiul în epoca precedentă, Avitus s-a dedicat genului epistolar și a scris 86 de scrisori pe care le-a trimis unor personaje ilustre din Gallia, principalilor nobili franci și chiar regelui Clovis, care chiar în acea perioadă, se converteau la catolicism; de asemenea, le-a scris unor senatori romani și împăratului Anastasius",
    "449": " Modelul ales de Avitus pentru scrierile sale literare a fost Sidonius Apollinaris care se bucura de mare faimă în Gallia și era considerat, în dubla sa calitate de scriitor și episcop, întruchiparea tipului ideal de literat creștin Astfel, Avitus putea să combine în epistolele sale conținutul dogmatic și intențiile didactice Astfel e construită, de exemplu, Epistola 1, unde este înglobat Dialogul cu regele Gundobald (Dialogus cum Gundobaldo rege), compus anterior, în care scriitorul apăra ortodoxia contra arianismului Această operă ne este cunoscută și grație fragmentelor păstrate în scrierile literaților carolingieni Florus și Agobard din Lyon, originari din aceeași regiune (și, ca atare, mai bine informați decît alții) Alte epistole cu conținut dogmatic, specie cu o lungă tradiție în creștinismul antic, sînt cele Contra arienilor (Epistulae contra Arrianos), numite și cărți (probabil pentru întinderea și conținutul lor) Acestea trebuie să fi fost similare celor ajunse pînă la noi (nr",
    "450": " 2 și 3), intitulate Contra ereziei lui Eutihie, în două cărți (Contra Eutychianam haeresim libri duo), scrise în jurul anului 512: niște tratate sub formă de epistole care, deși sînt o dovadă a relativei atenții cu care acest literat din Gallia (și cititorii săi) urmăreau controversele cristologice din Orient, se bazează pe o informație destul de confuză și insistă asupra unor motive previzibile, ceea ce demonstrează rolul marginal pe care l-au avut în cadrul acestor controverse cei mai mulți scriitori occidentali, cu excepția lui Cassian, Boetius sau Rusticus Alte scrisori, mai scurte, care nu au deci formă de „carte”, se referă la penitență și combat „semipelagianismul” lui Faustus din Riez; cîteva îi sînt trimise prietenului său, principelui Sigismund, pe care chiar Avitus îl convertise; altele îi sînt adresate împăratului din Orient, Anastasius I, sau regelui francilor, Clovis, ori senatorilor din Roma cu ocazia alegerii, în 501, a papei Symmachus, căruia Avitus îi acordă sprijinul său (cf",
    "451": " poziția lui Ennodius în această problemă, p 000) Stilul epistolar al lui Avitus este declamator, căutat și prețios, asemănător cu cel al omiliilor sale, dintre care trei ne-au parvenit în totalitate, iar din celelalte (erau în total 34) numai fragmente \nb) Poemele \nMai cunoscută este opera sa poetică: în versuri foarte îngrijite și influențate de o educație clasică, Avitus a scris cinci Cărți care ilustrează evenimentele istoriei spirituale (Libelli de spiritalis historiae gestis); acesta nu era titlul poemului, ci indicația prin care autorul desemna, într-o scrisoare, opera sa poetică De aici rezultă că era vorba de o interpretare tipologică a două dintre cele mai cunoscute episoade din istoria biblică, fiecăruia fiindu-i consacrată o carte: începutul lumii și al omenirii, păcatul originar și judecata lui Dumnezeu (primul episod); potopul și traversarea Mării Roșii (al doilea episod) Tema principală a acestor istorii o constituie căderea în ispită a lui Adam și izgonirea din Paradis; tipologia e cea obișnuită (de exemplu, crearea Evei din coasta lui Adam simbolizează formarea Bisericii din trupul lui Cristos)",
    "452": " Alcimus Avitus se înscrie așadar în categoria autorilor de epopei biblice și e un versificator de un bun nivel; el scrie într-o limbă fără impurități și într-un stil prin care imită corect modelele clasice și creștine Poetul posedă notabile capacități descriptive, confirmate de frecventele divagații narative, cum sînt episodul transformării soției lui Lot în statuie de sare (o „metamorfoză” descrisă în manieră ovidiană) și descrierea revărsării Nilului Multe alte episoade sînt imitații evidente ale marilor poeți și ale miturilor clasice S-ar putea vorbi și de parafrază biblică, în maniera lui Iuvencus, însă Avitus își ia mai multe libertăți în raport cu textul sacru Opera e precedată de o prefață în proză unde poetul, adresîndu-se unui episcop prieten, enunță principiile pe care le-a respectat în timpul compunerii scrierii Cum nu e vorba de argumente tradiționale și previzibile, s-ar părea că Avitus ține să justifice inițiativa sa și să sublinieze teza conform căreia a scrie versuri este mai puțin important decît a scrie lucruri adevărate",
    "453": " Nu e necesar așadar ca poetul să se exprime în mod neobișnuit și afectat Potrivit lui Fontaine, aici Avitus ar condamna stilul prețios, care pătrunsese în poezia din Gallia creștină o dată cu scrierile lui Sidonius Apollinaris, și ar pleda pentru o poezie mai lipsită de podoabe, cum fusese Heptateuhul lui Ciprian Galul Avitus pare să fi pus în practică, cel puțin parțial, acest principiu, deoarece stilul său e mult mai puțin înflorit decît al altor poeți creștini și se caracterizează printr-o linearitate și o eleganță ce nu sînt lipsite de valoare Mai puțin interesante sau, ca să fim sinceri, de-a dreptul monotone (ca, de altfel, unele părți din poemul mare, unde Avitus insistă asupra anumitor detalii ale narațiunii) sînt cei 666 de hexametri care constituie Versurile de mîngîiere și de laudă a castității (Versus de consolatoria castitatis laude), adăugate ca o a șasea carte la poemul biblic amintit mai sus",
    "454": " Poemul e închinat surorii sale, Fuscina, pe care părinții voiau s-o trimită într-o mănăstire și care nu se simțea deloc convinsă de această opțiune impusă de familie Argumentele sînt tradiționale (preamărirea virginității) și destul de banale (pericolele din această lume pe care sora sa le poate evita tocmai prin intermediul călugăriei și cărora le sînt expuse, în schimb, femeile măritate și mamele; lupta cu pasiunile etc); așa cum era obiceiul, poetul recurge la exemple ce trebuie imitate Cu toate acestea, poemul s-a bucurat de prețuirea lui Isidor de Sevilia, însă nu pentru calitățile literare, ci în virtutea conținutului său Prin urmare, Avitus a fost un literat asemănător cu cei ce activau frecvent în Gallia secolului al V-lea; a fost comparat cu Sidonius Apollinaris și lectura epistolarului său întărește această impresie însă el e mînat de ambiții mult mai mari în raport cu Sidonius Apollinaris, chiar dacă orizontul său cultural se îngustează",
    "455": " \n\nBibliografie Ediții: MGH, Auctores Antiquissimi 6, 2 (R Peiper) Studii: A Roncoroni, L’epica biblica di Avito di Vienne, VetChr (1972), pp 303-329; „Note al De virginitate di Avito di Vienna”, în Athenaeum 51 (1973), pp 122-134; J Fontaine, Naissance de la poésie, cit; S Isetta, „Rassegna di studi avitiani”, în Bollettini di Studi Latini 13 (1983), pp 59-73; G Simonetti Abbolito, „Avito e Virgilio”, în Orpheus nr sp 3 (1982), pp 49-72; DJ Nodes, The Fall of Man, Toronto Med Latin Texts, Brill, Leiden, 1986; P-A Deproost, „La mise en œuvre du merveilleux épique dans le poème De diluvio mundi d’Avit”, în Jahrbuch für Antike und Christentum 34 (1991), pp 88-103; L Morisi, „Una riflessione di poetica cristiana: il primo prologo di Avito di Vienna”, în Orpheus nr",
    "456": " sp 13 (1992), pp 93-109 \n2 Cezar de Arles \nDacă Avitus se situa între două epoci, cea accentuat literară a secolului al V-lea și cea marcată de problemele și tulburările care ruinau regatele barbare, atît de instabile din punct de vedere politic și social, într-o perioadă complet diferită activează Cezar de Arles Viața sa ne este povestită într-o biografie scrisă de cîțiva elevi și confidenți la puțini ani după moartea sa Născut prin 470 în apropiere de Chalons, în ținutul burgunzilor, a intrat la douăzeci de ani în mănăstirea de la Lerin și a fost discipolul lui Iulian Pomerius la Arles, astfel încît formația sa culturală a fost de tip retoric și literar, așa cum se obișnuia în secolul al V-lea însă concepția lui personală despre asceza creștină, pe care voia s-o pună în practică, l-a determinat să abandoneze încîntătorul sediu de la Arles și să întemeieze și să conducă el însuși, începînd din 499, o mănăstire",
    "457": " în 502 a devenit episcop de Arles și a rămas aici în ciuda ostilității pe care a trebuit s-o îndure în primii ani din partea lui Alaric al II-lea, regele vizigoților stabiliți în actuala Provence, care l-a trimis la Bordeaux Cezar a fost însă reînscăunat ca episcop de Arles de către un sinod în 506; în 507, Alaric a fost înfrînt de Clovis și Arles a intrat în componența regatului francilor; în 510, orașul a fost cucerit de Teodoric, care luase în stăpînire Provence Și regele ostrogoților i-a fost ostil lui Cezar: l-a chemat la Ravenna, unde a fost nevoit să respingă anumite acuzații, însă a reușit să-l convingă pe rege de nevinovăția sa și, în schimb, a obținut mari onoruri în 514, papa Symmachus l-a numit primat al Galliilor și al Spaniei, iar el a participat la numeroase sinoade locale care au avut o importanță majoră pe plan dogmatic (de exemplu, s-a ajuns la condamnarea așa-numitului semipelagianism în cadrul sinodului de la Orange)",
    "458": " Nu au lipsit însă momentele de tensiune, atît în raporturile cu regele francilor, cît și în raporturile cu papii Cezar a murit la Arles, în mănăstirea fondată de el, în 542 sau 543 \na) Opere dogmatice \nLiterații din Gallia nu manifestau un interes prea mare pentru problemele dogmatice Cezar nu pare să reprezinte o excepție și puținele tratate consacrate de el acestui domeniu nu au merite deosebite Pentru a combate arianismul, a scris o operă Despre taina Sfintei Treimi (De mysterio Sanctae Trinitatis), din care ne-au parvenit fragmente, un Scurt tratat contra ereticilor (Breviarum adversus haereticos) și Capitolele alese din operele Sfinților Părinți (Capitula sanctorum Patrum), constînd în extrase din operele lui Ambrozie, Augustin și Ieronim, privitoare la problema harului și liberului arbitru; a combătut și așa-numitul semipelagianism, atît de răspîndit în Gallia secolului al V-lea, care a fost condamnat la sinodul de la Orange în 529, după cum am spus",
    "459": " Recent, lui Cezar i-a fost atribuită o operă care figura printre cele ale lui Augustin, dar care nu i-a aparținut – Explicarea Apocalipsei (Expositio in Apocalypsim), formată dintr-un ansamblu de omilii Acestea sînt menite mai ales să atenueze accentele eshatologice ale textului sacru și să elimine din el polemicile antiromane care, de altfel, în vremea lui Cezar din Arles nu mai interesau pe nimeni \nb) Opere ascetice și epistole \nCezar s-a orientat și spre problemele clerului, scriind o Admonițiune sinodală adresată clerului (Admonitio synodalis ad clerum), probabil în urma deciziilor sinodului de la Agde din 506, și a formulat unele doctrine ascetice în Regula călugărilor (Regula ad monachos), scrisă în tinerețe, în jurul anului 499, cînd episcopul Eonius de Arles i-a încredințat, la cererea sa, conducerea unei mănăstiri aflate în apropierea orașului; a scris, de asemenea, o Regulă pentru fecioare (Regula ad virgines), care este cea mai veche reglementare pentru femei din cîte se cunosc",
    "460": " Aceasta a fost compusă după întemeierea unei mănăstiri de maici, pe care Cezar a înființat-o în 512 tot lîngă Arles; regula a fost însă modificată în repetate rînduri și conține, în redactarea finală, modificările impuse între timp de practica de zi cu zi E vorba de reguli deosebit de severe La problemele practice dintr-o mănăstire se referă și trei dintre scrisorile lui Cezar: două adresate surorii sale, care era supraintendent în mănăstirea menționată, și o a treia cu sfaturi pentru o altă stareță Cunoaștem și o Scrisoare către călugări, despre umilință (Epistula de humilitate ad monachos), o scurtă epistolă adresată lui Ruricius de Limoges, din 506, și o alta, la fel de scurtă, trimisă papei Symmachus, din 513 Epistolarul lui Cezar e lipsit de orice însemnătate particulară \nc) Omiliile \nînsă operele sale cele mai vestite și mai importante sînt Omiliile (Sermones), printre cele autentice amestecîndu-se și multe false, cum se întîmpla de obicei în cazul predicatorilor faimoși (de exemplu Augustin, Maxim din Torino și alții), pînă la un total de 238",
    "461": " O autoritate în studiul acestor mari cicluri de predici (collectiones) a fost, în prima jumătate a secolului al XX-lea, Dom G Morin, care a descoperit foarte multe, unele inedite, în special în regiunea galică unde, așa cum e logic, numele lui Cezar avusese o semnificație specială și fusese faimos Morin a organizat predicile lui Cezar în funcție de subiect: optzeci de Omilii de mustrare a poporului (Admonitiones ad populum), o sută șase Omilii despre Sfînta Scriptură (De scriptura), douăzeci și șapte de Omilii despre sărbători (De tempore), nouăsprezece Omilii despre sfinți (De sanctis) și șaisprezece Omilii pentru călugări (Ad monachos) Ca predicator, Cezar se situează, cu siguranță, la un nivel remarcabil; cercetătorii apreciază vioiciunea și ușurința cu care comunică, atenția acordată nevoilor materiale și spirituale ale credincioșilor, cărora le vorbea renunțînd la orice ornament literar (și aici se observă diferența dintre spiritul secolului al V-lea, înclinat spre literatură, și cel al secolului al VI-lea, mai realist); Cezar folosea limba populară, de zi cu zi, adaptîndu-se la capacitatea de înțelegere a ascultătorilor, și evita înfloriturile retorice",
    "462": " Principiul că predicatorul trebuie să se exprime în modul cel mai natural și mai simplu pentru a putea fi înțeles și de către cei fără carte este subliniat în mod repetat de către Cezar și constituie esența omileticii sale, care se deosebește de alte opere similare tocmai prin această caracteristică De aici importanța deosebită a omiliilor lui Cezar și pe plan lingvistic Subiectele sînt cele întîlnite de obicei în omiletica populară, adică au un caracter moral sau didactic (după cum am arătat mai sus, explicarea semnificației Scripturii, a sărbătorilor și a altor ocazii liturgice); Cezar nu se teme să insereze în opera sa pagini întregi din predicatorii precedenți, mai cu seamă din Augustin, sfîntul Părinte care în secolul al V-lea fusese atît de frecvent criticat în Gallia Și biografia scrisă după moartea sa și amintită anterior atestă importanța pe care Cezar o acorda predicii și frecvența cu care rostea omilii",
    "463": " El își dăduse seama (și o spune de mai multe ori în omiliile sale) de deplorabila ignoranță a poporului creștin și, lucru și mai grav, a clerului, și de aceea insistă în mai multe rînduri asupra necesității ca și unii, și ceilalți să cunoască Scriptura și ca preoții să aibă grijă de formarea credincioșilor în rest, Cezar vehiculează motivele tradiționale ale exegezei, ale eticii creștine și ale spiritualității monastice; nu face referiri la evenimentele politice din țara sa, în care a fost implicat în atîtea feluri, ci se oprește doar asupra realității sociale a creștinilor; de aceea, predicile sale prezintă un tablou fără doar și poate negativ, dar interesant pentru cunoașterea creștinismului popular în lumea antică (adesea covîrșit de cele mai negre superstiții și, în esență, rămas la același nivel ca și păgînismul); o astfel de caracterizare a creștinismului nu reiese aproape niciodată din textele literare, însă tocmai de aceea, recent, a atras atenția multor cercetători interesați de o nouă problematică istorică, mai puțin tradițională, și de reconstruirea realității sociale și umane din orice epocă",
    "464": " \n\nBibliografie Ediții: PL 67, care trebuie completată cu diversele descoperiri ale lui Morin publicate în Anecdota Maredsolana, Maredsous, 1937; totul a fost apoi retipărit în CChrLat 103-105, 1953; SChr 175, 1971; 243, 1978; 330, 1986 (MJ Delage); 345, 1988; 398, 1994 (Œuvres monastiques: J Courreau, A de Vogüé); volumul PL 39, 1735-2354, conține Sermones suppositicii (adică neautentice) ale lui Augustin, între care se găsesc multe din omiliile lui Cezar Studiile lui Morin se pot citi în Revue Bénédictine 13 (1986), 16 (1899), 23 (1906); 27 (1910) etc De asemenea, P Riché, Césaire d’Arles, Ed Ouvrières, Paris, 1958; A Salvatore, „Uso delle similitudini e pedagogia pastorale nei Sermones di Cesario d’Arles”, în Rivista di Cultura Classica e Medievale nr 9 (1967), pp 177-225 \n3 Venantius Fortunatus \nPoezia a fost cultivată și de Venantius Fortunatus, care poate fi socotit, fără îndoială, cel mai mare poet creștin din secolul al VI-lea, nu numai sub aspect formal, ci și prin varietatea preocupărilor și a motivelor spirituale prezente în opera sa",
    "465": " Deși e originar din Italia (s-a născut la Valdobbiadene, lîngă Treviso, prin 530) și a studiat la Ravenna, este în mod obișnuit considerat un poet din mediul cultural galic, deoarece, după ce a făcut la vîrsta de treizeci și cinci de ani un pelerinaj la Tours ca să-i mulțumească Sfîntului Martin care îl vindecase în mod miraculos, nu s-a mai întors niciodată în Italia La Ravenna a dobîndit, probabil, o educație retorică serioasă; dintre modelele sale, el îi amintește mai ales pe poeții creștini: Iuvencus, Prudentius, Sedulius Totuși, în acei ani, Italia era devastată de războaie și de invazia longobarzilor, în timp ce regatul francilor era printre cele mai puternice și mai înfloritoare, chiar dacă se înregistra o tot mai accentuată degradare a culturii Venantius s-a stabilit întîi la Metz și apoi la Paris, dedicîndu-se activității poetice, foarte prețuită la curtea regelui francilor, îmbinînd poezia profană cu poezia religioasă",
    "466": " Din acele cercuri făcea parte Radegonda, văduva regelui Clotar I, care merită o atenție particulară: era o femeie cultivată și pioasă, care întemeiase o mănăstire Venantius Fortunatus a fost discipolul ei și i-a adus laude în poemele sale Totuși, poetul n-a rămas la curtea regelui francilor, ci s-a stabilit la Poitiers; a devenit prietenul celor mai importanți literați din epocă, precum Grigorie de Tours, și a dat din nou forță idealului ascetic; a devenit apoi preot și, în 597, episcop de Poitiers; a murit cîțiva ani mai tîrziu \na) Poezia \nVenantius a fost un poet foarte productiv și a experimentat diverse genuri poetice: textele sînt adunate într-un ansamblu de unsprezece cărți, sub titlul Opere diverse (Miscellanea); unele poeme din prima carte datează din perioada cînd trăia la Ravenna E vorba de poezii de tot felul și de versuri ocazionale De asemenea, putem aminti subiecte cu caracter religios (precum sărbătorirea martirului și episcopului Saturnin din Toulouse sau a lui Germanus din Paris; explicarea în versuri a Crezului; poeme pentru sărbătoarea Paștilui); poeme encomiastice pentru regi și regine (cartea a șasea); poeme închinate unor episcopi din regatul francilor (cartea a cincea), dedicate unor nobili (cartea a șaptea); versuri închinate unor orașe și biserici; epitalamuri, epitafuri (întreaga carte a patra), poeme de consolare: totul e scris cu egală ușurință, în versuri fluente și plăcute, și de aceea e greu să surprinzi o direcție omogenă și precisă în producția poetică a lui Venantius",
    "467": " Luate în ansamblu, Miscellanea sînt utile și pentru cunoașterea ambianței istorice, nu numai a celei intelectuale, din Franța secolului al VI-lea, chiar dacă ar fi simplist să considerăm poezia lui Venantius doar o reflectare a istoriei francilor Să spunem mai degrabă că, la el, versificarea fluentă și îngrijită, disponibilă în orice ocazie, este predominantă în raport cu profunzimea sentimentelor și cu angajamentul poetic deplin; printre calitățile sale se numără capacitatea descriptivă, grație căreia Venantius depășește monotonia ce caracterizează majoritatea poeziilor sale în afară de compozițiile ocazionale din Miscellanea, Venantius și-a încercat puterile și cu un scurt poem epic intitulat Distrugerea Turingiei (De excidio Thuringiae), unde dă glas suferinței reginei Radegonda, pe care o și pune să povestească Și unele vieți de sfinți au fost transpuse în versuri de acest poet extrem de productiv: Viața Sfîntului Martin, scrisă de Sulpicius Severus, este parafrazată într-un poem alcătuit înainte de 576; acesta se compune din patru cărți în hexametri, îi este dedicat reginei Radegonda și e precedat de o epistolă adresată lui Grigorie de Tours; amintim că, înaintea lui Venantius, Paulinus de Périgueux încercase să facă același lucru (cf",
    "468": " p 000) și ar fi putut să-i servească drept model poetului nostru De asemenea, așa cum am spus deja, Martin era un sfînt foarte cunoscut în Occident în secolele V-VI, iar cultul său era prezent și la Ravenna, unde Venantius studiase, prin urmare nu trebuie să ne mire locul important pe care îl ocupă în spiritualitatea poetului Faimoase sînt două Imnuri cu caracter liturgic, compuse atunci cînd împăratul Bizanțului, Iustin al II-lea, i-a trimis reginei Radegonda o relicvă din crucea lui Cristos, întîmpinată la Paris cu mare pompă: primul este (intitulat după primul vers) Pange, lingua, gloriosi proelium certaminis (Cîntă, o, limbă a mea, lupta din glorioasa bătălie) și e inspirat din al nouălea din Imnurile zilei compuse de Prudentius; „bătălia” la care se referă Venantius este înfruntarea dintre Adam și Cristos, dintre păcat și mîntuire, dintre lemnul arborelui din Paradis și lemnul crucii Cel de-al doilea începe cu versul Vexilla regis prodeunt (Iată că se arată însemnele Regelui) și este compus după schema imnului ambrozian: sînt imnuri care au fost apoi folosite în mod curent în slujbele bisericești",
    "469": " Pellegrino judecă poezia lui Venantius destul de sever, subliniind abilitatea și ușurința cu care poetul compune, dar care îl îndepărtează de adevărata sinceritate poetică; gustul pentru descriere sufocă prin masa detaliilor exagerate în mod deliberat și prin prolixitate capacitatea narativă: „Puținele lucruri inspirate din poemele sale se pierd aproape cu totul într-o masă de compoziții frivole, găunoase și convenționale” Totuși, Venantius reușește uneori să înnoiască prin modificări profunde unele genuri literare, de exemplu epitaful De altfel, necesitățile vieții de curtean, la care Venantius trebuise să se adapteze în aspra și semibarbara societate francă, l-au constrîns să producă o serie aproape neîntreruptă de celebrări encomiastice ale regilor și potentaților \nb) Operele în proză \nVenantius a mai scris, în proză, șapte scurte Vieți de sfinți locali, cum sînt Ilarie de Poitiers, Marcellus, Germanus și alții; cea mai importantă dintre ele este biografia protectoarei sale, Sfînta Radegonda, din care lipsește orice motivație personală, orice semn de recunoștință sau de afecțiune, deoarece predomină preocuparea hagiografică, fiind puse în lumină doar virtuțile sfintei și miracolele săvîrșite de ea",
    "470": " Opera datează din ultimii ani ai activității poetului, pentru că Radegonda a murit în 587 Printre operele în proză mai pot fi amintite și o Explicație a Rugăciunii domnești (Expositio orationis dominicae), o Explicație a Crezului (Expositio Symboli) și o Explicație a credinței catolice (Expositio fidei catholicae), opere lipsite de originalitate la nivelul conținutului \n\nBibliografie Ediții: MGH, Auctores Antiquissimi 4, 1-2, 1881-1885 (F Leo și Br Krusch); Venanzio Fortunato, Epitaphium Vilithutae (IV, 26), Intr, trad it și comentariu P Santorelli, Liguori, Napoli, 1994 Traduceri: BTP 52, 1985 (Vita di San Martino di Tours: G Palermo) Studii: ***, Venanzio Fortunato tra Italia e Francia, Actele Congresului Internațional, Valdobbiadene – Treviso, 1990, Provincia di Treviso, Treviso, 1993 (dintre care: M Pavan, Venanzio Fortunato tra Venetia, Danubio e Gallia Merovingica; U Pizzani, La cultura in Italia e in Gallia nel sesto secolo; A",
    "471": "V Nazzaro, Intertestualità biblico-patristica e classica in testi poetici di Venanzio Fortunato; S Pricoco, Gli scritti agiografici in prosa di Venanzio Fortunato); L Navarra, „A proposito del De navigio suo di Venanzio Fortunato”, în Studi storico-religiosi 3 (1979), pp 79-131; FE Consolino, Ascesi e mondanità nella Gallia tardoantica, D’Auria, Napoli, 1979; MI Campanale, „Il De virginitate di Venanzio Fortunato: un epitalamio mistico”, în Invigilata Lucernis 2 (1980), pp 75-128; A Quacquarelli, „Poesia e retorica in Venanzio Fortunato”, în ***, La poesia tardoantica: tra retorica, teologia e politica, Actele Erice (6-12 decembrie 1981), Centro di studi umanistici, Messina 1984, pp 431-465 \n4 Grigorie de Tours \nContemporan cu Venantius Fortunatus a fost Grigorie de Tours, a cărui operă ne prezintă celălalt aspect al realității din epoca sa: condițiile mizere de viață ale plebei și ignoranța claselor de mijloc din Gallia secolului al VI-lea: cu Grigorie nu mai surprindem atmosfera rafinată, chiar dacă abstractă, din poezia manieristă, din compozițiile pentru ocazii importante sau considerate ca atare, pe care ne-o oferise Venantius, ci analiza atentă a lucrurilor și evenimentelor ce nu pot fi înlăturate din istorie",
    "472": " Născut în 538 la Arverna (astăzi Clermont-Ferrand) cu numele de Georgius Florentius, și-a schimbat numele în Grigorie în semn de omagiu față de un strămoș al său care fusese episcop de Langres După moartea tatălui, a fost educat de episcopul Gallus din Arverna și a rămas puternic marcat de un pelerinaj pe care l-a făcut la Tours în 563 deoarece era bolnav; rămîne atașat de figura Sfîntului Martin și mai tîrziu, în 573, este ales episcop de Tours; alegerea sa a fost celebrată de Venantius Fortunatus Grigorie a fost un episcop energic care și-a condus dioceza cu evlavie creștină într-o perioadă de grave tulburări, obișnuite în regatele romano-barbare A trebuit să se opună samavolniciilor comise de regii francilor față de credincioși și să conteste anumite doctrine absurde privitoare la Treime pe care se hazardase să le enunțe regele Chilperic I Așadar, el trebuie să fi înțeles foarte bine că sălbăticia barbarilor era elementul predominant în vremea sa, cu tot ceea ce presupunea acest lucru, chiar și în privința Bisericii (de exemplu, o revenire în forță la superstiție și idolatrie): toate acestea au trezit în el reacția creștinului care vrea să se opună violenței",
    "473": " A murit în 594 Grigorie a fost unul dintre reprezentanții aristocrației galo-romane care, în Gallia intrată cu totul sub stăpînirea francilor, continua totuși să reziste pentru că păstrase o parte importantă din vechile posesiuni; astfel, putea să contribuie la supraviețuirea culturii antice și să furnizeze Bisericii candidați pentru nivelurile cele mai înalte ale ierarhiei Așa cum spune el însuși, educația sa a fost serioasă, însă unilaterală: a studiat Scriptura, dar nu cunoștea mare lucru din operele patristice; Orosius, Sulpicius Severus și Prudentius îi erau mai familiari decît Ieronim sau Augustin Mai tîrziu, a încercat să umple lacunele din educația sa recurgînd și la cultura clasică, însă cunoștințele sale sînt mai ales indirecte și se limitează la scriitorii mai cunoscuți, ca Horațiu, Vergiliu sau Sallustius \na) Opera istorică \nOpera sa cea mai importantă este Istoria francilor (Historia Francorum), în zece cărți, unde autorul pornește de la Adam și parcurge foarte rapid epocile istorice pînă la moartea Sfîntului Martin, eroul său, care a avut loc în 397; evenimentele sînt culese din Vechiul Testament și, eventual, din Cronica lui Ieronim",
    "474": " De fapt, scriitorul vrea să prezinte propria epocă și, de aceea, abia începînd cu cartea a cincea oferă povestiri mai detaliate, în timp ce primele patru pot servi drept introducere Așadar, fără să aibă o viziune organică asupra istoriei francilor, trece doar în revistă regii acestui popor, începînd cu momentul morții Sfîntului Martin și ajunge pînă în vremea sa; apoi menționează invaziile barbare (în cartea a doua), limitîndu-se la o serie de povestiri, rupte una de alta Toate acestea se prelungesc pînă la cartea a patra, cele patru cărți au fost scrise probabil prin 575, chiar dacă au fost revizuite ulterior Cu cartea a cincea începe istoria ce trezește în mai mare măsură atenția lui Grigorie, care nu e interesat de realitatea profană, ci de întîmplările cu caracter religios și vrea să scrie istoria contemporană: ajunge astfel pînă în 591, încheindu-și cronica puțin înainte de moartea sa",
    "475": " Aceasta nu înseamnă însă că istoria sa e lipsită de interes; dimpotrivă, scrierea s-a bucurat din nou de atenție în ultimii douăzeci de ani ca urmare a înnoirii teoriilor istoriografice: dacă în trecut cercetătorii vorbeau despre „naivitatea” și „simplitatea” lui Grigorie, conferind termenilor o semnificație negativă, astăzi istoricii sînt mai interesați de evenimentele din istoria locală, de viața celor umili, de mentalități și chiar de superstițiile celor ignoranți Ei sînt interesați de „cultura” populară, de invențiile și de imaginația care, în aceeași măsură ca și realitatea, dominau (și domină și acum) viața oamenilor De aceea, istoria lui Grigorie nu mai e o cronică ce trebuie înțeleasă în mod clasic: în aceasta constă noutatea și, în același timp, limita sa, în funcție de felul cum o privim Poate că el nu-i citise nici măcar pe istoricii latini, și cu siguranță nu-i citise pe cei greci, pentru a lua de la ei modelul după care să-și construiască propria narațiune",
    "476": " Cultura lui se dovedește a fi, așadar, foarte limitată Și nu avem de-a face nici cu o „istorie a Bisericii”, asemănătoare cu a istoricilor dinainte, ci cu o istorie a poporului, în care predomină iraționalul și miraculosul, iar politica sau impactul problemelor economice și militare rămîn în planul secund Grigorie nu e nici teolog și nici exeget; puțin înclinat spre speculație, el se mulțumește să accepte simplu și fără complicații Revelația și învățătura Bisericii; în mod logic, e adeptul Crezului de la Niceea, pe care îl plasează la începutul scrierii sale Grigorie dedică însă douăzeci de ani scrierii operei sale istorice nu pentru că ar fi înclinat spre erudiție sau pentru a se pune în valoare pe sine ori talentul său literar El descifrează în succesiunea secolelor realizarea unui proiect divin pe care se sprijină credința sa și care îi furnizează argumente pentru o apologie a religiei: pentru a-i cîrmui pe oamenii încăpățînați și trufași, Dumnezeu trimite persoane cu calități excepționale precum Constantin sau Clovis, îi avertizează prin vise și minuni pe regii care sînt ispitiți să se îndepărteze de El și îi pedepsește în mod exemplar pe cei care păcătuiesc",
    "477": " Intenția sa declarată este aceea de a compara succesele pe care le-au avut creștinii care credeau în Sfînta Treime cu nenorocirile care s-au abătut asupra ereticilor care o contestau Grigorie pune accent pe teologia istoriei, pe concepția unei justiții divine imanente în faptele oamenilor, concepție pe care o împrumută de la Orosius, autor menționat de mai multe ori; potrivit lui Grigorie, manifestarea cea mai semnificativă a intervenției lui Dumnezeu în lume este miracolul Se poate spune deci că istoria sa este constituită dintr-o serie de povestiri hagiografice în care scriitorul s-a străduit, uneori în mod naiv, să adune la un loc minunile Astfel, Grigorie, pe lîngă proclamata și repetata profesiune de credință, dă dovadă și de o evlavie deosebită față de Sfînta Fecioară și Sfîntul Martin, cel mai vestit sfînt din Gallia Martirii sînt adevărații eroi ai acestei istorii creștine, străbătută de un marcat interes pentru asceză și pentru încercarea la care sînt supuși călugării prin pocăință",
    "478": " Această atitudine, de altfel, e mai potrivită cu „cultura” din epoca lui Grigorie decît speculația dezinteresată și teoretică Aceleași caracteristici, accentuate de subiectul tratat, se regăsesc și în cele opt Cărți de miracole (Miraculorum libri), unde sînt povestite, cu o credulitate ce atinge limitele neverosimilului și naivității, minunile înfăptuite de diverși sfinți sau chiar de relicvele acestora Și această operă, în ciuda atitudinii iraționale a scriitorului (sau poate tocmai din acest motiv), e un izvor de informații prețioase despre cultura religioasă, de nivel superior și inferior, din Franța secolului al VI-lea, care poate servi ca exemplu și paradigmă pentru toată creștinătatea din epoca barbară Prima carte din Miraculorum libri, ultima în ordinea compoziției, datează din 590 și e scrisă „întru slava martirilor”: aceasta începe cu miracolele lui Cristos și continuă cu cele ale apostolilor și ale martirilor de mai tîrziu A doua carte (scrisă între 581 și 587) cuprinde minunile Sfîntului Iulian, iar în cele patru cărți care urmează, compuse între 576 și 587, sînt povestite minunile Sfîntului Martin, sfîntul prin excelență",
    "479": " Urmează un fel de sinteză „despre viața Sfinților Părinți”, care nu mai e o culegere de miracole, ci o culegere de biografii ale sfinților locali; acestea fuseseră deja scrise și răspîndite în anii precedenți, pentru că erau în mod evident foarte cerute de public, însă Grigorie le-a adunat și le-a inclus în 592 în opera mai cuprinzătoare Scrierea se încheie cu cartea a opta, redactată în 587, „întru slava mărturisitorilor”, care se deosebește de cea dinainte deoarece vorbește despre mărturisitori*, și ei, firește, tot de origine galică \nb) Operele minore \nLa sfîrșitul Istoriei francilor, Grigorie vorbește despre sine și despre operele sale în afară de cele amintite deja, mai există o scriere Despre slujbele de noapte (De cursibus ecclesiasticis), al cărei titlu complet este Mișcările stelelor sau ce normă trebuie respectată pentru a ține slujbele de noapte în esență, opera are ca scop indicarea orei la care trebuie să înceapă slujba de noapte în funcție de mișcarea stelelor: Grigorie folosește prilejul pentru a descrie cele șapte minuni ale lumii create de Dumnezeu (între care Etna și unele izvoare calde de lîngă Grenoble) și cele șapte minuni făcute de mîna omului (Arca lui Noe, zidurile Babilonului, Templul lui Solomon etc",
    "480": ") Ne-au rămas doar fragmente dintr-un Comentariu la Psalmi A tradus în latină, spune el, Patimile celor șapte tineri adormiți din Efes Dar cum această povestire hagiografică există în greacă și în siriacă, „traducerea” trebuie să fi fost transpunerea fie a unei povestiri orale a unui pelerin care fusese în Orient, fie a unui text siriac care fusese tradus în latină pentru a fi folosit chiar de Grigorie \n\nCa scriitor, Grigorie de Tours se situează la sfîrșitul epocii clasice; el nu e conștient, precum Grigorie cel Mare, Cassiodor sau Isidor de Sevilia, de faptul că trebuia să salveze ce se mai putea salva din cultura antică, într-o epocă în care violența și barbaria covîrșeau totul De aceea, operele sale conțin numeroase greșeli, chiar la nivel gramatical, și autorul însuși declara (fără îndoială, exagerînd) că nu știe gramatică; și citatele din autorii clasici, pe care Grigorie le memorase în timpul studiilor din tinerețe, sînt mai degrabă mecanice decît izvorîte dintr-o elaborare literară veritabilă și gîndită",
    "481": " \n\nBibliografie Ediții: PL 71; MGH, Script rer Merov 1, 1884-1885; 1937-1942-1951 (W Arndt, B Krusch); La storia dei Franchi, ediție îngrijită de M Oldoni, Fondazione Valla, Mondadori, Milano, 1981 Studii: M Bonnet, Le latin de Grégoire de Tours, Paris, 1890; M Oldoni, „Gregorio di Tours e i Libri historiarum Letture e fonti, metodi e ragioni”, în Studi Medievali 13, 2 (1972), pp 563-701; M Simonetti, „Qualche osservazione sul rapporto tra politica e religione in Gregorio di Tours”, în La storiografia ecclesiastica nella tarda antichità, cit, pp 27-43; ***, Gregorio di Tours e il suo tempo, Actele celui de-al XII-lea Congres despre spiritualitatea medievală, Todi, 1971; B Vetere, Strutture e modelli culturali nella società merovingia Gegorio di Tours: una testimonianza, Congedo, Galatina, 1979 \n\nIV SCRIITORI DIN REGATUL VIZIGOT \nîn raport cu celelalte regiuni ale Occidentului roman, Peninsula Iberică s-a bucurat de o relativă prosperitate în secolul al VI-lea; invazia goților în secolul al V-lea fusese fără îndoială opresivă și devastatoare, dar nu se asociase cu o persecuție propriu-zisă, așa cum se întîmplase în Africa, unde creștinii înduraseră prigoana vandalilor",
    "482": " Ca atare, treptat, consecințele ei fuseseră depășite și, dacă în secolul al V-lea și în prima jumătate a secolului următor în regatul vizigoților n-au apărut scriitori importanți, tocmai din cauza devastărilor provocate de invazie, începînd cu a doua jumătate a secolului al VI-lea, cultura vizigotă produce personalități, ale căror scrieri conțin motive și idei autonome și originale; producția literară a regatului vizigot începe mai tîrziu, după cea din regatul franc, va continua cu energie și vivacitate pe toată durata secolului al VII-lea, cînd în Gallia și Italia se va lăsa tăcerea, și va constitui unul dintre elementele fundamentale ale culturii medievale Literații din regatul romano-vizigot sînt preocupați în secolul al VI-lea mai ales de religie și morală, spre deosebire de ceea ce s-a putut constata în Africa sau Italia în cercurile hispano-creștine era resimțită ca o urgență de prim ordin convertirea la catolicism atît a vizigoților, cît și a populațiilor păgîne existente încă în acea regiune, ori, în fine, a iudeilor, foarte numeroși, care constituiau o comunitate bogată, activă și influentă",
    "483": " Convertirea vizigoților a avut și momente dramatice, cum s-a întîmplat cînd regele Leovigild, arian, a trebuit să-l înfrunte pe fiul său, Ermenegild, convertit la catolicism, care se revoltase împotriva lui Momentul era foarte periculos pentru regatul vizigot, avînd în vedere și vecinătatea cu bizantinii care cuceriseră o mică parte din Spania de sud-est; era ușor de presupus că revolta lui Ermenegild fusese organizată în înțelegere cu dușmanii Leovigild l-a asediat și l-a învins pe fiul său, care se refugiase în cetatea Seviliei, însă, cîțiva ani mai tîrziu, după moartea regelui arian, succesorul său, Reccared, s-a convertit în 589, iar Biserica Catolică din Spania s-a dezvoltat rapid și, în urma hotărîrilor celui de-al patrulea conciliu de la Toledo, din 633, și-a extins autoritatea și asupra regilor vizigoți și a stabilit o serie de canoane destinate societății spaniole în același timp, s-a înregistrat o intensificare a activității literare a Bisericii, în care au fost implicați chiar și regii: regele Sesebut, de pildă, a fost un scriitor și un poet destul de cultivat",
    "484": " Prin urmare, convertirea vizigoților a fost un succes deplin al comunităților creștine din Spania și rezultatul activității lor energice \n1 Martin de Braga \nînainte de Isidor de Sevilia, cea mai însemnată personalitate din Spania a fost Martin de Bracara (astăzi Braga), care s-a născut în Panonia prin 515, a dus o viață de călugăr în Palestina, a plecat apoi în Galicia și a devenit stareț al mănăstirii din Dumio în jurul anului 550; este episcop de Bracara între 556 și 580 Grigorie de Tours și Venantius Fortunatus îl prețuiau pentru cultura lui, ilustrată și de numeroasele sale opere, care sînt dovada unor preocupări diverse, fără să fie însă îndeajuns de originale Aceste scrieri, fără mare valoare literară, sînt centrate în special pe probleme de asceză și morală în ce privește morala, e interesant faptul că Martin împrumută multe lucruri din scrierile lui Seneca, un scriitor prețuit, fără îndoială, de cultura creștină, dar nu atît de mult încît operele sale să ajungă să fie reluate sub forma unor extrase, modificate pînă la obținerea unui cursus ritmic",
    "485": " Așa a procedat Martin în Regula vieții morale (Formula vitae honestae) și în opusculul Despre mînie (De ira); ultimul reia chiar titlul unei faimoase opere a lui Seneca Aceste tratate puteau fi destinate și laicilor; mai specifice vieții religioase creștine sînt unele opuscule în care el preia multe idei de la Ioan Cassian, cum sînt considerațiile din Pentru respingerea mîndriei deșarte (Pro repellenda iactantia), Despre trufie (De superbia) sau îndemnul la umilință (Exhortatio humilitatis), scrieri care, deși nu sînt foarte elaborate, încearcă totuși să se mențină la un nivel acceptabil de corectitudine O altă scriere, tot cu finalitate practică și morală, e mai interesantă nu atît pentru reflecțiile personale ale lui Martin, cît pentru grupul social căruia îi este destinată și care este reconstituit prin opera lui Martin E vorba de Educarea celor neștiutori (De correctione rusticorum), o predică sub formă de epistolă, destinată educării creștine a celor simpli și a țăranilor din Spania, încă păgîni în esență și înclinați spre superstiție; aici, scriitorul, care se inspiră din tratatul Despre felul cum trebuie catehizați cei simpli întru credință (De catehizandis rubidus) al lui Augustin (cf",
    "486": " p 000), folosește un limbaj simplu, presărat cu barbarisme, conform cu auditoriul căruia i se adresa Aceasta era o modalitate pe care am văzut că o folosea și Cezar de Arles în 572, conciliul de la Braga sublinia necesitatea de a combate superstițiile care predominau încă în satele din Galicia; mai mult chiar, așa cum au observat cercetătorii, era vorba de o superstiție deosebit de complexă, pentru că, o dată cu invazia suabilor din 420, păgînismul barbar se suprapusese păgînismului local, refractar la încercările precedente de propovăduire a creștinismului Așadar, în cazul Galiciei putem vorbi de un fel de păgînism autohton, iar mica scriere a lui Martin e interesantă pentru că reflectă acest aspect al societății de atunci O altă epistolă este dedicată întreitei cufundări din timpul botezului (Epistola ad Bonifacium episcopum de trina mersione): textul e interesant deoarece aflăm de aici că ritul catolic al triplei imersiuni de la botez, în numele celor trei Persoane ale Sfintei Treimi, era perceput de catolici ca o cedare față de ritul vizigoților arieni, căruia ei voiau să i se opună prin păstrarea ceremoniei tradiționale cu o singură cufundare; ne-a mai parvenit apoi un mic tratat Despre Paști (De Pascha), referitor la modalitatea de calcul a Paștilui",
    "487": " Folosind culegerile răspîndite în secolul al V-lea, Martin a tradus în latină Maximele Părinților din Egipt (Aegyptiorum Patrum sententiae) și i-a încredințat o sarcină analoagă discipolului său Pascasius, care a tradus întrebările și răspunsurile Părinților din Egipt (Interrogationes et responsiones Aegyptiorum Patrum) A tradus și Canoanele sinoadelor Sfinților Părinți din Orient și a compus, mai mult ca sigur, protocoalele primului și ale celui de-al doilea conciliu de la Braga (561 și 572), care circulă sub titlul Capitula Martini \n\nMartin a scris și poezii (fără mare valoare), cum ar fi Pentru biserică (In basilica), compusă cu ocazia sfințirii unei biserici închinate Sfîntului Martin din Tours, Pentru refectoriu (In refectorio) și un Epitaf (Epitaphium), șase versuri pentru propriul mormînt din bazilica Sfîntului Martin de la Bracara \n\nBibliografie Ediții: PL 72; Martino di Braga, Contro le superstizioni Catechesi al popolo (De correctione rusticorum), ediție îngrijită de M",
    "488": " Naldini, BPat 19, Firenze, 1991 \n2 Leandru din Sevilia \nPrintre scriitorii minori din Spania vizigotă îl putem aminti pe Leandru, originar din Cartagina, fratele mai mare al faimosului Isidor, episcop de Sevilia; Leandru a fost călugăr și a desfășurat o intensă activitate de convertire a vizigoților El a fost sufletul conciliului din Toledo care a consfințit trecerea lor la catolicism ca urmare a convertirii regelui Reccared, în 589 Leandru fusese în 582 și la Constantinopol, unde îl cunoscuse pe Grigorie, care apoi avea să devină papă; printre epistolele lui Grigorie cel Mare găsim și unele adresate lui Leandru, căruia i-a dedicat și tratatul Despre morală în Iov Leandru a scris și cîteva opere împotriva arienilor, însă pînă astăzi s-a păstrat doar un tratat, cel Despre educația fecioarelor și despre disprețuirea celor lumești (De institutione virginum et contemptu mundi), dedicat surorii sale, Florentina și redactat în 589, la sfîrșitul conciliului din Toledo",
    "489": " Aici scriitorul reia îndemnurile adresate de Ambrozie surorii sale, Marcelina, precum și alte considerații ale lui Ieronim, Augustin și Cassian referitoare la educația călugărițelor A murit în 600 sau 601 \n\nBibliografie Ediții: PL 72 Traduceri: BTP 66, 1987 (Lettera alla sorella Fiorentina: O Giordano) Studii: L Navarra, Leandro di Sevilia, Japadre, L’Aquila, 1987 \n3 Exegeți \nîn Spania vizigotă a fost cultivată și exegeza biblică, deși într-un mod nu foarte original (ceea ce înseamnă că în această țară începuse renașterea unei culturi atente la asemenea probleme „științifice”); avem așadar un Comentariu mistic (cu un conținut tradițional) al Cîntării Cîntărilor (Explicatio mystica in Cantica Canticorum Salomonis), scris de Iustus de Urgel, participant la sinoadele de la Lerida și Valencia din 546; un Comentariu la Apocalipsă, datorat lui Apringius, episcop de Pace (Beia, în Portugalia), contemporan cu Iustus; Apringius folosește metoda alegorizantă și e înclinat să reducă semnificațiile eshatologice ale textului",
    "490": " \n\nBibliografie Ediții: PL 67 \n4 Cronicari \nAu existat și autori de cronici: de exemplu, Ioan din Biclarus, episcop de Gerona din 592 pînă în 621 Ioan era un got de religie catolică, educat la Constantinopol; întors în Spania, a asistat la luptele care au dus la convertirea goților la catolicism A scris o Cronică prin care continuă opera lui Victor din Tunnuna, ajungînd pînă în al patrulea an al domniei lui Reccared, adică se întinde din 567 pînă în 590; Cronica este foarte interesantă deoarece prezintă întîmplările din Spania din perioada cînd aceasta era disputată între vizigoți și bizantini, între arieni și catolici: povestirea lui Ioan se focalizează asupra evenimentelor din regiunea sa, asupra războaielor purtate de regele Leovigild pentru a recuceri Spania de la bizantini și asupra conflictelor dintre Leovigild și fiul său, Ermenegild, care, convertit la catolicism, se răsculase împotriva regelui Urmează povestirea convertirii lui Reccared la catolicism, fără ca aceasta să implice și condamnarea lui Leovigild care, totuși, tocmai din acest motiv se luptase cu fiul său rebel și îl întemnițase",
    "491": " Așadar, Cronica prezintă evenimentele din Spania, dar povestitorul rămîne întotdeauna loial dinastiei conducătoare Amintim și Istoria scurtă (Historiola) scrisă de Maxim, episcop de Saragoza între 599 și 614 O mare parte din informațiile privitoare la acești autori minori ne sînt furnizate de studiile erudite ale lui Isidor de Sevilia, mai precis de opera sa despre Bărbații vestiți \n\nBibliografie Ediția: MGH, Auct Antiquiss 11, 1: Chronica Minora 2, 1, 1893 (Th Mommsen) \n5 Isidor de Sevilia \nFără îndoială, dintre toți scriitorii regatului vizigot, cel mai important este Isidor de Sevilia, a cărui personalitate, încadrată în contextul culturii Spaniei vizigote, este emblema acesteia și constituie, în același timp, punctul de sosire al culturii precedente și momentul crucial al civilizației epocii sale; grație lui Isidor și autorității sale, respectate chiar și de regii vizigoți, cultura creștină din Spania s-a dezvoltat continuu pe toată durata secolului al VII-lea",
    "492": " Isidor s-a născut în jurul anului 560 într-o familie hispano-romană, așa cum dovedește numele tatălui său, Severianus; locul nașterii pare să fi fost Cartagina sau o localitate din provincia respectivă Familia sa a fost exilată de vizigoți în jurul anului 559, probabil din cauza opoziției față de monarhie, care era de credință ariană; în plus, nobilimea hispanică privea cu simpatie Orientul bizantin, și acesta a fost un alt motiv pentru care a fost dispersată de puterea dominantă în acei ani – mai precis, în 552 – începuse invazia bizantinilor în Spania, care a fost însă de scurtă durată Familia lui Severianus s-a refugiat la Sevilia, în preajma rebelului Atanagild Prin urmare, încă de tînăr, Isidor a trăit experiențele sîngeroase din timpul războiului dintre vizigoți și bizantini, între 568 și 586, și apoi din timpul conflictului dintre regele arian Leovigild și fiul său Ermenegild care, convertit la catolicism, se răsculase împotriva tatălui său; acesta însă l-a asediat și l-a învins la Sevilia în 583; doi ani mai tîrziu, Ermenegild, redus la condiția de simplu cetățean, este asasinat de regele Sisbert la Tarracona",
    "493": " De altfel, Leandru a fost consilierul lui Ermenegild și apoi al fratelui acestuia, regele Reccared între timp, Isidor își începuse formația culturală sub îndrumarea lui Leandru, fratele său mai mare, și a fost impresionat, probabil, de episodul crucial din istoria Spaniei marcat de renunțarea lui Reccared la arianism și de proclamarea convertirii goților la catolicism, în 587-589, în cadrul conciliului de la Toledo în 599, Isidor ocupă scaunul episcopal al Seviliei, ca succesor al fratelui său Leandru, și rămîne aici pînă la sfîrșitul vieții (636), bucurîndu-se de prietenia și de stima regilor vizigoți Sigur de autoritatea sa, organizează al doilea conciliu provincial de la Sevilia în 619 și conduce marele conciliu de la Toledo din 633 Convertirea goților la catolicism a fost, nu încape nici o îndoială, un eveniment cu o semnificație majoră pentru istoria Spaniei, a catolicilor din acea țară și a lui Isidor însuși; era nevoie așadar de eforturi pentru reeducarea culturală (în sensul cel mai amplu al termenului) a unui întreg popor, cel romano-vizigot",
    "494": " De aici, intensa activitate a lui Isidor, care, prin scrierile sale, vrea să facă o sinteză a înțelepciunii antice pe care s-o adapteze pentru un popor „nou”; operele vor fi valorificate apoi de-a lungul întregului Ev Mediu, nu numai spaniol Bineînțeles, acest devotament pentru instruirea propriului popor și pentru istoria acestuia duce la o restrîngere a orizontului cultural Pentru Isidor nu există decît Spania; însă, în interiorul granițelor acesteia, cu sprijinul clerului local, el a reușit să creștineze în întregime țara, eliminînd păgînismul și ereziile „Nici Italia lui Ambrozie și cu atît mai puțin, cea a lui Grigorie cel Mare, observă cu îndreptățire Cazier, nici Africa lui Augustin și nici Gallia lui Clovis n-au ajuns la un asemenea grad de integrare politică, socială și culturală Așadar, din acest punct de vedere, Spania este laboratorul noii societăți creștine, așa cum o cunoaștem în Evul Mediu timpuriu și apoi în lumea modernă occidentală condusă de regii însuflețiți de catolicism",
    "495": ", o societate pămîntească din care fuseseră eliminați, pe cît era posibil, dușmanii cetății cerești către care această societate, prin vocație, trebuie să-i conducă pe membrii ei” \na) Activitatea literară \nAșa cum am spus, Isidor a fost mai ales un erudit, însă erudiția sa nu are doar ținte gramaticale și științifice, ci și religioase, fiindcă el este un slujitor neobosit al Bisericii și al propriei țări Chiar în acest sumar examen al producției sale, trebuie să evităm distincția între opere sacre și opere profane, care nu este justificată de atitudinea autorului: în scrierile Etimologii, Despre diferențele dintre cuvinte, Natura lucrurilor, Isidor trece cu ușurință de la un domeniu la altul, de aceea trebuie să ne gîndim că scopul său de a construi o enciclopedie creștină constă în combinarea tradiției antice cu gîndirea creștină în fond, așa era formația sa, în care interveniseră cu autoritate fratele său Leandru, ca și regula monahală, însă un rol important a avut și bogata bibliotecă a episcopatului Seviliei unde, așa cum ne spune chiar Isidor în Versurile despre bibliotecă, se găseau opere sacre și opere profane",
    "496": " Din ele trebuie culese rozele, cum spune el reluînd un vechi motiv al pedagogiei creștine, iar spinii trebuie aruncați și, din moment ce în Etimologii, ultima sa operă, publicată postum, apare aceeași preocupare, e limpede că ea a caracterizat pînă la sfîrșitul vieții atitudinea lui Isidor \nb) Operele \nAceastă strînsă corelație între cultura sacră și cultura profană apare în Despre diferențele dintre cuvinte (De differentiis verborum), un fel de lexicon al sinonimelor, și în Despre diferențele dintre lucruri (De differentiis rerum), unde sînt analizate concepte, mai cu seamă teologice, mistice și filozofice; aici, Isidor reia și reorganizează un material tradițional, creștin și profan O altă operă interesantă, foarte cunoscută în Evul Mediu, este cea intitulată Cele două cărți cu sinonime (Synonimorum libri duo), construită sub forma unui dialog între omul păcătos și rațiunea lui, în maniera Solilocviilor lui Augustin; în această operă a lui Isidor, gramatica devine un instrument de educare morală, fără să-și piardă însă funcția retorică",
    "497": " Și aici, cultura clasică, filtrată prin Ciprian și Lactanțiu, se îmbină cu meditația asupra cărților din Sfînta Scriptură – cele mai potrivite pentru a exprima această spiritualitate a penitenței (Ieremia și Iov) Urmează studiile dedicate științelor astronomice, meteorologice și fizice din lucrarea Despre natura lucrurilor (De natura rerum), al cărei titlu îl repetă pe acela al unor opere analoage din perioada clasică (de exemplu, a lui Lucrețiu) și tratatul Despre rînduiala celor create (De ordine creatorarum) Isidor dedică istoriei universale Cronica mare (Chronica maiora), care ajunge pînă în 515 și la care se adaugă istoriile unor popoare, cum sînt Istoria goților, Istoria vandalilor, Istoria suabilor (Historia Gothorum, Vandalorum, Sueborum) Istoria goților este fundamentală pentru reconstituirea istoriei Spaniei și a ultimelor evenimente care au dus la convertirea barbarilor la catolicism Cartea a fost scrisă în două versiuni, una mai scurtă, din 619, și alta mai lungă, din 625",
    "498": " însă opera sa profană cea mai importantă, care i-a adus și cea mai mare faimă, este o vastă enciclopedie, Originile (Origines), intitulată și Etimologii (Etymologiae): Isidor n-a putut să o termine, și ea a fost împărțită în douăzeci de cărți de către discipolul său Braulion din Saragoza Bineînțeles, nu trebuie să căutăm în Origini etimologii în sensul științific al termenului, așa cum ne-a obișnuit lingvistica modernă, pentru că nu vom găsi altceva decît metoda, aproape întotdeauna arbitrară, a anticilor: în cultura latină, cel mai mare învățat, vestit pentru folosirea metodei etimologice, fusese Varro, iar Isidor face legătura cu el, reprezentînd ultima verigă dintr-o tradiție care numără mulți intermediari între scriitorul păgîn și eruditul din Sevilia însă, lăsînd la o parte metoda, pentru că nu-i putem cere în mod anacronic lui Isidor să folosească o metodă diferită de cea utilizată în lumea antică, această operă e prețioasă și în zilele noastre pentru marea masă de informații gramaticale și lexicale pe care ni le-a transmis",
    "499": " în afară de etimologie și de limbă, Isidor se consacră și explicării celor șapte arte liberale, devenind în această privință, împreună cu Boetius și Cassiodor, una dintre principalele surse de cunoștințe din Evul Mediu; erudiția sa e însă mult mai vastă și depășește respectivele domenii, atingînd sfere precum medicina, dreptul, cronologia sau științele naturale și practice Firește, Isidor nu putea să adune o asemenea masă uriașă de informații altfel decît din cărți, însă cunoștințele sale vor constitui pentru Evul Mediu un tezaur foarte prețios După istoria evenimentelor, avem istoria literaturii Isidor a compus, ca o continuare a operei lui Ghenadie din Marsilia, o scriere Despre bărbații iluștri (De viris illustribus), care nu are totuși amploarea operei predecesorului său și cu atît mai puțin a operei lui Ieronim, pentru că de-acum, prin forța lucrurilor, din cauza izolării reciproce a regatelor romano-barbare, se știau puține lucruri despre ceea ce se întîmpla în afara granițelor fiecărei țări",
    "500": " Așadar, Isidor se limitează în esență să înregistreze scriitorii hispanici din secolul al VI-lea, iar continuatorii săi vor restrînge ulterior domeniul istoriografiei literare Impresionanta erudiție ce caracterizează operele profane se întîlnește și în cele cu conținut religios, unde se reiau numeroase motive tradiționale ale exegezei biblice, ale polemicii antiiudaice, ale ortodoxiei niceene; în operele exegetice ale lui Isidor nu există dezbateri care să aducă noi argumente sau să ajungă la noi rezultate, însă izvoarele antice, Ieronim și Augustin în primul rînd, sînt foarte mult exploatate de scriitor, care vrea să obțină compendii redactate cu spirit enciclopedic, adică vrea să concentreze cît mai multe informații și reflecții într-un spațiu cît mai redus Isidor intenționează să reia învățătura lui Origen, chiar dacă îl cunoaște doar din traduceri, pentru că îl consideră cel mai mare dintre exegeții credinței creștine Astfel, Isidor a devenit o cale importantă de răspîndire a exegezei lui Origen în Evul Mediu; pentru el, cea mai interesantă parte a acesteia este tipologia, cu valorile pe care le atribuie Bisericii și lui Cristos",
    "501": " De aceea, trebuie să ne limităm la o înșiruire de titluri, cum sînt: Cartea precuvîntărilor (Proemiorum liber unus), care este o introducere la diversele cărți din Scriptură; sau Despre nașterea și despre moartea Sfinților Părinți (De ortu et obitu Patrum), unde sînt prezentate personajele cele mai importante din Vechiul și Noul Testament; apoi, Numerele care se găsesc în Sfînta Scriptură (De numeris liber unus), unde se explică semnificația lor mistică; tipologiile sînt adunate în Alegorii din Sfînta Scriptură (Allegoriae quaedam sacrae Scripturae) și în întrebări privind Vechiul Testament (Quaestiones in Vetus Testamentum) \nc) Doctrina creștină \nîn sfera dogmaticii și a moralei creștine, partea cea mai semnificativă o reprezintă reluarea doctrinei augustiniene a harului și a liberului arbitru și a temelor ascetice ale convertirii și pocăinței, derivate din tezele lui Cassian Doctrinele etice ale lui Isidor sînt adunate în cele trei cărți de Maxime (Sententiarum libri tres) care, potrivit unor studii recente, trebuie plasate în ultimii ani de viață ai scriitorului, adică în perioada conciliului de la Toledo",
    "502": " într-un mod cît se poate de tradițional se articulează în schimb polemica antiiudaică în cele două cărți Contra iudeilor (Contra Iudaeos); însă, dincolo de acest fapt, trebuie să observăm că atît Isidor, cît și sinodul de la Toledo adoptă o atitudine tolerantă față de iudei, afirmînd că nu se poate impune credința cu forța (Maxime II, 2, 4) în fine, Isidor se ocupă și de practica ecleziastică și compune o operă Despre datoriile privitoare la Biserică (De ecclesiasticis officiis); titlul Despre datorii ne trimite la Ambrozie și poate chiar la Cicero; e prezent în această scriere și Tertulian, ce pare să fi fost citit destul de mult în Spania vizigotă Isidor e și autorul unei Reguli monastice (Regula monachorum) al cărei conținut e legat de cel al cărții a treia din Despre datorii: avem de-a face aici, cum observă Fontaine, cu un respect exagerat pentru reguli, care devine aproape represiv",
    "503": " în sfîrșit, ne-au mai rămas de la Isidor unsprezece scrisori și douăzeci și șapte de tituli, scurte inscripții versificate, aproape toate în distihuri elegiace, destinate, așa cum se obișnuia în poezia creștină încă din vremea lui Prudentius, descrierii unor locuri care aveau o semnificație religioasă particulară; așa cum se întîmpla deja de două secole, cunoștințele prozodice ale lui Isidor sînt destul de reduse, iar producția sa în versuri prezintă numeroase abateri de la regulă \nd) Personalitatea lui Isidor \nDupă o prezentare în mod necesar succintă a enormei producții literare a episcopului de Sevilia, apar și dificultățile pe care le întîmpină oricine dorește să aibă o imagine globală a gîndirii sale Pe lîngă faptul că lipsa unor ediții serioase ale scrierilor sale îngreunează foarte mult munca de interpretare, preocupările sale se dispersează în sfera gramaticii și a retoricii (etimologii, diferențe, analogii, glose), conferind întregii sale producții un caracter aproape impersonal; aceasta pare o compilație unde sînt juxtapuse adesea izvoare sacre și izvoare profane; în plus, s-au pierdut scrisorile și omiliile sale",
    "504": " Toate acestea fac dificilă cunoașterea unui autor ca Isidor Astfel, pînă acum cîteva decenii, cercetătorii se mulțumeau să-l considere un simplu compilator și din analiza operei sale rezulta aproape exclusiv o simplă listă de titluri Abia în perioada mai recentă, grație eforturilor cercetătorilor de limbă spaniolă și lui Jacques Fontaine și școlii sale, s-a ajuns la o evaluare, chiar dacă parțială deocamdată, a figurii lui Isidor cu ceea ce are aceasta specific, pentru că trebuie să descoperim ce se află dincolo de lista operelor episcopului de Sevilia și cum interpretează el imensul material erudit pe care ni l-a transmis De aceea, erudiția lui Isidor nu trebuie înțeleasă ca un simplu conglomerat de informații, ci trebuie văzută în raport cu viața și personalitatea autorului care, catolic de origine, asistă în vremea sa la convertirea unui întreg popor la dreapta credință și vrea să ofere societății sale recent convertite un sistem cultural valabil atît în plan profan, cît și în plan religios",
    "505": " Isidor era perfect conștient că aceasta era sarcina sa permanentă, atît ca învățat cît și ca episcop în fond, episcopul de Sevilia se găsea într-o situație asemănătoare cu aceea a lui Grigorie cel Mare, sfîșiat între dorința de asceză și necesitățile vieții practice, și a avut și el foarte limpede în minte sarcina pe care și-o asuma Așa cum observă Fontaine, această imagine a unui om pe care necesitățile crescînde ale imenselor responsabilități pastorale îl îndepărtează de înclinațiile și de vocația sa contemplativă ne ajută să ne eliberăm de clișeele triumfaliste aplicate lui Isidor de către contemporanii săi A fost un om măcinat de instanțe contradictorii: liberalismul cultural și reprimarea ereticilor și a iudeilor, optimismul naționalist și dureroasa pocăință în fața experienței păcatului și a slăbiciunilor omenești De aici, neliniștea amestecată cu amărăciune, proprie unui om frămîntat și nefericit, pe care o putem surprinde în mod clar în două dintre epistolele sale adresate discipolului Braulion",
    "506": " Pe plan literar, calitățile și limitele lui Isidor sînt evidente Limitele, în esență, sînt cele ale epocii sale, epoca unui regat romano-barbar din secolele VI-VII, care refuză de-acum orice contact cu alte centre culturale, în special cu Orientul De aici ariditatea care marchează în mod clar, în ciuda unor tentative recente de reevaluare, geniul organizatoric și taxonomic al lui Isidor însă, pe de altă parte, capacitatea sa de a ordona și de a clasifica anticipează acele summae medievale, iar cultura sa e mult mai vastă și mai rafinată în comparație cu modestele dovezi lăsate de cei care l-au precedat, inclusiv de Martin de Braga, care trebuise să-și adapteze omiletica pentru un public ignorant și se limitase să alcătuiască o compilație din maximele lui Seneca Aceste opere ale lui Isidor nu izvorăsc din nevoia de a face paradă de erudiție și nici din dorința de clasificare și organizare – fapt considerat de noi un merit notabil",
    "507": " Cu fiecare din operele sale, episcopul de Sevilia a încercat să vină în întîmpinarea necesităților Bisericii sale, avînd în vedere că aproape toate au fost comandate de anumite persoane, cărora le-au fost și dedicate într-o evaluare a lui Isidor, este necesar, prin urmare, să ținem cont nu numai de perspectiva erudită, ci și de cea pastorală \n\nBibliografie Ediții: PL 81-84; PLS 4, 1801-1976; Diferencias, Libro I, Les Belles Lettres, Paris, 1992 (C Codoñer); CChrLat 113, 1989 (De ecclesiasiticis officiis: ChM Lawson); Synonimorum de lamentatione animae peccatricis libri duo, ed J Fontaine; De natura rerum, ed J Fontaine, Feret, Bordeaux, 1960; Chronica mundi, Historia Gothorum Wandalorum Sueborum, MGH 11, Auctores antiquissimi (Chronica minora 2), 1894 (Th Mommsen); Las historias de los Gottos, Vandalos y Suevos, Centro San Isidoro, León, 1975 (C Rodríguez Alonso); De ortu et obitu Patrum, Les Belles Lettres, Paris, 1984 (C",
    "508": " Chaparro Gomes); Epistulae, MGH 3, 1892 (W Gundlach); Regula Monachorum, ed M Diaz y Diaz; Etymologiarum sive originum libri viginti, Clarendon Press, Oxford, 1911 (WM Lindsay); A Ortega, „Los versus Isidori”, în Helmantica 12 (1961), pp 261-299; Biblioteca de Autores Cristianos 321, Madrid, 1971 (Sententiae: J Campos Ruiz y I Roca Meria); 433, Madrid, 1982 (Etymologiae: J Oroz Reta y MA Marcos Casquero Introducción general por MC Diaz y Diaz); Etymologiae livre IX, Les Belles Lettres, Paris, 1984 (M Reydellet); livre XII, ibidem, 1986 (J André); livre XVII, ibidem, 1981 (J André); livre II, ibidem, 1983 (PK Marshall); El de viris illustribus de Isidoro de Sevilla, Estudio y Edición crítica, Studia philol Salmanticensia, Salamanca, 1964 Studii: ***, Miscellanea Isidoriana, Univ Gregoriana, Roma, 1936; ***, Visigothic Spain, new Approaches, edited by E",
    "509": " James, Oxford, 1980; ***, Isidoriana Estudios sobre san Isidoro de Sevilla en el XIV centenario de su nacimiento, Centro de Estudios San Isidoro, León, 1961; J Fontaine, Isidore de Séville et la culture classique dans l’Espagne wisigothique, Et Augustiniennes, Paris, 1959; Ph Delhaye, „Les idées morales d’Isidore de Séville”, în Rech de théol anc et médiév 26 (1959), pp 17-49; J Madoz, San Isidoro de Sevilla Semblanza de su personalidad literaria, Cons Sup de Invest Cientif, León, 1960; M Reydellet, „Les intentions idéologiques et politiques dans la Chronique d’Isidore de Seville”, în Mélanges d’archéologie et d’histoire 82 (1970), pp 363-400; Idem, La royauté dans la littérature latine de Sidoine Apollinaire à Isidore de Séville, École Française, Roma 1981; H De Lubac, Exégèse Médiévale, Aubier, Paris, 1959-1964; J Fontaine, Théorie et practique du style chez Isidore, VigChr 14 (1960), pp",
    "510": " 65-101; Idem, „Isidore de Séville auteur «ascétique»”, în Studi Medievali 6 (1965), pp 163-195; HJ Diesner, Isidor von Sevilla und seine Zeit, Calwer, Stuttgart, 1973; P Cazier, Isidore de Séville et la naissance de l’Espagne catholique, Beauchesne, Paris, 1994 (cu trimitere la studiile precedente ale aceluiași autor) Alte studii: B Blumenkranz, Juifs et chrétiens dans le monde occidentale (430-1096), Moutar, Paris, 1960; B Saitta, „I Giudei nella Spagna Visigota da Reccaredo a Sisebuto”, în Studi Visigotici, Quaderni Catanesi 2 (1980), pp 221-263 și nr 5 (1983), pp 79-146; JN Hillgarth, „La conversión de los Visigodos”, în Analecta sacra Tarraconensia, 34 (1961), pp 21-46 \n\nDacă Grigorie cel Mare, așa cum am văzut mai sus, reprezintă sfîrșitul culturii antice în Italia și, după el puține lucruri sînt de semnalat în creștinismul italic, pînă la renașterea carolingiană; dacă Grigorie din Tours este expresia unei mentalități și a unei culturi populare de tip medieval, în aceeași măsură Isidor de Sevilia poate fi considerat încheierea creștinismului antic, organizat de el pe plan cultural în vederea unor dezvoltări viitoare",
    "511": " Cultura creștină, puternic sărăcită de crizele care au lovit zona Mediteranei occidentale în ultimele decenii ale secolului al VI-lea, așteaptă o transformare, care se va produce datorită germenilor sădiți de Grigorie cel Mare și a ceea ce s-a păstrat cu grijă în mănăstiri ori prin strădania celor cîțiva reprezentanți ai culturii laice din regatele barbare O dată cu Beda – nu întîmplător un creștin din neamul anglilor – și cu civilizația carolingiană va avea loc această renaștere \n\nCAPITOLUL XVI \nPERIOADA CONCILIULUI DE LA EFES TEOFIL ȘI CHIRIL DIN ALEXANDRIA NESTORIE 1 Teofil al Alexandriei a) Viața \nȘtim foarte puține lucruri despre tinerețea lui Teofil (născut probabil prin 345), pentru care izvoarele disponibile sînt foarte tîrzii; potrivit cronicii lui Ioan din Nikiu (cca 700), s-a născut la Memfis din părinți creștini și, rămas orfan la o vîrstă fragedă, s-a mutat la Alexandria Ieronim relatează că Rufin se lăuda că asistase la lecțiile lui, afirmație respinsă de Ieronim însuși, conform căruia Teofil n-ar fi ținut lecții niciodată (Apologia contra lui Rufin III, 18)",
    "512": " în rest, cea mai mare parte a informațiilor despre viața sa provin din istoriile ecleziastice scrise de Socrate, Sozomen, Teodoret și Nichifor Calist, ca și din Dialogul despre viața Sfîntului Ioan Gură de Aur al lui Palladius Teofil trebuie să fi fost ales patriarh al Alexandriei de către episcopii reuniți pentru funeraliile predecesorului său, Timotei, între iulie 384 și iulie 387 A condus Biserica egipteană ca un principe lipsit de scrupule, preocupat mai cu seamă de consolidarea puterii sale A făcut eforturi constante pentru a obține controlul asupra Patriarhiei de la Constantinopol, care fusese proclamată de către conciliul ținut aici în 381 a doua autoritate creștină după Roma, în timp ce Alexandria fusese retrogradată pe locul al treilea La moartea patriarhului Nectarie în 397, Teofil s-a străduit să-l impună ca succesor pe preotul Isidor, omul său de încredere, însă influentul Eutropius, ministru al împăratului Arcadius, l-a numit pe preotul antiohian Ioan Hrisostomul, obligîndu-l pe Teofil să-l hirotonisească, așa cum era obiceiul",
    "513": " Teofil a avut ocazia să se răzbune în timpul controverselor origeniste Pînă în 399, Teofil fusese un admirator fervent al lui Origen în epistola sa festivă consacrată Paștilui din acel an, el se declară partizan al tezei imaterialității Domnului și îi condamnă pe antropomorfiți, care, interpretînd ad litteram expresiile privind crearea ființei umane după chipul și asemănarea lui Dumnezeu, îi atribuiau acestuia un corp cu formă umană Pe atunci, cei mai mulți călugări egipteni – cu excepția unei minorități origeniste – erau adepți ai pozițiilor antropomorfite; ei s-au dus la Alexandria și au protestat violent în fața casei episcopului Acesta, preocupat tot timpul de păstrarea unor bune raporturi cu puternicii călugări, i-a liniștit cu promisiunea că îl va condamna pe Origen și origenismul în biserica monahilor din deșertul Nitria, Teofil a organizat un sinod unde s-a consfințit condamnarea lui Origen, cu aprobarea papei Anastasius",
    "514": " în același timp, a început să-l persecute pe Isidor, vechiul său candidat la scaunul din Constantinopol, pentru că i se părea că devenise prea independent, și mai ales pe cei patru frați (porecliți și „frații cei lungi” din cauza staturii lor), Ammonius, Dioscoros, Eftimie și Eusebiu, reprezentanți de seamă ai monahismului origenist Alungați din Egipt, respinși de episcopii din Asia Mică și din Siria, care nu voiau să intre în conflict cu Teofil, ei au fost primiți de Ioan Hrisostomul la Constantinopol Teofil profită de împrejurări pentru a se descotorosi de Ioan, urît de Eudoxia din cauza criticilor pe care i le adresa în timp ce Ioan, din respect pentru normele canonice, refuza să-l judece pe Teofil așa cum îi ceruse împăratul la sesizarea celor patru frați, Teofil s-a împăcat cu aceștia și a organizat în septembrie 403 sinodul de la Stejar (după numele orașului de lîngă Calcedonia unde s-a desfășurat) cînd Hrisostomul a fost condamnat, fiind imediat exilat de către împărat",
    "515": " Rechemat în urma unei revolte populare, peste puțin timp Ioan a fost exilat definitiv; papa a intervenit în favoarea lui, însă fără succes, ceea ce a provocat o ruptură de mai mulți ani între Roma, pe de o parte, și Alexandria și Constantinopol pe de altă parte în interior, Teofil a combătut fără milă cultele elenistice și a distrus numeroase sanctuare, între care faimosul Serapeum, în locul cărora a pus să fie construite noi biserici A murit în 412, iar succesor i-a fost nepotul său, Chiril, pe care el însuși îl crescuse și îl educase în acest scop \nb) Opere \nEpiscopatul Alexandriei emitea în fiecare an o epistolă prin care se comunicau data cînd începea postul de patruzeci de zile și data Paștilui (pentru alte detalii privitoare la aceste scrisori, cf pp 000 și 000) Avem informații despre existența a 24 de epistole de acest gen promulgate de Teofil între 386 și 409; din cele mai multe s-au păstrat doar fragmente în greacă sau în versiuni siriece sau armene (mai ales în scrierile lui Sever de Antiohia și ale lui Timotei Eluros)",
    "516": " însă trei dintre ele au fost traduse în latină de Ieronim și au supraviețuit în epistolarul acestuia sub forma epistolelor 96 (scrisoarea festivă din 401), 98 (din 402) și 100 (din 404) Teofil combate aici unele opinii pe care i le atribuie lui Origen: astfel, potrivit epistolei 96, Origen ar fi afirmat, bazîndu-se pe 1 Cor 15, 24 (la sfîrșit Fiul va încredința împărăția lui Dumnezeu Tatălui), că Fiul și-ar fi pierdut împărăția (96, 5-9); apoi, că Isus Cristos a fost crucificat și pentru demoni și pentru păcatele comise de ființele cerești (96, 10-12) Origen ar fi susținut și magia și astrologia (96, 16) Teofil atacă și doctrina origeniană a preexistenței sufletelor (96, 17-19; 100, 12) în epistola 98 este atacat Apolinarie din Laodiceea, pentru că a refuzat să admită că Isus Cristos avea suflet omenesc; Teofil se apleacă îndelung și aici asupra lui Origen, condamnat pentru exegeza sa alegorică (98, 10), pentru doctrina originii lumii, pentru că ar fi afirmat că ființele angelice au devenit îngeri fiindcă s-au comportat bine după ce au fost create (98, 10-12) sau că Duhul Sfînt nu pogoară asupra ființelor fără suflet și rațiune (98, 13)",
    "517": " Scriitorul atacă și doctrina preexistenței sufletului lui Cristos (98, 14 și urm) pentru că a afirma, cum face Origen, că acel suflet era unit cu Logosul înainte de venirea în trup ar echivala cu a susține că orice suflet uman preexistent e de natură divină (98, 16) De fapt, tezele condamnate de Teofil ori n-au fost susținute niciodată de Origen, ori reprezintă deformări absurde ale teologiei acestuia, după care e greu de spus că ar fi fost făcute cu bună-credință în epistolarul lui Ieronim s-au păstrat în latină și alte scrisori ale lui Teofil, referitoare tot la controversa origenistă; e vorba de epistolele 87, 89, trimise lui Ieronim în 400; 90 (adresată lui Epifanie în același an); Teofil îi informează despre măsurile pe care le-a luat împotriva călugărilor origeniști din pustia Nitriei Scrisoarea 92 din epistolarul lui Ieronim este o versiune a epistolei sinodale emise în 400 și trimise episopilor din Palestina și din Cipru; în ea sînt condamnați Origen și susținătorii săi din mănăstiri și apar multe din temele la care ne-am referit cînd am vorbit de epistolele festive",
    "518": " Dintr-o primă scrisoare a aceluiași sinod s-au păstrat doar fragmente, publicate în mare parte abia de curînd pe baza unui manuscris găsit la Athos Alte epistole sau fragmente de epistole nu se referă la controversele origeniste, în special o scrisoare completă în limba coptă, adresată călugărilor din Pboo, referitoare la exigențele vieții monahale Avem multe fragmente din omiliile lui Teofil, dar numai trei dintre ele s-au păstrat în întregime: una în greacă, despre euharistie, transmisă în mod eronat printre operele lui Chiril al Alexandriei, și două în limba coptă, despre pocăință și cumpătare și, respectiv, despre cruce și tîlhar Sînt bogate în citate biblice, dar și în înflorituri retorice Printre apoftegmele atribuite lui Teofil de tradiția Părinților din deșert există o scurtă omilie despre moarte și judecată din care avem și o versiune siriacă Alte omilii sînt de o autenticitate îndoielnică sau cu siguranță false",
    "519": " Teofil a compus și un canon pascal pentru anii 380-479, pe care l-a trimis împăratului Theodosius în încercarea – de altfel, nereușită – de a impune numărătoarea pascală alexandrină în locul celei romane Nu ne-au rămas decît prologul, complet doar într-o versiune latină, și scrisoarea de dedicație adresată lui Theodosius S-a pierdut și un pamflet contra lui Ioan Hrisostomul, a cărui versiune latină realizată de Ieronim a fost utilizată de Facundus de Hermiane (în apărarea celor Trei capitole 6, 5) care spunea că era plin de injurii insuportabile, și de diaconul Pelagius (în apărarea celor Trei capitole); unii au propus să fie căutate urme ale acestui text în scrisoarea 113 a lui Ieronim Ghenadie (Despre bărbații iluștri 33) amintește o scriere contra lui Origen care nu era probabil decît o antologie de fragmente antiorigeniste din operele lui Teofil în sfîrșit, excelenta reputație de care se bucura Teofil în cercurile monastice egiptene este atestată și de apoftegmele ce-i sînt atribuite în colecția greacă și în cea latină (cf",
    "520": " p 000) Putem aminti aici și o Viziune a lui Teofil, conservată în mai multe versiuni, în arabă, siriacă și etiopiană, din text rezultînd că ar fi scrisă de Chiril al Alexandriei pe baza unei povestiri a unchiului său; e vorba, în realitate, despre o omilie despre șederea Fecioarei Maria în Egipt \n\nBibliografie PG 65 conține canoanele atribuite lui Teofil în colecțiile canonice bizantine (33-45), prologul la canonul pascal (48-52; însă e mai bună ediția B Krusch, Studien zur christlich-mittelalterlichen Chronologie, Leipzig, 1880, pp 220-226), fragmente de epistole emise de sărbători și din alte scrisori (53-64), fragmente de omilii (65-68); ibidem, 197-200, apoftegmele care îi sînt atribuite de tradiția greacă (pentru apoftegmele în latină, de altfel nu întotdeauna similare, cf PL 73, 771801 858-61872957961) Scrisorile traduse de Ieronim pot fi găsite în epistolarul acestuia (cf p",
    "521": " 000) Pentru indicații mai precise privind edițiile de texte și fragmente trebuie consultat CPG II, nr 2580-2684, actualizat la rîndul său de H Crouzel în Théophile d’Alexandrie, DSp XV, 1990, pp 524-530 Alte studii: G Lazzati, Teofilo di Alessandria, Milano, 1935; A Favale, Teofilo di Alessandria, Torino, 1958; R Delobel, M Richard, Théophile d’Alexandrie, DTC XV/1, 1946, 523-530 Despre formele și edițiile omiliei sau ale viziunii lui Teofil cf G Graf, Geschichte der christlichen arabischen Literatur I Die Übersetzungen (Studi e testi 118), Biblioteca Apostolica Vaticana, Città del Vaticano, 1944, 229-232 \n2 Chiril al Alexandriei a) Viața \nîn 412, atunci cînd a devenit episcop al Alexandriei, Chiril trebuie să fi avut cel puțin treizeci de ani și probabil că nu era foarte tînăr în 403, cînd a participat la sinodul de la Stejar care l-a destituit pe Ioan Hrisostomul",
    "522": " Așadar, trebuie să se fi născut prin 370-380 E probabil, dar nu absolut sigur, că a avut parte de o formație monastică, fără să fie totuși călugăr; cu siguranță, unchiul său din partea mamei, Teofil, episcop de Alexandria, a avut o influență asupra formării sale (el l-a luat cu sine la sinodul de la Stejar) în orice caz, trebuie să se fi bucurat de o educație serioasă, atît profană cît și teologică, deși multe din trimiterile care se găsesc în operele sale (în special în scrierea contra lui Iulian) provin mai degrabă din florilegii decît din lectura directă a autorilor La moartea lui Teofil, la 15 octombrie 412, Chiril i-a luat locul în cîteva zile, după confruntările dintre facțiunea sa și aceea a arhidiaconului Timotei Voința de a-și consolida puterea l-a făcut să aibă adesea un comportament samavolnic și violent, descris (nu fără părtinire, e adevărat) de istoricul Socrate (Istoria Bisericii VII, 13-16); în acest sens, cele mai relevante episoade sînt sechestrarea bisericilor novațienilor, conflictele cu prefectul Oreste, expulzarea multor iudei din Alexandria urmată de transformarea sinagogilor acestora în biserici; el are cu siguranță o responsabilitate, cel puțin indirectă – pentru climatul pe care l-a creat –, în privința inițiativei mulțimii fanatice care a linșat-o pe celebra gînditoare platonică Hypatia în 415",
    "523": " O consecință a acestor abuzuri au fost probabil edictele imperiale din anii 416-418, menite să limiteze activitatea grupurilor de parabalani, un fel de infirmieri care, în realitate, erau gărzile înarmate ale episcopului Probabil pentru a menține bunele raporturi ci Biserica din Roma, Chiril a acceptat totuși, începînd cu anul 417, să reabiliteze treptat figura lui Ioan Hrisostomul în activitatea sa însă, faza care avea să producă cele mai însemnate consecințe a început o dată cu numirea prezbiterului antiohian Nestorie ca arhiepiscop de Constantinopol la 10 aprilie 428 Faptul că un reprezentant al unei autorități bisericești care era la mare concurență cu Alexandria devenise episcop al capitalei l-a alarmat evident pe Chiril, care a profitat de greșelile lui Nestorie Acesta nu s-a mulțumit doar să provoace ostilitatea creștinilor de tendință ariană incendiindu-le biserica, ci, dezvoltînd tezele cristologice ale antiohienilor – care, pentru a apăra integritatea naturii umane în Cristos, subliniau distincția dintre Fiul lui Dumnezeu și omul Isus –, i-a negat Fecioarei Maria titlul de Theotokos, „mama lui Dumnezeu”, foarte prețuit de credincioșii din Constantinopol și, de altfel, solid atestat în tradiția teologică",
    "524": " Chiril l-a atacat întîi într-o scrisoare trimisă călugărilor din Egipt, apoi în epistola sărbătorească din 429 (pentru aceste scrieri cf infra), pentru a se adresa apoi chiar patriarhului de Constantinopol Dacă într-o primă scrisoare adresată lui Nestorie (Epist 2) se limita să-l invite să accepte termenul Theotokos, în cea de-a doua (Epist 4, scrisă între 26 ianuarie și 24 februarie 430), pornind de la primirea făcută de Nestorie unor călugări din Alexandria care se duseseră la Constantinopol ca să se plîngă de Chiril, dezvolta o reflecție cristologică opusă perspectivei antiohiene Potrivit acesteia, crede el, Cristos era divizat în două, iar omul era separat de Fiul lui Dumnezeu; Chiril vorbește însă de o uniune kath’hypostasin, conform căreia „nu a existat întîi un om obișnuit născut din Sfînta Fecioară, și apoi Logosul a coborît să sălășluiască în el, ci, unit încă din pîntecele matern, acesta a fost supus unei nașteri carnale, făcînd din nașterea cărnii sale propria naștere” (Epist",
    "525": " 4, 4) De asemenea, Chiril i-a trimis împăratului un tratat Despre adevărata credință și altele două surorilor mai mici ale lui Theodosius al II-lea, Arcadia și Marina, și, respectiv, surorii sale mai mari, Pulcheria, și soției sale, Eudocia Această strategie n-a obținut efectul sperat; împăratul s-a înfuriat, acuzîndu-l că vrea să provoace disensiuni în familia imperială prin scrisori trimise separat diferiților membri ai acesteia în schimb, Chiril a găsit înțelegere la episcopul Romei, Celestin, căruia îi trimisese deja extrase tendențioase din predicile lui Nestorie (și de a cărui reacție se folosise pentru a-și ataca direct adversarul) și făcuse apoi să-i parvină a doua epistolă către Nestorie cu o traducere latină Patriarhul de Constantinopol i-a scris și el lui Celestin, care însă, indignat de calda primire făcută de Nestorie unor pelagieni, l-a condamnat în cadrul unui sinod roman din august 430, scriindu-i apoi lui Chiril pentru a-l numi reprezentant al papalității în controversa cu Nestorie; acesta trebuia să-și retracteze public erorile în cel mult zece zile, altfel urma să fie excomunicat",
    "526": " La 19 noiembrie 430, împăratul s-a decis să convoace un conciliu la Efes în ziua de Cincizecime (7 iunie) din 431, cu scopul de a restabili pacea Chiril, pentru a grăbi lucrurile, i-a comunicat adversarului său deciziile luate la Roma printr-o a treia scrisoare, contrasemnată de un sinod de episcopi din Egipt și înmînată pe 30 noiembrie; în apendice, scrisoarea conținea douăsprezece anatematisme, adică tot atîtea condamnări ale unor afirmații doctrinale pentru care se cerea aprobarea lui Nestorie Acesta, ca orice alt reprezentant al cristologiei antiohiene; nu le-ar fi putut accepta niciodată; însă, în acest mod, mișcarea abilă a lui Chiril îl punea automat în postura de acuzat Antiohienii au deschis în sfîrșit ochii și i-au luat apărarea lui Nestorie, dar era prea tîrziu Atît delegația orientală, condusă de Ioan de Antiohia, cît și legații papei întîrziau să ajungă la Efes; cînd Chiril a fost sigur că prima delegație era pe cale să sosească, folosindu-se de un pretext, a deschis lucrările conciliului la 22 iunie, în ciuda protestelor contelui Candidianos, reprezentantul împăratului, care ar fi trebuit să conducă sinodul și să-i asigure buna desfășurare",
    "527": " Chiril a obținut repede hotărîrea de depunere a lui Nestorie și de condamnare a doctrinelor sale La 26 iunie au ajuns antiohienii, care au contestat decizia și l-au depus la rîndul lor pe Chiril împreună cu Memnon din Efes, susținătorul său; sosiți la 10 iulie, legații romani s-au aliat cu Chiril Theodosius, care nu avea o perspectivă clară asupra situației, a răspuns prin depunerea și arestarea lui Chiril, a lui Memnon și a lui Nestorie și prin condamnarea tuturor hotărîrilor conciliului Nestorie a acceptat destituirea și s-a întors în Antiohia, în timp ce Chiril bombarda curtea imperială cu scrisori; împăratul a sprijinit alegerea lui Maximian ca patriarh de Constantinopol la Antiohia, care era controlată susținătorii lui Chiril (25 octombrie), și nimeni nu l-a mai putut opri pe acesta cînd, înainte de revocarea arestului la domiciliu, a vrut să plece la Alexandria unde, la 30 octombrie, i s-a făcut o primire triumfală",
    "528": " în anii următori, Chiril s-a străduit să restabilească pacea, mai precis să-i determine pe antiohieni să-l abandoneze pe Nestorie; distribuind daruri nenumărate, el a reușit să manipuleze curtea imperială în această direcție S-a ajuns astfel la formula de unificare promulgată la 23 aprilie 433; la reafirmata fidelitate față de Crezul de la Niceea, se adăuga o declarație cristologică prin care Cristos era recunoscut ca Dumnezeu desăvîrșit și om desăvîrșit, constituit dintr-un suflet rațional și un corp, generat veșnic de Dumnezeu potrivit cu natura divină și, în ultimele zile, de către Fecioara Maria potrivit cu natura umană, consubstanțial cu Tatăl potrivit naturii divine și cu noi potrivit celei umane Această uniune distinctă (asynchytos) a două naturi permite atribuirea titlului de Theotokos Fecioarei Maria în privința modului cum vorbesc Scripturile despre Cristos, era admis faptul că expresiile de acolo i se aplicau în parte lui Isus în general, și în parte doar uneia sau alteia dintre naturile sale, ceea ce, practic, anula al patrulea anatematism al lui Chiril (Epist",
    "529": " 39) O dată eliminat Nestorie, polemica lui Chiril i-a vizat pe cei doi mari reprezentanți ai școlii din Antiohia, Diodor din Tars și Teodor de Mopsuestia (cf vol II, t 1, pp 154-156 și, respectiv, 156-161), pe care a încercat să-i prezinte ca precursori ai lui Nestorie Lui Proclus, urmaș din 434 al lui Maximian la tronul episcopal al Constantinopolului, o delegație de armeni i-a cerut să condamne o culegere de extrase din operele lui Teodor, iar el a făcut acest lucru, fără să menționeze numele lui Teodor, în Tomul închinat armenilor, din 437, unde a făcut o sinteză a cristologiei lui Chiril (cf p 000) Chiril a primit dosarul în timp ce se găsea la Ierusalim și le-a trimis lui Ioan de Antiohia și episcopilor care îl sprijineau o epistolă foarte dură (67) în care îl condamnă pe Teodor, reluînd ulterior această atitudine critică într-o scrisoare despre Crezul de la Niceea (Epist",
    "530": " 55) și mai ales, prin 438, în cele trei cărți ale tratatului Contra lui Teodor și a lui Diodor însă, în același timp, sugera ca Teodor să fie lăsat în seama judecății divine Chiril a murit la 27 iunie 444 \n\nBibliografie Pentru viața lui Chiril dinainte de polemica nestoriană este indispensabilă introducerea lui P Évieux la Cyrille D’Alexandrie Lettres festales I-VI Introduction générale par P Évieux; introduction critique, texte grec par WH Burns; traduction et annotation par L Arragon (și alții), SChr 372, Cerf, Paris, 1991 (partea biografică la pp 11-72) De asemenea, Kyrilliana Spicilegia edita sancti Cyrilli Alexandrini XV recurrente saeculo, Le scribe égyptien, Le Caire, 1947 Despre Chiril în general: J Mahé, Cyrille (Saint), patriarche d’Alexandrie, DThC III, 1911, col 2476-2527 \nb) Opere exegetice \nVechiul Testament \nActivitatea exegetică a lui Chiril se desfășoară în cea mai mare parte înainte de izbucnirea controversei nestoriene",
    "531": " Din rațiuni pe care le vom discuta mai tîrziu, despre Vechiul Testament a scris nu doar comentarii întinse, organizate pe cărți sau grupuri de cărți, ci și tratate de exegeză a unor fragmente alese, fie aranjate în mod sistematic, fie potrivit ordinii biblice închinarea și slujirea întru duh și adevăr se prezintă sub forma unui dialog între autor și un anume Palladius Acesta a citit în Mat 5, 17 că Isus afirmă că a venit nu ca să strice Legea, ci ca s-o împlinească, iar în Ioan 4, 24 că adevărații închinători trebuie să i se închine Tatălui în duh și adevăr; al doilea pasaj i se pare în contradicție cu primul, pentru că implică renunțarea la cultul prescris de Lege Același lucru rezultă și din textele apostolului Pavel, potrivit cărora Legea nu a putut niciodată să facă nimic perfect și vechiul precept a fost abrogat prin cel nou, al reconcilierii cu Dumnezeu",
    "532": " în răspunsul pe care Chiril îl dă imediat, el afirmă că noua Scriptură este „sora și apropiata” Legii lui Moise și că viața în Cristos nu e deloc străină de comportamentul prescris de Lege, cu condiția ca poruncile destinate oamenilor din vechime să fie interpretate în sens spiritual (pros theôrian pneumatikên); într-adevăr, Legea este simbol și umbră care ascunde în sine frumusețea adevărului Așadar, la problema clasică a raportului dintre Vechiul Testament și revelația creștină, Chiril oferă un răspuns lipsit de originalitate, ce respectă tradiția exegetică alexandrină El se străduiește să interpreteze alegoric și tipologic o serie de pasaje din Pentateuh, sprijinindu-se pe textele profeților și pe Noul Testament Nu e vorba de un dialog, ci mai degrabă de o expunere făcută de Chiril, presărată cu fraze aprobatoare ale interlocutorului său \n\nAnaliza se întinde pe șaptesprezece cărți și pornește de la păcatul originar, care l-a făcut pe om să cadă în sclavia diavolului, fiind astfel nevoie de o lege care să-l ajute să-și facă viața mai bună (cartea I)",
    "533": " Totuși, legea nu-l putea elibera de sub stăpînirea diavolului și nici de moarte; acest lucru nu poate fi decît efectul sanctificării operate de Cristos (cărțile II și III) Cine e mîntuit trebuie să ducă însă o viață conformă cu voința divină, luptînd, grație puterii pe care i-o dă Cristos, împotriva înclinației spre păcat (cărțile IV și V) Cărțile VI și VII-VIII tratează tema iubirii de Dumnezeu și, respectiv, de aproapele nostru în sfîrșit, în cartea a IX-a Chiril ajunge să vorbească despre instituțiile veterotestamentare văzute în lumina principiului închinării în duh și adevăr: simboluri ale lui Cristos sînt altarul de pămînt pe care Moise trebuie să-l ridice la porunca lui Dumnezeu (Ieș 20, 24-25), ca și chivotul înțelegerii, jertfelnicul, sfeșnicul cu șapte brațe, altarul tămîierii, Aaron însuși; cortul unde e ținut chivotul este simbolul Bisericii; toate odoarele sfinte sînt interpretate astfel (IX-X) Și sacerdoțiul din Vechiul Testament este un simbol al lui Cristos, care face sacrificiul absolut (XI-XIII)",
    "534": " Preceptele privind puritatea trebuie legate de absența păcatului, care trebuie să fie marca distinctivă a credincioșilor, purificați de Cristos (XIV-XVI) Cartea XVII e consacrată semnificației sărbătorilor, în special Paștilui Opera, din care lipsește orice aluzie la polemica antinestoriană, a fost scrisă cu siguranță înainte de 429 E cunoscută și o traducere siriacă din secolul al VI-lea, inedită \n\nCa o continuare și o completare a operei precedente, Chiril a compus, cu siguranță, la puțin timp, Glaphyra (aproximativ „Expuneri cizelate” sau „elegante”); împărțirea în 13 cărți, diferită de cea a scrierii precedente, pare posterioară în introducere, autorul declară că analizează pasajele din Pentateuh pe care nu le luase în considerare sau pe care nu le comentase suficient în închinarea De această dată a renunțat la forma dialogică (însă lui Palladius îi este dedicată partea referitoare la Ieșirea) și a dispus materialul după ordinea din Biblie, consacrînd diferitelor cărți ale Pentateuhului un spațiu redus progresiv: după repartizarea de aici, șapte cărți pentru Facere, trei pentru Ieșire (Exod) și cîte una pentru celelalte trei",
    "535": " Chiril însuși afirmă că a dezvoltat, în opera precedentă, tot ceea ce putea servi interpretării morale; aici, în schimb, se ocupă de tipologia propriu-zisă, ceea ce nu pare să corespundă întru totul situației de fapt, chiar dacă planul închinării, cel puțin în prima sa parte, se structurează efectiv conform itinerarului căderii și mîntuirii ființelor omenești și al funcției Legii în raport cu cele două momente Și această operă a fost tradusă în siriacă în secolul al VI-lea, dar s-au păstrat doar fragmente ale respectivei versiuni Comentarii continue sînt în schimb consacrate Lui Isaia, în cinci cărți (și acesta scris cu siguranță înainte de 429) și Celor doisprezece profeți minori în prefețele celor două scrieri, Chiril recunoaște că alții au făcut acest lucru înaintea lui, însă speră să poată spune ceva nou și (așa afirmă în comentariul la cei 12 profeți) să contribuie la clarificarea pasajelor obscure ale discursului profetic",
    "536": " \n\nEfrem din Antiohia (în Fotie, Biblioteca, cod 229) și florilegiul intitulat Doctrina Sfinților Părinți despre întruparea Logosului atestă că Chiril a comentat și Psalmii, iar în unele manuscrise ce conțin serii de pasaje biblice s-au găsit și comentarii fragmentare la diverși Psalmi (pînă la 119) ce apar sub numele lui în primul fragment, ce servește drept introducere, autorul declară că intenționează să comenteze întreaga carte E greu de evaluat autenticitatea fiecărui fragment în parte Același lucru este valabil și în cazul fragmentelor de acest gen dedicate cîntărilor din Ieșirea 15 și Deuteronomul 32, celor patru cărți ale Regilor, Pildelor, Cîntării Cîntărilor, cărților lui Iov, Ieremia, Baruh, Iezechiel și Daniel, pentru care nu e atestată existența nici unui comentariu al lui Chiril; cele despre Iezechiel par să aibă corespondent în unele pasaje consacrate aceluiași profet, atribuite lui Chiril într-un manuscris armean din Biblioteca Bodleian din Oxford, însă această atribuire e falsă",
    "537": " \n\nNoul Testament \nDintr-un vast Comentariu la Evanghelia după Ioan, în douăsprezece cărți, s-au păstrat cărțile I-VI (despre Ioan 1, 1-10, 17) și IX-XII (Ioan 12, 19-21, 25); pentru celelalte dispunem doar de serii de fragmente a căror autenticitate trebuie verificată Așa cum declară încă din prefață, Evanghelia după Ioan i se pare lui Chiril foarte potrivită pentru a reuni în același comentariu expunerea doctrinală și polemica antieretică El îi atacă în special pe arieni și eunomieni: exegeza asupra Ioan 1, 1 îi oferă ocazia de a face lungi digresiuni pentru a demonstra că Tatăl și Fiul au fiecare în sine o existență personală proprie și că Fiul este Dumnezeu cu aceeași îndreptățire ca și Tatăl Deși Chiril se distanțează în mod clar de cristologia antiohiană, nu apar aici nici numele lui Nestorie, nici terminologia referitoare la unirea dintre divin și uman în Cristos, teză pe care Chiril o adoptă în timpul controversei; considerăm deci că opera a fost compusă înainte de 429",
    "538": " Diverși autori antici, printre care Leonțiu din Bizanț (Contra lui Nestorie și Eutihie 2) și Efrem din Antiohia (în Fotie, Biblioteca, cod 229), spun că ar exista și un Comentariu la Evanghelia după Matei scris de Chiril (sînt menționate o primă și o a doua carte) Din el nu au rămas decît fragmente catenare, referitoare la toate cele 28 de capitole ale evangheliei, precum și cîteva fragmente în siriacă (în operele lui Sever de Antiohia), în arabă și în etiopiană în schimb, Chiril a compus un ciclu de Omilii despre Luca, rod al unei concepții mai degrabă practice decît dogmatice, care nu erau însă gîndite ca un comentariu complet și continuu al evangheliei (prima se referă la Luca 2, 1) Din textul grec au rămas numai fragmente catenare și trei omilii complete, care au o tradiție manuscrisă proprie (omiliile 3, 4, 51) S-a păstrat (cu lacune limitate) o traducere siriacă cuprinzînd 156 de omilii, destul de servilă, efectuată în secolul al VI-lea sau al VII-lea",
    "539": " Polemica explicită cu Nestorie impune anul 429 ca terminus post quem, poate chiar 430 dacă, așa cum a propus A Rücker, omilia 63 conține o aluzie la cele douăsprezece anatematisme ale lui Chiril \n\nMai ales în catenarii se găsesc fragmente din comentarii la Epistola către Romani, la 1 și 2 către Corinteni, la Epistola către Evrei Cu referire la ultima epistolă avem și fragmente latine, armene și siriece, din care ultimele, parțial, par extrase din omilii; ar putea fi vorba despre un comentariu veritabil, împărțit în cărți (este menționată cartea a șasea) și în parte elaborat, în versiunea siriacă, sub forma unor omilii Alte fragmente referitoare la Faptele apostolilor și la epistolele catolice, publicate în PG 74, provin în schimb (așa cum a demonstrat Pusey) din alte opere ale lui Chiril, și nu din comentarii propriu-zise \n\nDespre exegeza lui Chiril \nAșa cum am văzut, Chiril consideră Legea veterotestamentară „model și umbră” a realității care se manifestă în vremea lui Cristos și a Bisericii: acest principiu tradițional, enunțat la începutul scrierilor închinare și slujire și Glaphyra, își găsește expresia în special în ultima operă, unde autorul și-a luat libertatea de a alege pasajele cele mai susceptibile de interpretare cristologică",
    "540": " Totuși, tocmai caracterul selectiv al Glaphyra pune în lumină o trăsătură ce îl deosebește pe Chiril de Origen: Chiril renunță la alegorizarea sistematică a textului biblic Pentru tradiția alexandrină, nu toate pasajele din Scripturi erau pasibile de interpretare literală, din cauza defectus litterae, adică a unor incongruențe, reale sau presupuse, care împiedicau înțelegerea literală a textului și justificau așadar prin însăși existența lor recurgerea la alegorie ca unic procedeu de interpretare; la Chiril acest criteriu nu există, și exegeza alegorică se dezvoltă întotdeauna din cea literală Situația e chiar inversă: așa cum explică Chiril la începutul comentariului la Iona, chiar acolo unde tipologia e clară, nu toate trăsăturile unui typos trebuie să trimită în mod necesar la tot atîtea elemente ale realității prefigurate Astfel, Moise, mediator între Dumnezeu și Israel pe muntele Sinai, este simbolul lui Isus ca mediator, dar asta nu înseamnă că lui Isus i se aplică toate trăsăturile lui Moise, pentru că riscăm să spunem lucruri absurde; de exemplu, Moise avea dificultăți de vorbire, iar Isus nu, dimpotrivă; el era „marea trîmbiță” a lui Dumnezeu, conform Isaia 27, 13",
    "541": " în mod analog, Iona e trimis de Dumnezeu la locuitorii cetății Ninive, așa cum Fiul este trimis de Tatăl să anunțe omenirii evanghelia; însă Iona a încercat să evite mandatul, în timp ce Cristos s-a jertfit din propria voință pentru a-l aduce la îndeplinire Chiril conchide că exegetul trebuie să procedeze ca albina, adică să aleagă și să adune lucrurile din Sfintele Scripturi care pot ilustra misterele referitoare la Cristos (Comentariu la Iona, ed Pusey, vol I, pp 562-565) Spre deosebire de elementele narative, discursul profetic nu are nevoie, crede Chiril, de interpretarea alegorică pentru a dezvălui un sens cristologic, caracteristica sa fiind tocmai faptul că este o profeție despre Cristos în acest sens, deși se bazează oarecum pe alegorie, comentariul la Isaia pune în evidență conținutul cristologic al profeției ca semnificație literală, respectînd o tradiție exegetică deja existentă (de exemplu, la Teodoret) care raportează profețiile la realități mai degrabă din epoca romană decît din epoca asiriacă sau babiloniană",
    "542": " Se poate întîmpla ca semnificația literală a unei profeții să se refere în parte la evenimente dinaintea lui Cristos și în parte la viața lui Cristos și a Bisericii, și că prima categorie de fapte să poată fi pusă și în legătură cu Cristos printr-o exegeză tipologică Acest lucru se întîmplă, de exemplu, în comentariul la Agheu în Agheu 1, 5-6 avem tabloul tristei condiții a poporului lui Israel în exil, așa cum e descrisă de Dumnezeu în momentul în care acesta îl lasă să plece cu ordinul de a reconstrui Templul; Chiril dă întîi o interpretare literală (historia), adăugînd-o apoi pe cea alegorică (pneumatika theôrêmata), bazată pe asemănarea structurală dintre condiția evreilor, oprimați de babilonieni și apoi eliberați prin voința milostivă a Domnului, și aceea a lumii întregi, supuse tiraniei Satanei și apoi eliberate grație intervenției lui Dumnezeu prin intermediul lui Cristos Agheu 1, 7-9 aduce un mesaj de speranță, cu porunca de a construi Casa Domnului: Chiril îl consideră ca o profeție a construirii Bisericii; această decodificare e completată de o interpretare morală, pentru că fiecare din noi poate fi definit drept templu și casă a lui Dumnezeu deoarece în noi sălășluiește Cristos prin Duhul Sfînt (ed",
    "543": " Pusey, vol II, pp 247-255) Și cînd comentează evangheliile Chiril admite întotdeauna un sens literal, pe care îl completează – tot nesistematic – cu cel alegoric Firește, tipologia nu se referă aici la trecerea de la realitatea din vremea precreștină la realitatea din vremea lui Cristos și a Bisericii; de altfel, Chiril folosește typos și typikos în sens generic (și nu ca în tipologia cristologică) și în comentariile sale la Vechiul Testament El se înscrie organic în tradiția teologică alexandrină atunci cînd – vorbind despre vindecarea fiicei lui Iair din Evanghelia după Luca – face distincție între cei simpli, care trag foloase din historia miracolului pentru a admira marile opere ale lui Dumnezeu, și cei evoluați („noi”), capabili să „treacă dincolo” pentru a surprinde semnificația „tipică” a miracolului Copila adusă la viață – fiica mai-marelui sinagogii – este simbolul sinagogii iudeilor la care vine Isus și o găsește moartă din cauza păcatelor israeliților; vîrsta ei de doisprezece ani permite o conexiune cu femeia care de doisprezece ani suferea de o scurgere de sînge și care îi reprezintă pe cei ce nu sînt nici israeliți și nici creștini: după doisprezece ani, prima se îmbolnăvește și moare, iar cea de-a doua se vindecă, ceea ce înseamnă că moartea sinagogii coincide cronologic cu mîntuirea celorlalți necreștini",
    "544": " însă și prima va învia, o dată ce acești necreștini vor intra sub aripa izbăvirii (Comentariu la Luca 8: PG 72, 637B-640A) O interpretare analoagă a destinului iudeilor și a convertirii lor finale – o temă preferată a lui Chiril, care se sprijină pe Romani 11, 25-26 – găsim în Comentariul la Ioan (ed Pusey, vol I, pp 304-305), în episodul vindecării paraliticului (Ioan 5, 1 și urm) După cum am arătat, Evanghelia după Ioan îi oferă lui Chiril material pentru ample expuneri doctrinale, ceea ce nu înseamnă însă că el nu-i aplică propriile principii exegetice, care duc la interpretări alegorice legate fie de motive referitoare la istoria și viața Bisericii, fie de tematici morale și spirituale în ansamblu, Chiril nu iese din făgașul tradiției alegorice alexandrine, însă extinde în mod semnificativ exegeza literală asupra întregului text biblic și, invers, limitează exegeza spirituală, care, în orice caz, trebuie să fie corelată cu precedenta",
    "545": " Astfel, el abandonează unele din cele mai vulnerabile aspecte ale exegezei alexandrine și se apropie de exigențele impuse de antiohieni Trebuie să stabilească însă că articularea dintre diversele niveluri pare adesea arbitrară și întîmplătoare, iar Chiril nu atinge nici profunzimea și nici coerența metodologică a lui Origen sau a lui Didim (a cărui influență, de altfel, nu se manifestă în opera lui Chiril) \n\nBibliografie Indicăm edițiile curente ale textelor grecești, însă, în ce privește editarea ulterioară a unor fragmente – mai ales în versiuni antice – aceste date trebuie completate cu CPG III, nr 5200-5210 (reproducerea întregului detaliu ar fi prea lungă) închinarea și cultul în duh și adevăr: PG 68, 133-1125 Glaphyra: PG 69, 9-678 Comentariu la Isaia: PG 70, 9-1449 Comentariu la cei doisprezece profeți: PE Pusey, Sancti Patris Nostri Cyrilli archiepiscopi Alexandrini in XII prophetas, 2 vol",
    "546": ", Oxonii, 1868 (retip Culture et civilisation, Bruxelles, 1965); trad it: Cirillo di Alessandria Commento ai profeti minori: Zaccaria e Malachia, ediție îngrijită de A Cataldo (Coll di testi patr 60), Città Nuova, Roma, 1986 \n\nFragmente: Psalmi: PG 69, 717-1273; alte fragmente despre Vechiul Testament: PG 69, 641; 680-697; 1277-1293; 70, 1452-1461 Comentariu la Ioan: PE Pusey, SPN Cyrilli archiepiscopi Alexandrini in D Joannis evangelium Accedunt fragmenta varia necnon Tractatus ad Tiberium diaconum duo, 3 vol, Oxonii, 1872 (retip Culture et civilisation, Bruxelles, 1965); trad it: Cirillo di Alessandria Commento al vangelo di Giovanni, ediție îngrijită de L Leone, 3 vol (Coll di testi patr 111-112), Città Nuova, Roma, 1994 Omelie su Luca: PG 77, 1009-1016; 1040-1049; fragmente: J Reuss, Lukas-Kommentare aus der griechischen Kirche, aus Katenenhandschriften gesammelt (TU 130), Akademie-Verlag, Berlin, 1984, pp",
    "547": " XXV-XXIX; 54-297; trad siriacă: R Payne Smith, S Cyrilli Alexandriae archiepiscopi commentarii in Lucae Evangelium quae supersunt Syriace e manuscriptis apud Museum Brittanicum, Oxonii, 1858 (ediție); Idem, A Commentary Upon the Gospel According to St Luke, by St Cyril Patriarch of Alexandria now first translated into English from an Ancient Syriac Version, 2 vol, Oxford, 1859 (trad); pentru omiliile 1-80: JB Chabot, S Cyrilli Alexandrini Commentarii in Lucam Pars prior (text) ed I-B Chabot (CSCO 70), Parisiis; Lipsiae, 1912 (retip Louvain, 1961); (trad lat) RM Tonneau (CSCO 140), Louvain, 1953 Comentariu la Matei, fragmente: J Reuss, Matthaeus-Kommentare aus der griechischen Kirche (TU 61), Akademie-Verlag, Berlin, 1957, pp XXXIV-XXXIX; 153-269; fragmente despre Pavel: PE Pusey, SPN Cyrilli archiepiscopi Alexandrini in D Joannis evangelium, cit",
    "548": ", III, pp 173-440; Cirillo di Alessandria Commento alla Lettera ai Romani, ediție îngrijită de V Ugenti (Coll di testi patr 95), Città Nuova, Roma, 1991 Despre exegeza lui Chiril: A Kerrigan, St Cyril of Alexandria, Interpreter of the Old Testament (Analecta Biblica 2), Pont Universitas Gregoriana, Roma, 1952; M Simonetti, Lettera e/o allegoria, cit, pp 216-226 \nc) Opere dogmatice \nînainte de controversa nestoriană \nDeși Alexandria fusese leagănul arianismului, Atanasie redusese mult influența acestuia și, la începutul episcopatului lui Chiril, importanța arienilor la Alexandria trebuie să fi fost foarte scăzută (spre deosebire de Constantinopol, unde ei au reacționat energic la provocările lui Nestorie din 429) Diversele scrieri contra arienilor ale lui Chiril nu par așadar să se înscrie într-un context creat de conflicte curente, ci într-o tradiție a polemicii teologice a episcopatului alexandrin Epistola sărbătorească nr",
    "549": " 12 din 424 conține argumentări cristologice privitoare la consubstanțialitatea Fiului cu Tatăl Comentariul la Ioan, bogat, așa cum am spus, în dezvoltări doctrinale în bună parte polemice, atacă, pe lîngă dualismul cristologic, și arianismul, reproducînd chiar citate din texte ariene (cf I, 4, PG 73, 56-57: respingerea unor opinii eunomiene; IX, 1, PG 74, 217-221; X, 1, ibidem 316; X, 2, ibidem 337: citate din texte care nu sînt bine precizate, dar evident ariene), sau condamnă în mod explicit, însă în mod generic, arianismul (de exemplu II, 4, PG 73, 293A) însă Chiril și-a dezvoltat polemica antiariană, susținînd deplina divinitate a Fiului (și a Sfîntului Duh) în două opere (cărora li se adaugă epistola despre Crez, pentru care cf infra, p 000) Există în Comentariul la Ioan (I, 1, PG 73, 93) o trimitere la Tezaurul sfintei și consubstanțialei Treimii fapt ce îl plasează înainte de 429",
    "550": " Unii cercetători (de exemplu, J Liébaert) îl situează la începutul episcopatului său, iar GM de Durand sugerează că ar putea să dateze chiar dinainte de 412; G Jouassard vorbește în schimb de anii 423-425 în prolog, unde se adresează unui frate întru credință pe nume Nemesinos, autorul declară că vrea să pună capăt nenumăratelor erori generate de pozițiile lui Arie și Eunomiu și ne oferă indicele operei, precizînd că aceasta se intitulează Thesauros deoarece „adună în sine ca într-un tezaur o mare cantitate de contemplații divine”, adică de știință teologică Cele 35 de capitole încep cu chestiunile legate de născut și nenăscut, pentru a trece la respingerea tezei ariene care neagă eternitatea Fiului Autorul abordează apoi homousia, oprindu-se asupra interpretării unor texte biblice clasice privitoare la relația dintre Tată și Fiu, fie că e vorba de cele care (precum Ioan 14, 11; 10, 30; 5, 26) sînt temelia caracterului pe deplin divin al Fiului, fie de texte care (ca Pild",
    "551": " 8, 22; Evr 12, 2; Filip 2, 9; Col 1, 15) par să indice inferioritatea Fiului și caracterul său de creatură Numai capitolele 33 și 34 se ocupă de natura divină a Duhului Sfînt în general, Chiril prezintă întîi obiecția adversarului, apoi o desființează prin metode logice: silogismul, reducerea la absurd și așa mai departe Fotie (Biblioteca, cod 136) considera că Tezaurul ar fi opera cea mai clară a lui Chiril, mai ales pentru cei ce înțeleg metoda silogistică De fapt, s-a demonstrat că Chiril depinde în mare măsură de Atanasie; circa o treime din această operă nu face decît să reproducă texte din cartea a treia din scrierea Contra arienilor a lui Atanasie în prima sa scrisoare trimisă lui Nestorie (Epist 2), Chiril afirmă că a compus cînd mai era încă în viață Atticus, patriarhul de Constantinopol (mort la 10 octombrie 425), „un mic tratat despre Sfînta și consubstanțiala Treime, ce conține și o expunere despre întruparea Unului-născut, în consonanță cu ceea ce am scris acum”, și că i l-a citit lui Atticus, episcopilor și clerului, dar l-a publicat abia mai tîrziu",
    "552": " Deoarece e greu de imaginat lectura publică a unui text extrem de lung cum e Tezaurul, obișnuim să identificăm această operă cu o altă scriere, adresată tot lui Nemesinos, care se ocupă de „sfînta și consubstanțiala Treime” (I, prol) și e împărțită în șapte dialoguri (logidia) Cum Chiril declară că abordează „din nou” tema, opera e posterioară Tezaurului \n\nInterlocutorul lui Chiril în aceste dialoguri este Hermias, același ca și în tratatul Despre întruparea Unului-născut (care în ediția lui Aubert figurează ca al optulea dialog despre Treime, inexactitate corectată de Migne; despre aceasta cf infra), prezentat aici ca un bărbat în vîrstă și friguros Totuși, încă din prolog, apare precizarea că, în text, interlocutorii vor fi indicați schematic cu A și B Tot în prolog este motivată și alegerea genului dialogic: „din cauza subtilității extreme a chestiunilor, pentru ca prin întrebări și răspunsuri propoziția în discuție să fie permanent construită și distrusă într-o manieră concisă”",
    "553": " Primul dialog pornește de la Crezul niceean pentru a explica și a apăra termenul homousios, respingînd în schimb homoiusios; este exclusă apoi teza că apelativul de „mediator” ar permite situarea Fiului printre creaturi Al doilea dialog explică faptul că proprietatea Tatălui este aceea de a fi agennêtos, în timp ce Fiul este gennêtos, și examinează această relație, diferențiind-o cu grijă de generarea creaturilor Al treilea dialog combate soluția găsită de cei care acceptă să-l numească pe Fiu și Dumnezeu, însă păstrează pentru Tată apelativul de „Dumnezeu adevărat”; este atacată și ideea de a-i atribui Fiului o filiație nenaturală, însă produsă prin voința Tatălui, ca în cazul ființelor omenești Tema e dezvoltată în al patrulea dialog, menit să demonstreze că Fiul nu este o creatură Al cincilea respinge obiecția celor care afirmă că Fiul, întrucît primește de la Tatăl propriile prerogative, trebuie să-i fie inferior Al șaselea răspunde unei serii de obiecții bazate pe texte din Scripturi unde pare să existe un temei pentru inferioritatea Fiului: soluția rezidă în faptul că toate enunțurile care, în sine, nu sînt potrivite cu divinitatea sînt aplicabile Fiului din cauza economiei întrupării (e vorba de communicatio idiomatum)",
    "554": " în sfîrșit, al șaptelea dialog demonstrează deplina divinitate a Sfîntului Duh \n\nBibliografie Aici și în continuare ne limităm să indicăm pentru fiecare operă ediția de referință, lăsînd la o parte PG cînd există Pusey, și chiar pe Pusey cînd avem ACO; pentru indicații complete a se vedea CPG III Tezaurul sfintei și consubstanțialei Treimii: PG 75, 9-956; 1479-1484 Dialoguri despre sfînta și consubstanțiala Treime: GM Durand, Cyrille d’Alexandrie Dialogues sur la Trinité, 3 vol (SChr 231; 235; 246), Cerf, Paris, 1976-1978; trad it Dialoghi sulla Trinitá, ediție îngrijită de A Cataldo (Coll di testi patr 98), Città Nuova, Roma, 1992 Studii: G Jouassard, L’activité littéraire de S Cyrille d’Alexandrie jusqu’à 428 Essai de chronologie et di synthèse: Mélanges É Podechard, Facultés catholiques, Lyon, 1945, pp 159-174; J Liébaert, La doctrine christologique de S",
    "555": " Cyrille d’Alexandrie avant la querelle nestorienne (Mémoires et travaux publiés par des professeurs des Facultés catholiques de Lille 58), Facultés catholiques, Lille 1951; N Charlier, Le „Thesaurus de Trinitate” de saint Cyrille d’Alexandrie Questions de critique littéraire, RHE 45 (1950), pp 25-81 \n\nOpere din timpul controversei nestoriene \nCele cinci cărți ale scrierii Contra anatematismelor lui Nestorie, din 430, sînt o confutație a discursurilor rostite de patriarhul de Constantinopol, din care reproduc și extrase Chiril aduce în discuție numeroase pasaje cristologice din Noul Testament, interpretîndu-le în sensul uniunii ipostatice dintre Logos și carne: Logosul, existent dintotdeauna împreună cu Tatăl, „a ales să aibă, împreună cu trupul, și nașterea trupului, ca propria sa naștere” (1, 1) Prin urmare, cei care resping apelativul de Theotokos pentru Fecioară, împărțindu-l în doi Fii pe unicul Isus Cristos, sînt blasfemii Ei vor astfel să nu-i mai atribuie Dumnezeului-Cuvînt pătimirile trupului; bineînțeles, nu trebuie să spunem că El a suferit în raport cu propria sa natură, pentru că e considerat Dumnezeu, ci doar că, împreună cu trupul, trebuie legate de El și pătimirile cărnii",
    "556": " într-adevăr, nu s-a unit cu un trup născut de o femeie și separat de El, ci, așa cum fiecare din noi are un corp propriu, tot așa Unul-născutul avea un corp propriu, și acesta nu era al altcuiva; astfel trebuie înțeles faptul că a fost născut potrivit cu carnea Orice alt mod de interpretare a raportului dintre Cuvînt și carne (diferit de raportul dintre suflet și trup așa cum apare în tradiția aristotelică) ne-ar împiedica să-l înțelegem pe Cristos ca pe un nou Adam și ar zădărnici actul mîntuirii însă, din moment ce așa stau lucrurile, e necesar să recunoaștem că Maria este mama lui Dumnezeu și nu trebuie să acceptăm teza (lui Nestorie) potrivit căreia e în spiritul Scripturilor să afirmi că Dumnezeu a trecut (parerchomai) prin Fecioară, însă n-a fost născut din aceasta în cartea a treia, Chiril combate îndelung ideea lui Nestorie conform căreia trebuie aplicate doar naturii umane a lui Cristos atribute biblice precum apostol, pontif, sămînța lui Avraam, sau enunțurile referitoare la miruire, la Patimi ori ispită",
    "557": " De altfel, încă din introducerea la cartea a doua această opinie era înfierată și respinsă, între altele prin formula favorită a lui Chiril, potrivit căreia „după unire, trebuie să vedem de-acum o singură natură, cea întrupată a Logosului însuși” (2, introd); formula este a lui Apolinarie, dar Chiril credea că-i aparține lui Atanasie Chiril înțelege termenul physis în sens de individ, potrivit cu tradiția teologică alexandrină, și nu – așa cum făceau antiohienii – ca pe un ansamblu de caractere ce definesc condiția umană sau divină, deși, la nevoie, îl poate utiliza și în această ultimă accepțiune E adevărat că, aici și în alte locuri, Chiril, deși afirmă că trupul unit cu Logosul era animat de un suflet rațional, nu reușește să atribuie acestui suflet o funcție autonomă în cadrul propriei cristologii în cartea a patra este atacată teza lui Nestorie potrivit căreia fiecare dintre persoanele ce compun Sfînta Treime a efectuat anumite operațiuni (energeiai) asupra omului Isus: de exemplu, Fiul a venit în trup, Tatăl l-a proclamat prin botez, iar Sfîntul Duh i-a dat formă în pîntecele Fecioarei",
    "558": " Pentru Chiril, Sfîntul Duh vine de la Fiu, care îl are în sine, îl împarte ca Tatăl și nu îl primește ca orice ființă umană Pe baza lui Ioan 6,54 și a altor pasaje (1 Cor 15, 26; Mat 26,26), Nestorie mai afirma și că prin euharistie mîncăm carnea Fiului omului, și nu divinitatea sa; Chiril consacră a doua parte a cărții a patra respingerii acestei separări artificiale între umanitate și divinitate în Cristos, care – așa cum subliniază el cu sarcasm – ajunge să pună semnul egalității între euharistie și antropofagie Ținta celei de-a cincea cărți este modul cum interpretează Nestorie afirmațiile din Noul Testament referitoare la patimile și la moartea lui Cristos, pe care el le raportează la om, și nu la divinitate; pentru Chiril, deoarece trupul născut din Fecioară este chiar al Logosului, în virtutea acestei reale unități, suferința cărnii trebuie atribuită Logosului, deși, în același timp, acesta, fiind Dumnezeu prin natura sa, rămîne în afara patimilor (5, 7)",
    "559": " Tratatul se încheie cu mărturisirea credinței într-un „unic Fiu, Cristos Isus și Domn, adică Logos al lui Dumnezeu devenit om și întrupat, și tot el crucificat și înviat din morți, care va veni la vremea sa întru slava lui Dumnezeu Tatăl și a sfinților îngeri” (ibid) \n\nNevoia de a cîștiga, în competiția cu Nestorie, curtea imperială de partea sa, l-a făcut pe Chiril să compună, în 430, trei scrieri dedicate împăratului Theodosius al II-lea și femeilor din familia imperială Prima, Prosphônêtikos, desemnată în mod curent cu titlul Despre dreapta credință, către Theodosius, se deschidea cu un amplu elogiu adus împăratului (la plural, desigur, pentru că, teoretic, era dedicată și împăratului din Occident, Valentinian al III-lea; restul scrierii este însă la persoana a doua singular) Temelia puterii imperiale, afirmă Chiril, este Cristos; de aceea, împărații nu trebuie să admită nici o blasfemie contra divinității Autorul își propune să redacteze pentru ei un compendiu al „tradiției credinței ortodoxe și apostolice” și, în special, al întrupării Unului-născut (1-4)",
    "560": " Intenția e realizată în restul operei (5-45) sub forma unei confutații a opiniilor cristologice eronate După ce enumeră cîteva dintre ele (6), Chiril respinge concepțiile docetiștilor (7-9), ale celor care neagă nașterea din Fecioară și afirmă că divinitatea s-a transformat în carne omenească (10-13), ale celor care susțin că Logosul divin nu are existență proprie și îl consideră un simplu cuvînt rostit de Dumnezeu, care apoi și-a găsit sălaș într-un om (14-15) Un spațiu generos acordă Chiril condamnării celor ce refuză un suflet omenesc Cuvîntului unit cu carnea (16-45): ei îl împart în două pe Cristos, în loc să recunoască faptul că un om întreg s-a unit în mod inefabil cu Unul-născutul Logos al lui Dumnezeu Doctrina lui Nestorie sau, mai precis, interpretarea pe care i-o dă Chiril, este astfel atacată de-a lungul întregii scrieri, fără ca numele adversarului să fie menționat \n\nExistă patru manuscrise ce conțin, sub numele lui Chiril, un tratat Despre întruparea Unului-născut, care nu e altceva decît o versiune ușor diferită a scrierii dedicate lui Theodosius și intitulate Despre dreapta credință, redactată însă sub forma unui dialog între aceiași doi interlocutori din dialogurile despre Treime: A, Chiril însuși, și B, Hermias",
    "561": " Editînd cele două scrieri în paralel, Pusey avansa ideea că autorul ar fi reelaborat Despre dreapta credință sub formă de dialog și ar fi adăugat-o celor șapte dialoguri despre Sfînta Treime Mai recent, GM de Durand a adus argumente serioase în favoarea priorității dialogului Despre întrupare: diferențele se explică mai bine ca modificări aduse tratatului Despre dreapta credință în noul context al polemicii antinestoriene (în special o distanțare mai netă de Apolinarie) și, în plus, în dialog – spre deosebire de opera dedicată lui Theodosius – lipsește termenul theotokos Această absență, ca și anumite elemente comune de terminologie ar situa Despre întrupare mai aproape de epistola sărbătorească 17 (sfîrșitul lui 428 – începutul lui 429); mai greu de susținut e propunerea lui GM de Durand de a considera dialogul un apendice al dialogurilor despre Treime, compuse prin 426 O dată izbucnită criza nestoriană, Chiril ar fi reutilizat așadar, pentru a se adresa împăratului, un dialog compus cu cîțiva ani înainte și, evident, nepus în circulație, revizuindu-l în grabă sub forma unui tratat",
    "562": " Concomitent el a compus alte două texte, pe care le-a trimis unor femei influente din familia imperială \n\nAcestea din urmă au, amîndouă, Discurs (prosphônêtikos) închinat reginelor într-unul din ele, Chiril declară (cap 2) că vrea să alcătuiască și să comenteze pe scurt o culegere de citate din Scripturi referitoare la Cristos La începutul celuilalt, el spune că a discutat în cel dinainte, dedicat „sfintelor fecioare”, textele cele mai simple și că vrea acum să le explice pe cele mai puțin clare, dedicîndu-le „maiestății voastre iubite de Dumnezeu” Cele două grupuri de destinatare sînt deci distincte: așa cum afirmă Ioan din Cezareea la începutul secolului al VI-lea, trebuie să fie vorba în primul caz de surorile mai mici ale lui Theodosius al II-lea, Arcadia și Marina, iar în cel de-al doilea de sora mai mare, Pulcheria, și de Eudocia, soția împăratului După apariția studiilor lui E",
    "563": " Schwartz, s-a impus obiceiul de a desemna aceste două scrieri, și opera dedicată lui Theodosius, cu titlul De recta fede, cu precizările respective: ad Theodosium; ad Dominas (= Arcadia și Marina); ad Augustas (Pulcheria și Eudocia, care aveau acest titlu) Ultimele două corespund exact intenției din introducere: e vorba de florilegii de texte biblice, cele mai multe neotestamentare, însoțite de scurte comentarii La începutul Ad Dominas, Chiril a adăugat, așa cum face de obicei, o serie de fragmente extrase din scrierile „sfinților părinți ce au trăit înaintea noastră”, începînd cu Atanasie, unde apare sau care pot justifica termenul theotokos întregul tratat e o încercare de a dovedi că Maria poate să fie numită astfel, pentru că nu-l putem concepe pe Cristos ca pe o ființă umană distinctă de Logos în aceeași scriere se vorbește în mai multe rînduri de unirea ipostatică, temă ce revine o singură dată în tratatul Ad Augustas",
    "564": " în amîndouă, Chiril discută și respinge synapheia ca termen pentru desemnarea unirii divinului cu umanul în Cristos, considerîndu-l insuficient în raport cu henôsis în ansamblu, limbajul teologic al scrierilor dedicate basilissai e mai apropiat de cel din Contra lui Nestorie decît limbajul din scrierea ad Theodosium, ceea ce constituie pentru GM de Durand un argument în favoarea tezei că acest text este reluarea unei scrieri mai vechi a lui Chiril, și nu o operă compusă în timpul polemicii cu Nestorie Așa cum am spus, reacția lui Theodosius a fost dură: el l-a acuzat pe Chiril că a trimis scrisori separate pentru a produce disensiuni în sînul familiei imperiale; de altfel, violența replicii ne face să ne gîndim că existau realmente niște divergențe acolo, deoarece Pulcheria, cel puțin, trecuse deja de partea lui Chiril Oricum, acesta, întors la Alexandria după conciliul de la Efes, s-a grăbit să redacteze o Apologie a împăratului în care respingea acuzația că a vrut să producă dezbinări la curte, afirmînd că a acționat astfel pentru că, în calitate de preot, considera că e de datoria lui să le arate credincioșilor temeiurile dreptei credințe și să se opună atacurilor împotriva lui Cristos",
    "565": " în același mod justifica și comportamentul său la Efes; îl prezenta pe Ioan de Antiohia ca pe un calomniator și pe sine ca pe o persoană persecutată la fel ca profeții din Vechiul Testament și ca predecesorul său, Atanasie, în timpul controversei ariene; în sfîrșit, sublinia sprijinul pe care îl primise de la Roma însă, chiar înainte de a pleca la Efes, Chiril fusese nevoit în mai multe rînduri să răspundă atacurilor teologilor de tendință antiohiană, foarte nemulțumiți de cele douăsprezece anatematisme din noiembrie 430 La cererea lui Nestorie, Ioan de Antiohia îi rugase pe Andrei din Samosata și pe Teodoret al Cyrului să combată anatematismele Chiril i-a replicat celui dintîi într-o Apologie contra episcopilor orientali (în numele cărora vorbise Andrei, care trăia în Antiohia), iar celui de-al doilea într-o Epistolă către Evoptsios în care dezaprobă confutați celor douăsprezece teze de către Teodoret (Evoptsios, episcop de Ptolemais, în Pentapolis, îi trimisese lui Chiril scrierea lui Teodoret)",
    "566": " în nici unul din texte (ce s-au păstrat și în traducere latină și siriacă) nu este menționat Efessul, așa că trebuie să fi fost redactate în prima parte a anului 431 în fiecare din ele, Chiril procedează sistematic: reproduce de fiecare dată un anatematism, urmat de obiecțiile adversarilor și apoi de propriul răspuns în scrierea contra orientalilor, apărarea se sprijină în mai multe cazuri pe citate extrase din „sfinții părinți”, Chiril vrînd să demonstreze că respectă tradiția ortodoxiei catolice De altfel, în scrierea lui Andrei erau vizate nu atît greșelile lui Chiril, cît, mai degrabă, contradicțiile dintre anatematisme și precedentele sale scrieri, ca și folosirea unei terminologii ambigue și imprudente Mai dur e tonul folosit contra lui Teodoret, care îl criticase aspru pe Chiril pentru că folosea o terminologie eretică și plină de blasfemii și pentru că aducea înnoiri nelegiuitei doctrine a lui Apolinarie în timp ce era arestat la Efes, a compus, în august sau septembrie 431, la cererea episcopilor care participau la sinod, o scurtă Explicație a celor douăsprezece capitole",
    "567": " Chiril justifică aici recurgerea la anatemă contra lui Nestorie, un adversar al adevărului, care, asemenea fariseilor, l-a considerat pe Cristos om, și nu Dumnezeu; apără apoi fiecare anatematism făcînd referiri la pasaje din Sfînta Scriptură \n\nNe-au rămas foarte multe fragmente în greacă și siriacă dintr-o operă împărțită în trei cărți, intitulată Contra lui Diodor (din Tars) și Teodor (de Mopsuestia), prezentați ca precursori ai lui Nestorie din cauza cristologiei lor de tip antiohian Din epistola 69 a lui Chiril înțelegem că în aceste scrieri erau analizate critic pasaje alese din operele celor doi autori Se pare că în prima carte era atacat Diodor, iar în celelalte două Teodor în trei din cele patru manuscrise care conțin Despre întrupare există și un dialog intitulat Cristos e unul, care ne-a parvenit și în traducere siriacă și armeană, dar și prin tradiție indirectă, destul de bogată, de altfel",
    "568": " Deși încă de la început apare numele lui Nestorie, polemica pare să fie orientată mai ales împotriva lui Diodor din Tars și Teodor de Mopsuestia: Chiril citează pasaje extrase din operele lor (sau pe care el le consideră scrise de ei), însă nu-i numește Din acest motiv, cel mai recent editor, GM de Durand, consideră că respectivul dialog este anterior tratatelor contra lui Diodor și Teodor, compuse în jurul anului 438; scrierea pare să dateze dintr-o epocă de ostilitate mocnită, din anii 434-437 De Durand propune anul 437, în măsura în care putem identifica această operă cu o scurtă carte despre întruparea Unului-născut, în trei părți, despre care Chiril afirmă că tocmai a terminat-o în epistola 67, scrisă probabil în 437; însă identificarea rămîne conjecturală \n\nProtagonistul dialogului (interlocutori: A și B) explică faptul că Logosul s-a supus nașterii dintr-o femeie, rămînînd în același timp ceea ce era, adică o entitate de origine celestă, superior întru totul, pentru că e Dumnezeu, chiar și prin trup",
    "569": " Cine nu acordă Mariei titlul de Theotokos neagă, în realitate, calitatea de Dumnezeu și Fiu a lui Cristos Devenind om, asupra Logosului acționează limitările specifice condiției umane; nu exista alt mijloc de a-i răscumpăra pe cei ce erau în sclavie decît însușirea a ceea ce-i aparține sclavului, pentru a-l face să strălucească în slava provenită de la Logos Așadar, nu trebuie să vorbim de amestec, ci trebuie să recunoaștem că există o singură natură a Fiului devenit carne și om; de altfel, e o blasfemie să afirmi că Logosul este numit om pentru că a sălășluit într-un om Tocmai pentru că a devenit om, putem să-i aplicăm lui – și nu unui om unit cu Logosul – enunțuri care n-ar putea să se refere la Logos în afara situației determinate de economia întrupării, cum sînt suferința, slăbiciunea, strigătul pe cruce El a suferit cu carnea sa, natura divină rămînînd neatinsă, într-un fel pe care rațiunea umană nu-l poate pricepe; ca să ofere o vagă analogie, Chiril recurge la imaginea fierului înroșit în foc: dacă acesta primește o lovitură, fierul e cel afectat, nu și focul care l-a pătruns",
    "570": " Problema kenozei și a implicațiilor sale este dezbătută îndelung în ultima parte a dialogului, care se încheie cu mărturisirea credinței în Domnul Isus Cristos, generat în mod divin ca Logos de către Dumnezeu Tatăl înaintea vremurilor și născut de o femeie după trup la sfîrșitul vremurilor Scrierea e dovada unei doctrine mature și sigure și a unei exprimări pe măsură \n\nScoliile privitoare la întruparea Unului-născut există doar fragmentar în grecește, însă avem vechea traducere în latină a lui Marius Mercator, o versiune armeană și una siriacă E vorba de o serie de chestiuni cristologice a căror examinare începe cu explicarea numelor Cristos, Emanuel și Isus, după care se trece la discutarea termenilor ce pot fi folosiți pentru a vorbi despre umanitatea Logosului divin Autorul insistă asupra uniunii (henôsis) Logosului cu natura umană, superioară oricărei posibilități omenești de a concepe unirea a două entități (ca o analogie imperfectă este acceptată doar aceea a raportului dintre cărbune și focul care îl face să ardă), cele două naturi rămînînd totuși distincte (asynchyta)",
    "571": " Ca de obicei, Chiril respinge în mod explicit opinia celor care concep întruparea ca un act prin care omului Isus i se atribuie slava Logosului, și nu ca o uniune a celor două naturi potrivit cu fiecare ipostas în parte Problematica și limbajul determină situarea textului după 431 \n\nAu rămas doar fragmente în greacă și în siriacă (și un fragment în latină, care conține probabil începutul operei) dintr-un tratat Contra sinuziaștilor, adică a apolinariștilor radicali care considerau că trupul lui Isus Cristos e alcătuit din substanță divină Tot fragmente s-au păstrat dintr-un tratat Contra celor care afirmă că nu trebuie aduse jertfe celor decedați întru credință: Chiril apără legitimitatea și eficacitatea sacrificiului liturgic și a rugăciunilor înălțate pentru odihna creștinilor defuncți Pentru așa-numita Contra antropomorfiților, în realitate o compilație alcătuită ulterior pe baza răspunsurilor la o serie de probleme doctrinale (numite și De dogmatum solutione) și a răspunsurilor date diaconului Tiberiu, cf",
    "572": " infra, pp 000-000 Ne-a parvenit sub numele lui Chiril un tratat Contra celor care nu vor s-o recunoască pe Sfînta Fecioară ca Theotokos, pe care Iustinian îl citează în scrierea sa Contra monofiziților, din 542, atribuindu-l lui Chiril Absența termenilor tehnici specifici polemicii antinestoriene ne-ar obliga să-l plasăm în cadrul producției timpurii a lui Chiril; GM de Durand a adus însă argumente solide contra autenticității tratatului, bazate atît pe tradiția manuscrisă, cît și pe analiza textului (în special: folosirea ousia în sens cristologic, necunoscut de Chiril; acceptarea titulaturii de Christotokos, pe care Chiril o respinge) \n\nBibliografie Ediții: Contra blasfemiilor lui Nestorie: ACO I, 1, 6, pp 13-106 Despre dreapta credință, lui Theodosius: ACO I, 1, 1, pp 42-72 Despre întruparea Unului-născut: GM de Durand, Cyrille d’Alexandrie Deux dialogues christologiques (SChr 97), Cerf, Paris, 1964, pp",
    "573": " 188-301 (cu intr, note și bibliografie); utilă, întrucît reproduce la început Despre dreapta credință și Despre întrupare, este și PE Pusey, SPN Cyrilli archiepiscopi Alexandrini De recta fide ad Imperatorem, De incarnatione Unigeniti dialogus, De recta fide ad principissas (etc), Oxonii, 1877 (retip Culture et civilisation, Bruxelles, 1965), pp 1-153 Despre dreapta credință ad Dominas: ACO I, 1, 5, pp 62-118 Despre dreapta credință ad Augustas: ACO I, 1, 5, pp 26-61 Apologia împăratului: ACO I, 1, 3, pp 75-90 Apologia contra episcopilor orientali: ACO I, 1, 7, pp 33-65 Apologia contra lui Teodoret (= Epistola către Evoptsios): ACO I, 1, 6, pp 110-146 Explicarea celor douăsprezece capitole: ACO I, 1, 5, pp 15-25 Contra lui Diodor și Teodor: PE Pusey, SPN Cyrilli archiepiscopi Alexandrini in D",
    "574": " Joannis evangelium, cit, III, 492-537 (și cf CPG III, pp 5229) Studii: L Abramowski, Der Streit um Diodor und Theodor zwischen den beiden ephesinischen Konzilien: ZKG 67 (1955/1956), pp 252-287 Cristos este unul: GM de Durand, SChr 97, cit, 302-514; trad it: Perché Cristo è uno, ediție îngrijită de L Leone (Coll di testi patr 37), Città Nuova, Roma, 1983 Școlii despre întruparea Unului-născut: ACO I, 5, 1, pp 219-231 (fragmentele grecești); ACO I, 5, 1, pp 184-215 (trad lat a lui Marius Mercator); FC Conybeare, The Armenian Version of Revelation and Cyril of Alexandria’s Scholia on the Incarnation and Epistle on Easter, London, 1907, pp 95-143 (în armeană), pp 168-214 (trad) Versiunea siriacă a fost colaționată și citată în aparatul critic de Pusey, S",
    "575": " Cyrilli Alexandrini Epistolae tres oecumenicae, Libri quinque contra Nestorium, XII capitum explanatio (etc), Oxonii, 1875 (retip Culture et civilisation, Bruxelles, 1965), pp 498-579 Contra sinuziaștilor: fragmentele grecești în R Hespel, Le florilège cyrillien (Bibliothèque du Muséon 37), Louvain, 1955, pp 138-150; trad lat a fragmentelor siriece PG 76, pp 1427-1435; fragm lat ACO IV, 1, p 109 Contra celor care afirmă că nu trebuie aduse ofrande…: PE Pusey, SPN Cyrilli archiepiscopi Alexandrini in D Joannis evangelium, cit, III, pp 541-544 Contra celor care nu vor s-o recunoască pe Sf Fecioară ca Theotokos: ACO I, 1, 7, pp 19-32; ed text și trad it: Trattato „Contro quelli che non vogliono riconoscere la Santa Vergine Madre di Dio”, ediție îngrijită de C Scanzillo (I luminari delle Chiese), Ed",
    "576": " Benedettine, Sorrento, 1975; argumentele contra autenticității în GM de Durand, Schr 97, cit, pp 522-524 \nd) Contra lui Iulian \nîn 362-363, iarna, în timp ce pregătea la Antiohia expediția contra parților care avea să-i fie fatală, împăratul Iulian Apostatul scrisese o operă împotriva creștinilor Din ea, ca din toate scrierile polemice anticreștine, nu ne-au rămas decît fragmente transmise de autorii creștini care au răspuns la aceste atacuri Nu sîntem siguri nici de titlu și nici de numărul de cărți, dar, în general, cercetătorii sînt de părere că s-ar intitula Contra galileenilor (apelativ disprețuitor folosit de obicei de Iulian pentru a-i desemna pe creștini) și că ar număra trei cărți (deși Ieronim vorbește de șapte; numărul de trei îl găsim la Chiril, dar nu e sigur că ar fi existat și în textul original) Grație confutației lui Chiril, despre care vom vorbi imediat, cunoaștem destul de bine prima carte, ceva din a doua, însă nu știm nimic despre a treia, care – dacă a fost scrisă vreodată – trebuie să fi fost combătută într-o secțiune a operei lui Chiril care s-a pierdut",
    "577": " în prima carte, Iulian afirmă că ideea de Dumnezeu este înnăscută în ființele omenești și că observarea cerului i-a făcut pe oameni să-l vadă în mod just în relație cu Dumnezeu Pe de altă parte, deși atît grecii cît și iudeii au compus basme despre divinitate, teologia grecilor e superioară prin doctrina privitoare la Dumnezeu, prin cea privitoare la zeii inferiori, prin morală și prin modul cum sînt prețuite darurile venite de la divinitate Grecii care au devenit galileeni au adoptat religia ebraică, trădînd-o însă în multe privințe din moment ce, închinîndu-se lui Cristos, încalcă rigurosul monoteism iudaic, pentru că au renunțat la cultul iudaic (și, de altfel, cu timpul, și la doctrinele lui Cristos și ale apostolilor) și pentru că au renunțat la legămîntul încheiat de Avraam A doua carte, din cîte ne putem da seama pe baza puținelor fragmente rămase, expunea și ataca sistematic tot ceea ce s-a transmis despre Isus în Evanghelii",
    "578": " Nu ne vom opri aici asupra operei lui Iulian și asupra ideilor fundamentale pe care le conține Ne vom mulțumi să amintim că el nu neagă valoarea iudaismului, însă îl consideră inferior tradiției religioase și culturale elene, singura care, prin contemplarea universului, a putut să se înalțe pînă la ideea de Bine, suprema divinitate din care provin și zeii, în primul rînd cel mai important dintre aceștia, Helios Prin speculația filozofică, pe de o parte, și prin interpretarea miturilor, pe de altă parte, ființele umane pot descoperi Providența care guvernează universul și elementul divin care există în oameni și care le permite să devină asemănători zeilor prin practicarea virtuții, ce reprezintă calea către apatheia Cu mult inferior supremului principiu divin al grecilor este Dumnezeul iudeilor, care prin propria sa revelație își dovedește toate limitele; și cu mult inferioară eticii grecești este legea ebraică însă religia creștinilor nu trebuie doar privită cu milă; ea trebuie condamnată ca o apostazie în raport cu iudaismul și cu elenismul",
    "579": " Creștinii se închină unui om mort, afirmînd că a înviat, adică își întemeiază religia pe o minciună; renunțînd la normele legii iudaice, au renunțat la practicile prin care se puteau purifica; încurajînd martiriul, își manifestă propriul fanatism; sînt atei care venerează lucruri moarte (relicvele martirilor); sub aparența iubirii frățești, sînt în realitate violenți și imorali De aceea, Iulian combate cu severitate influența creștinilor asupra vieții, culturii și religiei imperiului, considerînd-o periculoasă și degradantă Religiozitatea lui Iulian este profund marcată de neoplatonism, însă atitudinea sa critică față de creștinism depinde, așa cum s-a demonstrat, de tradiția polemică antiiudaică și de polemiștii anticreștini precedenții, în primul rînd de Discursul adevărat al lui Celsus (despre care cf vol I, pp 321-323) și de Porfiriu din Tyr; însă Iulian, totodată, se poate referi la experiența precedentelor decenii, cînd s-au instaurat și consolidat raporturi strînse între creștinism și politica imperială (de exemplu, referirea la intoleranța creștinilor față de religia tradițională și chiar față de „ereticii” lor: VI, PG 76, 813 D)",
    "580": " \n\nDacă discursurile lui Grigorie de Nazianz în care îl combate pe Iulian, scrise în iarna din 363-364 (cf vol II, t 1, p 109), nu se referă la scrierea Contra galileenilor, e sigur că unele confutații ale acestei opere au fost compuse de Teodor de Mopsuestia prin anul 378 (cf vol II, t 1, pp 160-161; au rămas puține fragmente) și de către Filip din Side (către 398-404; cf p 000), mai incerte sînt alte mărturii despre acțiuni analoage (în special ale lui Ioan Hrisostomul și Teodoret al Cyrului) Potrivit epistolei 83 a lui Teodoret al Cyrului (din 448), Chiril i-ar fi trimis tratatul Contra lui Iulian patriarhului Ioan de Antiohia, în exercițiu între 428-429 și 441-442 Cum relațiile dintre cei doi au fost proaste pînă în 433-434 și apoi prin 438 (cf supra, datele despre viața lui Chiril), rămîn în discuție anii 434-437 și 439-441; de obicei, e preferată a doua perioadă, deoarece prima pare prea scurtă pentru redactarea acestei opere și a cărților Contra lui Diodor și Teodor, ce datează din acei ani",
    "581": " însă P Évieux, pe bună dreptate, preferă să vorbească despre o elaborare întinsă pe durata mai multor ani, ce a început mult înainte de criza nestoriană, despre care tratatul nu spune mare lucru Continuitatea culturii grecești, mai cu seamă la Alexandria (școlile unde se predau diversele discipline erau înfloritoare, și e suficient să amintim prestigiul Hypatiei și al tatălui său Teon) și, fără îndoială, continuitatea religiei elenistice l-au determinat pe Chiril să pună mîna pe condei și să combată o operă veche de peste șaptezeci de ani Chiril folosește aceeași metodă ca în cărțile împotriva lui Nestorie sau a lui Diodor și Teodor: urmărește pas cu pas opera pe care o atacă, citînd și examinînd pasaj după pasaj El însuși expune această metodă la începutul cărții a doua, precizînd totuși că va omite unele fragmente prea ofensatoare pentru creștini și că, avînd în vedere caracterul nesistematic al operei lui Iulian, el îi va expune temele în ordine (II, 2, 2-24)",
    "582": " Cum pasajele reproduse de Chiril sînt destul de dure, se poate considera că, în realitate, el a lăsat deoparte puține lucruri din scrierea lui Iulian Astfel, tratatul Contra lui Iulian al lui Chiril – al cărui titlu în manuscrise este în apărarea sfintei credințe a creștinilor, contra cărților lui Iulian ateul – ne permite să cunoaștem cu destulă precizie o parte din opera pierdută a împăratului O parte, pentru că din scrierea lui Chiril nu s-au păstrat decît primele zece cărți, unde sînt respinse tezele din prima carte a operei lui Iulian; din cărțile 11-20 au rămas fragmente modeste în greacă și siriacă, consacrate combaterii cărții a doua din Contra galileenilor, și, așa cum am spus, nu se știe dacă au existat o a treia carte a operei lui Iulian și o a treia parte (10 cărți?) a scrierii lui Chiril După o dedicație adresată împăratului Theodosius al II-lea, prima carte începe cu negarea tezei lui Iulian potrivit căreia creștinii au creat un nou tip de viață intermediară, trădîndu-l atît pe Moise, cît și tradiția greacă; pe de o parte, afirmă Chiril, ei nu se opun cărților lui Moise și, pe de altă parte, s-au eliberat de șarlataneria grecilor, iar rațiunea (Logosul) îi călăuzește",
    "583": " Prima carte dezvoltă teza, tradițională încă din vremea apologeticii creștine din secolul al II-lea, conform căreia Moise este anterior înțelepților greci, iar „grecii au furat” de la el multe lucruri; cînd grecii se eliberează întîmplător de propriile superstiții și contradicții, îi datorează lui Moise cunoașterea unor fragmente de adevăr despre Dumnezeu Cînd construiește această argumentație, Chiril se inspiră în mod flagrant din cărțile VII-XV ale Pregătirii evanghelice și din Cronica lui Eusebiu, ca și din Exortația către greci, în mod fals atribuită lui Iustin Cărțile II-V se ocupă de interpretarea pe care Iulian o dă Legii lui Moise în cărțile VI și VII este respinsă opoziția instituită de Iulian între istoria și cultura grecilor și cea a evreilor, care, evident, îi dezavantajează pe cei din urmă Cărțile VIII și IX se ocupă de profețiile cristologice, de probleme de cristologie și de chestiunea abandonării Legii de către creștini",
    "584": " Cartea X respinge afirmația lui Iulian potrivit căreia cei mai vechi autori neotestamentari nu-l socotiseră pe Isus Dumnezeu și doar Ioan, mai întîi, a îndrăznit s-o facă, îndemnat de succesul tot mai mare al noii religii \n\nIulian își bătea joc ca de niște mituri ridicole de poveștile despre creație și despre Adam și Eva și lua în derîdere ideea de a considera drept Dumnezeu unic și suprem un zeu inferior și limitat, așa cum se dovedește a fi cel din Vechiul Testament Chiril, în replică, acuză religia greacă de propensiune spre mitologie și respinge lectura Pentateuhului ca ansamblu de mituri: „în Sfînta Scriptură inspirată de Dumnezeu nu este nimic fabulos (mythikon), ci totul e pe deplin adevărat” (III: PG 76, 632B) Fie că rămîne la sensul literal, fie că recurge la alegorie, Chiril propune o lectură accentuat teologică a Pentateuhului, în care este revelată natura Dumnezeului trinitar și a raportului său cu ființele umane",
    "585": " Chiril acordă mare atenție negării tezei lui Iulian privitoare la ruptura dintre creștinism și tradiția religioasă iudaică: Vechiul Testament îl prefigurează în mod constant pe cel Nou Chiril e în deplină concordanță cu operele sale exegetice „Nu ne îndepărtăm de preceptele Legii ca și cum ar fi lucruri necurate, ci, mai degrabă, pornim de la ele ca de la niște figuri (typoi) ce ne poartă spre adevăr […] Cum Legea ce ne-a fost transmisă prin Moise dă naștere formei adevărului, este și ea sfîntă; cu adevărat sfînt este adevărul, adică Cristos, sau taina sa însă [Iulian] ne acuză că nu considerăm superioară și mai bună venerarea care are loc în umbre și figuri față de cea adevărată, care are loc în spirit” (IX, 969 BC) încă o dată, ca în cazul lui Celsus și Origen (cf vol I, pp 321-325), două modele de religie se confruntă și, cum e obiceiul în asemenea cazuri, fiecare dintre ele revendică pentru sine capacitatea de a se apropia de divin, aruncînd asupra celuilalt acuzația de superstiție și etichetîndu-i credințele drept basme (mythoi)",
    "586": " Grecului care se mîndrește cu o tradiție culturală și religioasă glorioasă și elevată, creștinul îi opune convingerea că aparenta „noutate” a propriei credințe l-ar ajuta să aibă singurul raport adevărat cu divinul; iar acuzația că gîndirea, spiritualitatea și morala sînt pervertite prin degradarea înregistrată pînă și în raport cu modesta calitate a iudaismului este respinsă de creștin, conștient că religia sa poate servi ca temei pentru o societate animată de cele mai înalte idealuri Desigur, această tematică culturală e mai explicită și mai profundă la Origen decît la Chiril; faptul poate să aibă drept cauză – dincolo de anvergura diferită a celor doi autori – concepția mai accentuat religioasă și mai elevată a operei lui Iulian în raport cu aceea a predecesorului său \n\nBibliografie O nouă ediție critică, cu introducere, traducere în franceză și note este în curs de apariție în colecția Sources chrétiennes: a apărut P",
    "587": " Bourguière, P Évieux, Cyrille d’Alexandrie Contre Julien Tome I: Livres I & II (SChr 322), Cerf, Paris, 1985 (cu o intr generală de P Évieux) Pentru celelalte opere, trebuie folosită tot ediția Aubert, retipărită în PG 76, pp 503-1064, cu fragmentele din cărțile XI-XIX editate de A Mai în 1844; variantele stabilite de Aubert se află tot aici, pp 1453-1464 Fragmente ulterioare în CJ Neumann, Iuliani imperatoris librorum contra Christianos quae supersunt Insunt Cyrilli Alexandrini fragmenta Syriaca ab E Nestle edita, Lipsiae, 1880; pentru alte fragmente, cf indicațiile din CPG III, p 5233; de asemenea, E Masaracchia, Giuliano imperatore Contra Galileos Introduzione, testo critico e traduzione (Testi e commenti 9), Ediz dell’Ateneo, Roma, 1990 Studii: CJ Neumann, op cit; P Canivet, Histoire d’une entreprise apologétique au Ve siècle, Bloud et Gay, Paris, 1958; W",
    "588": "J Malley, The Conflict Between the Notion of Hellenic Wisdom in the Contra Galilaeos of Julian the Apostate and the Notion of Christian Wisdom in the Contra Iulianum of St Cyril of Alexandria (teză), Pontif Universitas Gregoriana, Roma, 1975 \ne) Epistole sărbătorești Calculul pascal \nCalculul datei Paștilui creștin era complex și complicat de uzanțele diferite din fiecare Biserică, ce duseseră uneori la conflicte, mai ales după ce Roma făcuse eforturi pentru a impune, începînd cu a doua jumătate a secolului al II-lea, propria numărătoare Ciclul pascal (adică numărul de ani după care data Paștilui ajunge să fie aceeași ca la început) constituise obiectul multor discuții și opere menite să-l definească în mod convingător Din cauza deosebirilor dintre Biserici, comunității trebuia să i se comunice în fiecare an data Paștilui Prima tentativă cunoscută de unificare a datei pascale în zona aflată sub influența unei curți episcopale importante se înregistrează la Alexandria, începînd cu episcopul Demetrios (188-230)",
    "589": " Cel puțin începînd cu Dionisie (247/248-264/265) este atestat la Alexandria obiceiul de a comunica această dată episcopilor și călugărilor din dioceza Egiptului la începutul anului, printr-un document definit drept epistolă sărbătorească Sînt cunoscute în special numeroasele epistole sărbătorești ale lui Atanasie (cf vol II, t 1, pp 57-60) și cele trei (în afară de fragmente) ale lui Teofil (cf p 000), predecesorul lui Chiril în treisprezece manuscrise grecești (al paisprezecelea o conține doar pe prima) și trei versiuni latine ni s-au transmis 29 de epistole sărbătorești ale lui Chiril, impropriu definite omilii în unele manuscrise și în edițiile vechi Epistolele sînt numerotate 1-2 și 4-30, iar manuscrisele semnalează în diverse moduri absența celei de-a treia omilii; încă din secolul al XVII-lea s-a dovedit însă că nu există nici o lacună, chiar dacă, din rațiuni practice, se păstrează în continuare numerotarea tradițională",
    "590": " Epistolele se referă la anii 414-442 Chiril devine patriarh la 17 octombrie 412; cum epistolele sărbătorești erau citite în general de Bobotează și, ca atare, erau pregătite și trimise cu mult înainte, epistola pentru anul 413 fusese probabil redactată de Teofil, ceea ce explică absența ei din dosarul lui Chiril Mai greu de explicat este însă absența ultimelor două (Chiril a murit la 27 iunie 444) în general, după un scurt preambul cu expresii de circumstanță, epistolele invită la sărbătorirea Paștilui, care trebuie pregătit prin post trupesc și spiritual (abținere de la păcate) și prin practicarea virtuții; apoi, sînt dezvoltate una sau mai multe teme doctrinale pe baza unor texte biblice Ultima parte a epistolelor conține kerygma morții și a învierii și anunțul privitor la data Paștilui \n\nTemele dezvoltate în epistole sînt adesea morale, precum postul (de exemplu 1, 4), sacrificiul adevărat, adică spiritual (2), lupta împotriva poftelor trupești și a duhurilor răului (4, 7, 15, 16, 18, 29), operele de caritate (11), milostenia ca pomană (19, 27) și așa mai departe",
    "591": " înnoirea naturii primăvara oferă prilejul pentru un îndemn la înnoirea sufletului (2, 9) Un subiect potrivit cu Paștile era polemica antiiudaică, fie pentru a califica drept ipocrit postul lor și pentru a recomanda o atitudine neîndurătoare față de ei (1, 21), fie pentru a stigmatiza vinovata lor lipsă de credință (4) sau incapacitatea de a înțelege sensul spiritual al preceptelor Legii (6), fie pentru a insista asupra faptului că ei i-au respins continuu pe trimișii lui Dumnezeu pînă la uciderea lui Cristos (10, 20, 21, 29) Uneori (1, 4) tema iudeilor este introdusă prin opoziție cu cei ce nu sînt nici iudei, nici creștini; pe alocuri, acestora le sînt rezervate considerații separate unde sînt condamnate cultul aștrilor, idolatria și fatalismul (6), sau politeismul (9) Așa cum am spus, exegeza textelor biblice însoțește dezvoltarea diferitelor tematici, însă, în anumite cazuri, atenția se concentrează asupra interpretării Scripturii: de exemplu, cînd e vorba despre nașterea și sacrificiul lui Isac, simbol al lui Cristos (5), sau, în general, despre raportul dintre Legea antică și revelația creștină (30)",
    "592": " Unele epistole tratează teme cristologice, mai cu seamă întruparea: epistola 17 (din 429) este în întregime dedicată acestui subiect, autorul insistînd asupra unității dintre naturile lui Cristos (există și o veche traducere latină a acestei epistole, atribuită în mod greșit lui Arnobiu cel Tînăr) în sfîrșit, nu trebuie să uităm că în aceste epistole se găsesc multe informații despre istoria Egiptului: o dovedesc epistolele 7 și 8 (din anii 419 și 420), care au ca punct de pornire foametea și grindina ce devastează cîmpurile, provoacă sărăcie și duc la apariția banditismului, căruia patriarhul încearcă să-i pună stavilă \n\nîn 1907, F Conybeare a publicat versiunea armeană a unei scrisori a lui Chiril către Theodosius al II-lea, care avea anexat și un calcul pascal pentru anii 403-512, stabilit de Chiril însuși la cererea împăratului; calculul s-a pierdut însă Acest lucru confirmă informația furnizată de Dionisie cel Mic (Epistola către Petronius) privind existența unui calcul pascal întocmit de Chiril (informație pe care E",
    "593": " Schwartz o pusese la îndoială), chiar dacă Dionisie a văzut și o elaborare ulterioară a acestuia, care conținea anii 437-531 Falsificări ulterioare sînt în schimb un Prolog la calculul Paștilui și o Epistolă către papa Leon dedicată aceluiași subiect, amîndouă în latină (scrisorile 86 și 87 ale lui Chiril) \n\nBibliografie O ediție critică a epistolelor sărbătorești în curs de apariție sub îngrijirea lui P Évieux, cu o importantă introducere generală, traducere franceză, introduceri și note la fiecare epistolă: Cyrille d’Alexandrie Lettres festales Introduction générale par P Évieux; introduction critique, texte grec par WH Burns; traduction et annotation par L Arragon (și alții), Cerf, Paris; au apărut: I-VI (SChr 372), 1991; VII-XI (SChr 392), 1993 Pentru celelalte epistole trebuie folosită în continuare PG 77, pp 401-981 (ed A Saumaise, 1618) Studii: E Cattaneo, Formule di fede nelle Lettere Pasquali di Cirillo d’Alessandria: KOINWNIA 7 (1983), pp",
    "594": " 31-55 Epistola către Theodosius al II-lea: FC Conybeare, The Armenian Version of Revelation and Cyril of Alexandria’s Scholia on the Incarnation and Epistle on Easter, London, 1907, pp 143-149 (trad 215-221) Prologul și Epistola către Leon, în afară de PG 77, sînt editate de B Krusch, Studien zur christlichmittelalterlichen Chronologie, Leipzig, 1880, care a demosntrat că nu sînt autentice \nf) Omilii \nDe obicei, editorii definesc drept omilii diverse, (pentru a nu fi confundate cu „omiliile pascale”) omiliile lui Chiril Dintre numeroasele omilii care circulau în Antichitate, fiind admirate și învățate pe de rost de către episcopi, s-au păstrat doar cîteva, în parte în culegerile de documente privitoare la conciliul de la Efes; Angelo Mai și, într-o măsură mai mică, Philip Edward Pusey au adăugat alte piese la dosar, care s-a îmbogățit cu texte și fragmente diverse în coptă, arabă și etiopiană, în general de autenticitate îndoielnică sau pur și simplu neautentice",
    "595": " Dintre cele 22 de omilii editate de Migne (care a utilizat rezultatele cercetărilor lui Mai) se disting unele rostite la Efes și axate pe teologia întrupării și pe mariologie: e vorba de numerele 1, 2, 4 (rostită între 23 și 27 iunie 431, cu ocazia aderării la conciliul chirilian a șapte episcopi care anterior fuseseră partizanii lui Nestorie, a devenit una din cele mai vestite omilii din Antichitate dedicate Fecioarei Maria; autenticitatea acesteia a fost însă contestată de E Schwartz), 5, 6 (contra lui Ioan de Antiohia), 7 (rostită înainte de arestarea lui Chiril), 8 (fragment, păstrat în latină în documentele de la Efes) Omilia 3, dedicată întrupării, a fost rostită la Alexandria după o predică a episcopului Pavel de Emesa; tot întruparea e și tema omiliei 15 Omiliile 8 și 12 fac parte din ciclul consacrat Evangheliei după Luca (cf p 000) Tocmai din cauza faimei omiliilor lui Chiril a apărut tendința de a-i atribui multe altele",
    "596": " Omilia 14, unde se vorbește despre ieșirea sufletului din corp, despre întoarcerea Domnului și judecata de apoi, e rezultatul combinării a două omilii, dintre care una îi este atribuită lui Chiril, iar cealaltă predecesorului său, Teofil Printre cele cu siguranță false se numără omiliile 10, despre euharistie (a lui Teofil al Alexandriei) și 11, dedicată Mariei Theotokos (o refacere a omiliei 4) \n\nBibliografie PG 77, 981-1116 conține 17 omilii și fragmente din alte 5 Dintre omiliile referitoare la Efes (1-24-7) ed crit în ACO I, 1, 2, pp 99-104; nr 3 în ACO I, 1, 4, pp 14-15; textele latine în ACO I, 1, 7 și I, 3 Fragmente noi în raport cu Migne a publicat PE Pusey în vol III al ed Comentariului la Ioan, cit, Oxonii, 1872, pp 452-475 Pentru indicații precise referitoare la edițiile ce cuprind toate omiliile lui Chiril sau pe cele ce i-au fost atribuite cf",
    "597": " CPG III, nr 5245-5295 \ng) Scrisori \nDintre scrisorile lui Chiril, s-au păstrat mai ales acelea referitoare la controversa nestoriană De fapt, sursa cea mai importantă e constituită din culegerile de documente relative la conciliul de la Efes; cea mai bună ediție a acestor scrisori este inclusă în primul tom al magistralei ediții a Acta Conciliorum Oecumenicorum, realizată de Eduard Schwartz Aceasta o depășește pe cea a lui Aubert (1638) reprodusă în vol 77 al PG și cuprinde 88 de epistole (dintre care 17 îi sînt însă adresate lui Chiril) Printre documentele referitoare la același conciliu cuprinse în culegerile latine se găsesc și traduceri ale unor scrisori, uneori într-o formă mai completă decît cea păstrată în greacă Doar puține epistole ne-au parvenit din surse independente de documentele sinodale Versiuni ale unor scrisori s-au păstrat în siriacă, armeană, etiopiană, coptă (în documentele conciliului de la Efes; autenticitatea lor e foarte îndoielnică)",
    "598": " \n\nAmintim aici doar unele dintre ele, cu o semnificație particulară Scrisoarea adresată călugărilor din Egipt (Epist 1, în PG; ACO I, 1, 1, pp 1023), de la începutul lui 429, îl atacă în mod implicit pe Nestorie și apără termenul de Theotokos, invocîndu-l ca autoritate pe Atanasie; apoi, pornind de la Crezul de la Niceea, autorul discută felul în care se unește divinul cu umanul în Cristos Apoi, într-o primă epistolă adresată lui Nestorie (Epist 2; ACO I, 1, 1, pp 23-25), scrisă în vara aceluiași an, cu prefăcută cordialitate și blîndețe, Chiril spune că a primit din partea papei Celestin sarcina de a verifica temeiul informațiilor privitoare la ceea ce propovăduiește Nestorie, informații care (trimise, firește, chiar de Chiril) provocaseră un mare scandal la Roma în reacția hotărîtă a lui Nestorie (Epist 3; ACO I, 1, 1, p 25), Chiril răspunde la sfîrșitul lui ianuarie și începutul lui februarie 430 printr-o a doua scrisoare (Epist",
    "599": " 4; ACO I, 1, 1, pp 25-28), devenită celebră ca „epistolă dogmatică”: am vorbit despre ea mai sus (p 000) După convocarea conciliului de către împărat, Chiril îi trimite lui Nestorie la sfîrșitul lui noiembrie 430, o a treia scrisoare (Epist 17; ACO I, 1, 1, pp 33-42) în care, prevalîndu-se din nou de sprijinul Romei și invocînd ortodoxia de sorginte niceeană, îl soma pe interlocutorul său să se disocieze de cristologia (de tip antiohian) conform căreia Logosul divin sălășluise într-un om obișnuit, născut din Fecioara Maria La această epistolă erau anexate și cele douăsprezece teze supuse anatemei pe care Nestorie ar fi trebuit să le accepte (cf supra, p 745) Tratativele purtate cu antiohienii după conciliul de la Efes și exilarea lui Nestorie au ca rezultat o formulă de uniune lăudată de Chiril în scrisoarea trimisă lui Ioan de Antiohia (martie 433), care începe cu un citat din Psalmi 95, 11: „Să se veselească cerurile și să se bucure pămîntul” (Epist",
    "600": " 39; ACO I, 1, 4, pp 15-20; cf supra, p 000) Epistolele 4, 17 și 39 au fost citite și confirmate la Calcedonia în 451, iar primele două și la Constantinopol în 553 Prima scrisoare adresată episcopului Acaciu de Melitene (Epist 40; ACO I, 1, 4, pp 20-31) prezintă tratativele care au dus la formula amintită și o apără de acuzațiile de cedare în fața nestorianismului Cu scopul de a determina și alte personaje din gruparea sa să accepte formula de uniune sînt scrise și epistola către Eulogios, preot alexandrin și agent al lui Chiril la Constantinopol (Epist 44; ACO I, 1, 4, pp 35-37), ori cele două trimise lui Succensus, episcop de Diocezareea, în Isauria (Epist 45 și 46; ACO I, 1, 6, pp 151-162) Am menționat deja (p 000) epistola despre Crez (Epist",
    "601": " 55; ACO I, 1, 4, pp 49-61) unde este combătut Tomus ad Armenios al lui Proclus din Constantinopol Aceasta e o explicație a Crezului de la Niceea menită să precizeze că sancționarea lui Nestorie este valabilă pentru toți cei care, înainte sau după el, au susținut aceleași idei, oral sau în scris; avem o trimitere implicită la Teodor de Mopsuestia Alte scrisori expun chestiuni doctrinale legate de evenimente locale; așa se întîmplă cu unele răspunsuri – ce datează probabil din anii 431-434 – trimise diaconului palestinian Tiberiu și colegilor săi, care îi cerusră lui Chiril să ia poziție împotriva tezelor susținute de unii membri din comunitatea lor, potrivit cărora, dacă Biblia spune că omul e făcut după chipul lui Dumnezeu, atunci putem să-i atribuim lui Dumnezeu o formă umană („antropomorfiți”) Aceeași tematică se regăsește și într-o serie de răspunsuri referitoare la probleme doctrinale, solicitate mai tîrziu de același grup (numite în mod curent De dogmatum solutione), și într-o epistolă trimisă episcopului egiptean Calosirios; acest ansamblu, într-o formă incompletă, cu o ordine diferită și cu o parte finală ce cuprindea în realitate o secțiune a unei omilii a lui Grigorie de Nyssa, fusese editat, înainte de Pusey, ca un tratat Contra antropomorfiților",
    "602": " \n\nBibliografie Ediție a scrisorilor: PG 77, 9-390 este, așa cum am spus, depășită Informații precise despre toate scrisorile și edițiile lor în CPG III, nr 5301-5411 Epistolele păstrate în colecțiile sinodale sînt publicate în ediții critice în ACO I Unele dintre cele mai importante, precum și o ediție a scrisorilor referitoare la antropomorfiți alcătuită pe o bază manuscrisă mai amplă decît aceea a lui PE Pusey (SPN Cyrilli archiepiscopi Alexandrini in D Joannis evangelium, cit, III, pp 545-607) se găsesc, cu o traducere în engleză, o consistentă introducere și note, în LR Wickham, Cyril of Alexandria Select Letters (Oxford Early Christian Texts), Clarendon Press, Oxford 1983 \nh) Principalele scrieri neautentice \nPrintre scrierile atribuite în mod fals lui Chiril de tradiția manuscrisă pot fi amintite două tratate: Despre Sfînta și însuflețitoarea Treime și Despre întruparea Domnului, publicate în 1833 de către Angelo Mai pe baza unui manuscris din secolul al XV-lea care le atribuia lui Chiril (atribuire atestată de Eutimios Zigabenos în secolul al XII-lea)",
    "603": " Ele nu sînt autentice și provin din școala antiohiană, însă au fost incluse între operele lui Chiril în PG 75, 1147-1190; 1419-1478 Un tratat editat sub titlul Sfînta Treime, legat de opera lui Ioan Damaschinul despre Credința ortodoxă, constituie în realitate ultima parte a acestuia („Despre religie”) ce se termină cu un fel de enciclopedie a științelor, o compilație alcătuită de monahul isihast Iosif Filosoful, care a activat la Constantinopol și a murit la Tesalonic către 1330 Tradiția îi atribuie lui Chiril și liturghii în coptă, siriacă și armeană, de altfel destul de diferite între ele Liturghia coptă era celebrată fără îndoială în Egipt în epoca lui Chiril, însă nimic nu dovedește că el ar fi introdus-o în ce privește tratatul Contra pneumatomahilor, atribuit lui Chiril în PG 76, 1451-1454, e vorba de un echivoc apărut din cauza sumarelor de la începutul unor citate extrase însă din alte opere bine-cunoscute ale lui Chiril",
    "604": " \n\nBibliografie Textul Sfintei Treimi printre operele incerte ale lui Chiril în PG 77, 1120-1173; cf D Stiernon, Joseph le Philosophe, DS VIII, 1388-1392 Versiunea latină a liturghiei copte atribuite lui Chiril, publicată de A Renaudot în 1847, este reprodusă în PG 77, 1291-1308; pentru liturghii cf și CPG III, nr 5437 \ni) Chiril și opera sa \nNu e aici locul pentru a schița, fie și rapid, trăsăturile generale ale teologiei lui Chiril; vom aduce în discuție numai unele elemente, care să ne permită să evaluăm însemnătatea activității sale literare Pentru antiohieni, principala preocupare era aceea de a proteja integritatea ființei umane în care se întrupează Logosul divin, ei făcînd o distincție netă între prima și cel de-al doilea, deoarece mîntuirea ființei umane presupune asumarea în întregime a acesteia de către Logos, cu suflet și trup Soteriologia lui Chiril pune în schimb accentul pe transformarea ființei umane care, renunțînd la păcat, devine fiu al lui Dumnezeu; pentru el, acest proces presupune o foarte strictă asumare a dimensiunii umane – pe care Chiril o numește de obicei în mod biblic „carne”, înțelegînd prin aceasta întregul ansamblu format din suflet și trup – de către Logos",
    "605": " Din această perspectivă, synapheia, unirea prin iubire, la care apelau antiohienii pentru a defini relația dintre divin și uman în Cristos, i se părea inacceptabilă, pentru că nu era suficientă pentru a asigura unitatea lui Cristos E adevărat că, după ce Teodor de Mopsuestia subliniase conjugarea celor două naturi în unicul prosôpon al lui Cristos, Nestorie ajunsese să accepte două prosôpa distincte, adunate într-un prosôpon unificat, și contra acestei noțiuni se orientează polemicii lui Chiril atunci cînd exclude (în al patrulea anatematism) existența a două „prosôpa sau naturi” în Cristos începînd cu 428, el se arată neîncrezător în privința termenului „nelocuire” (enoikêsis) și vorbește în mod constant de henôsis kath’hypostasin, sau kata physin, sau kat’ousian, trei expresii echivalente care, așa cum explică Chiril însuși cînd o amintește pe prima pentru a apăra anatematismele de atacurile lui Teodoret, nu înseamnă nimic altceva decît că „natura sau substanța (physis êgoun hypostasis) Logosului, adică Logosul însuși, s-a unit în mod real cu natura umană, fără să se schimbe sau să se confunde cu aceasta (synchysis)”",
    "606": " Dacă Cristos e doar unul, în același timp Dumnezeu și ființă umană, este absolut firesc să o numim pe Maria Theotokos; respingerea acestui termen este, în opinia lui Chiril, un semn de erezie, pentru că duce la conceperea unui Isus ca o ființă diferită alături de Logos, astfel încît opera de mîntuire a lui Cristos nu se mai naște din Logosul divin Această preocupare fundamentală și soluția ei respectă linia tradiției alexandrine și, mai mult chiar, sînt în spiritul teologiei lui Apolinarie din Laodiceea (cf vol II, t 1, pp 83-86), a cărui formulă „o singură natură a Logosului întrupată” este adoptată de Chiril fără rezerve, pentru că el crede că vine de la Atanasie Pentru soteriologia lui Chiril este esențial ca Logosul să devină ființă umană (și nu să se pogoare într-o ființă umană), fără a înceta să fie Logos; concepția sa ontologică despre mîntuire presupune o identitate de natură între Cristos, Dumnezeu și ființele umane",
    "607": " Doar această condiție îi permite Logosului să-și exercite funcția sa sacerdotală, atît de prețuită de Chiril; din perspectivă antiohiană, dimpotrivă, sacerdoțiul cade în seama ființei umane asumate de către Logos Sigur, în raport cu forma pe care cristologia logos/sarx o avea la Apolinarie, unde Logosul, în cadrul compusului uman, exercită funcția de suflet, Chiril afirmă în mod constant că omul Isus este complet, dotat cu trup și suflet Totuși, nu se grăbește să vorbească despre natura umană a lui Cristos (așa cum am văzut, preferă sarx) sau, oricum, admite că se poate vorbi de două naturi numai înainte de unire, așadar în mod pur teoretic în Cristos, așa cum am văzut, unirea duce la formarea unui singur ipostas (adică a unei persoane) Chiril susține teza comunicării idiomurilor, adică posibilitatea – rezultată din unitatea perfectă a divinului și a umanului în Cristos – de a atribui divinității, în Cristos, caracteristicile care sînt specifice umanului; aceasta, totuși, fără ca unele atribute să se confunde cu celelalte",
    "608": " Deși Chiril a reușit să păstreze acest substanțial echilibru, care i-a adus recunoașterea oficială la Calcedonia (unde epistola sa cu numărul 4 a fost adoptată în mod oficial de către conciliu), la el, divinul în Cristos tinde să aibă întîietate, iar umanul riscă mereu să fie depreciat Nu e de mirare așadar că monofiziții s-au sprijinit în mod constant pe operele sale într-adevăr, dacă, pe de o parte, în secolele V-VI calcedonienii au văzut în Chiril expresia ortodoxiei – proces care a culminat cu trimiterea făcută de Iustinian la opera lui Chiril cu ocazia condamnării celor Trei Capitole în 553 – pe de altă parte, nu numai în lumea de limbă greacă, s-au inspirat din scrierile lui autori monofiziți ca Timotei Eluros și Sever de Antiohia (despre care cf pp 000-000 și 000-000), însă, în țările unde se vorbea greaca, succesul lui Chiril, ca și realizarea și răspîndirea traducerilor textelor sale au fost adesea stimulate de răspîndirea tendințelor monofizite",
    "609": " Astfel, traducerile în siriacă au început chiar din timpul vieții lui Chiril, cu colaborarea lui Rabbula din Edesa; din aceeași epocă, sau dintr-o epocă puțin mai tîrzie, datează versiunile armene, legate de trecerea Bisericii armene la concepția monofizită Succesul lui Chiril în cadrul creștinismului etiopian, tot de tendință monofizită, este dovedit de culegerea care îi poartă numele, Qêrellos, o compilație alcătuită din texte scrise de el și de alți autori în latină, multă vreme au circulat doar texte referitoare la controversa nestoriană și la conciliul de la Efes, traduse chiar la cererea lui Chiril ori la Roma (printre traducători s-au numărat Marius Mercator și Arnobiu cel Tînăr); doar progresiv, și în special datorită traducerii unor documente privind controversa cristologică, realizată de Dionisie cel Mic al începutul secolului al VI-lea, teologia lui Chiril a devenit mai cunoscută teologilor latini din Evul Mediu; alte traduceri au fost făcute ulterior, în secolul al XV-lea, de către George din Trebizonda",
    "610": " O mare influență a exercitat metoda referirilor la „Părinți” în argumentarea teologică, pe care Chiril a practicat-o ocazional înainte de controversa nestoriană (epistola sărbătorească nr 8 din 520: trimitere la Atanasie), iar în manieră sistematică începînd din 429 (epistola 1) Cu siguranță, nu el a inventat acest procedeu, dar a fost primul care l-a folosit sistematic, inaugurînd o practică ce avea să fie adoptată de conciliul de la Efes și care avea să fie apoi întîlnită în mod curent în creștinismul oriental Citatelor inatacabile extrase din Scripturi li se adaugă astfel, în argumentarea teologică, o altă autoritate (evident, mai mult sau mai puțin „construită”), tradiția universală a Părinților „ortodocși” însă lui Chiril îi place să folosească și logica rațională, așa cum am observat mai sus, cînd am vorbit despre Tezaur: o teză se sprijină pe o serie de argumente raționale Aceasta nu înseamnă însă că Chiril ar fi manifestat un interes real pentru filozofie; dacă, începînd din 423, a folosit timp de cîțiva ani concepte filozofice, aceasta s-a întîmplat din cauza exigențelor impuse de polemica împotriva eunomienilor (susține G",
    "611": " Jouassard) în rest, n-a crezut în filozofie, pe care a practicat-o cu neîncredere, deși, în multe cazuri, afirmațiile sale referitoare la filozofie sînt mai degrabă niște întorsături retorice După părerea sa, Origen a meritat să fie condamnat pentru că a ascultat „palavrele grecilor” și nu a gîndit ca un creștin (scrisoarea 81) Ca scriitor, Chiril nu e deloc atrăgător Formația sa culturală, potrivită pentru acea epocă, îl determină să caute termeni rari și forme și expresii sobre și elegante, însă stilul e sărac, compoziția lipsită de rigoare, scriitura extrem de prolixă, iar repetițiile frecvente Uneori, ca în descrierile primăverii din epistolele sărbătorești, el dă dovadă de o anumită grijă pentru stil într-adevăr, chiar genul acestor epistole și caracterul lor de act oficial îl determină pe autor să aibă mai multă grijă față de stil, lucru ce se reflectă și în declarațiile contradictorii cu care acestea se deschid uneori",
    "612": " Chiril a practicat genuri literare diverse Dacă în domeniul exegezei contribuția sa pare, în definitiv, limitată – deși trebuie să recunoaștem importanța istorică a efortului său de a ține cont, în tradiția alexandrină, de necesitatea de revenire la litera textului biblic –, pe plan dogmatic simțul formulelor și capacitatea sa instinctivă de a domina limbajul teologic au exercitat o influență decisivă, ce n-a fost totuși lipsită, așa cum am spus, de ambiguități Capacitatea sa de a găsi în acest fel formule fericite – cu siguranță mai echilibrate decît ale lui Nestorie, adversarul său – ale unor probleme teologice extrem de delicate și de a indica în mod ferm punctele slabe ale tezelor contrarii a determinat în bună măsură succesul său La aceasta au contribuit și notabilele sale însușiri de politician, unitatea incomparabil mai solidă care caracteriza ansamblul bisericilor ce sprijineau Alexandria în raport cu cele de tendință antiohiană, precum și nenumăratele daruri pe care le-a trimis la curtea împăratului",
    "613": " Lipsa de prejudecăți și de scrupule și, uneori, brutalitatea lui Chiril l-au ajutat să triumfe la Efes, însă nu va putea fi uitat faptul că el și gărzile sale de corp (parabalani) au fost protagoniștii unor acte de violență și ai unor manifestări de autoritarism față de necreștini și de „eretici” De altfel, el continua astfel o tradiție a gestiunii puterii instaurată de unchiul său, patriarhul Teofil, care o practicase cu multă abilitate Nu trebuie uitată responsabilitatea lui Chiril în cazul odiosului linșaj al Hypathiei însă ceea ce el a realizat ca autor de scrieri teologice a marcat profund întreaga dezvoltare ulterioară a creștinismului și a făcut din el un scriitor creștin a cărui importanță va fi egalată, în lumea greacă, abia în secolul al VII-lea, o dată cu Maxim Mărturisitorul \n\nBibliografie Despre ansamblul teologiei lui Chiril: H du Manoir de Juaye, Dogme et spiritualité chez S",
    "614": " Cyrille d’Alexandrie, Vrin, Paris, 1944; G Jouassard, Cyrille v Alexandrien, în RAC III (1957), pp 499-516; RL Wilken, Judaism and the Early Christian Mind A Study of Cyril of Alexandria’s Exegesis and Theology, New Haven, Conn, 1971; A Grillmeier, Gesù il Cristo nella fede della Chiesa I (1979), trad it, I/2, Paideia, Brescia, 1982, pp 860-875 Despre cultura lui Chiril: RM Grant, Greek Literature in the Treatise De Trinitate and Cyril Contra Iulianum: JThSt nr s 15 (1964), pp 265-299 Despre limbă: A Vaccari, „La grecità din S Cirillo d’Alessandria”, în Studi dedicati alla memoria di Paolo Ubaldi, Vita e Pensiero, Milano, 1937, pp 27-39 \n3 Nestorie \nNăscut probabil puțin după 381 la Germanicia, în Siria, Nestorie a studiat la Antiohia și a fost poate elevul lui Teodor de Mopsuestia",
    "615": " Potrivit lui Ghenadie (Despre bărbații iluștri 53), și-a cîștigat ca predicator o mare faimă, care l-a determinat pe împărat să-l sprijine atunci cînd scaunul episcopal de la Constantinopol a devenit vacant O dată numit patriarh, Nestorie i-a combătut cu mult zel pe evrei, pe de o parte, și pe cei pe care îi considera eretici, pe de altă parte, și a inițiat măsuri împotriva arienilor, novațienilor, macedonienilor și quartodecimanilor întemeindu-și predicile pe cristologia antiohiană – care, preocupată de apărarea integrității naturii umane a lui Cristos, separa cu grijă trăsăturile umane ale lui Cristos de cele divine –, a afirmat că Maria nu putea fi definită ca Theotokos, „mamă a lui Dumnezeu”, ci doar ca Christotokos Reacțiile provocate de această poziție i-au dat patriarhului Chiril al Alexandriei ocazia de a interveni împotriva lui atît la curtea imperială, cît și pe lîngă episcopul Romei, inițiind astfel un conflict în care dezbaterea ideologică era și o formă de manifestare a rivalității dintre cele două mari patriarhate orientale",
    "616": " Așa cum am explicat pe larg în altă parte (a se vedea pp 000-000), polemica l-a determinat pe Nestorie să-i ceară lui Theodosius al II-lea convocarea unui conciliu Au fost, în realitate, două concilii, controlate de cele două facțiuni opuse; primul, condus de Chiril (22 iunie 431), l-a depus pe Nestorie, iar cel de-al doilea a făcut același lucru cu Chiril împăratul a ratificat ambele hotărîri, însă, în timp ce Chiril a putut să se întoarcă la Alexandria și să-și reia funcția de patriarh, Nestorie a renunțat al luptă și s-a întors la mănăstirea sa din Antiohia în anii care au urmat, Chiril și liderul curentului antiohian, Ioan de Antiohia, s-au reconciliat și au emanat actul unirii în aprilie 433; ca urmare, Nestorie a fost exilat de către împărat întîi la Petra, apoi în Marea Oază din Egiptul de Sus Aici a scris, după moartea lui Theodosius (28 iulie 450), Cartea lui Heraclid din Damasc",
    "617": " Nu se cunoaște data morții sale Așa cum am spus, Nestorie și-a cîștigat faima prin lunga sa activitate de predicator la Antiohia și Constantinopol Predicile sale au fost însă condamnate la distrugere în 435, deși, firește, au continuat să fie copiate și răspîndite în cercurile nestoriene O serie de citate se găsesc în cele cinci cărți ale tratatului contra lui Nestorie compus de Chiril Pe baza actelor conciliului de la Efes și a traducerilor latine ale lui Marius Mercator, editorul textelor care ne-au rămas de la Nestorie, F Loofs, a distribuit materialul disponibil în treizeci de omilii, mergînd de la texte practic complete (în foarte puține cazuri) pînă la scurte fragmente în afară de atacurile împotriva arienilor și iudeilor, textele pun în lumină concepția antiohiană a lui Nestorie, cu neta distincție dintre calitățile ce derivă din divinitatea, respectiv umanitatea lui Cristos, și polemica explicită împotriva apolinarismului care nu separă cele două naturi",
    "618": " Apelativul Theotokos este atacat în mod expres O importanță particulară în această privință au cele cinci omilii cristologice traduse de Marius Mercator (nr 100-105 din lista de opere a lui Loofs = nr IX X XVIII XIX XVII din ediția sa) Patru omilii sînt dedicate combaterii pelagianismului (nr 128-131 = nr XX XXVIII XXIX XXX) O omilie cristologică a lui Nestorie care vorbește despre Evrei 3, 1, ne-a parvenit prin corpusul de texte atribuite lui Ioan Hrisostomul (nr V din ediția Loofs) Trei omilii despre cele trei ispitiri ale lui Isus (Matei 4, 3-9), din care Marius Mercator tradusese fragmente, au fost găsite într-un manuscris din corpusul pseudohrisostomic (și în traducere siriacă, tot sub numele lui Ioan Hrisostomul) și publicate de F Nau Fr Loofs publică zece scrisori complete ale lui Nestorie și fragmente din alte cinci",
    "619": " în documentele de la Efes, în greacă și latină, s-au păstrat două scrisori din 429, adresate papei Celestin, unde Nestorie protestează împotriva ideii că în Cristos cele două naturi sînt indistincte și, în prima, contra atributului Theotokos; apoi două epistole către Chiril, dintre care prima este un răspuns la prima scrisoare a lui Chiril către Nestorie (din vara lui 429), iar a doua la „epistola dogmatică” de la începutul lui 430 (cf p 000); există și o altă scrisoare trimisă de Nestorie și de episcopii din tabăra sa în iulie 431, de la Efes, împăratului Theodosius al II-lea pentru a protesta împotriva inițiativei sinodale a adversarilor O epistolă către Teodoret al Cyrului a fost extrasă din Actele conciliului și publicată de E Schwartz Alte două scrisori, păstrate numai în latină, adresate unor înalți funcționari de la curte, sînt compuse cînd dramaticele evenimente de la Efes din iulie-august 431 sînt în plină desfășurare (a doua cînd Nestorie este deja arestat)",
    "620": " Dinainte de Efes datează o a treia epistolă către Celestin și una către patriarhul Ioan de Antiohia, aliat al lui Nestorie Greu de datat, dar nu posterioară anului 430, este o scrisoare (ce s-a păstrat doar în versiunea latină a lui M Mercator) adresată pelagianului Celestius, prin care acesta e îndemnat să se supună măsurilor luate împotriva lui în traducere siriacă s-a păstrat o scrisoare a lui Nestorie către locuitorii orașului Constantinopol, scrisă către sfîrșitul vieții sale, în care acesta declară că e de acord cu condamnarea lui Eutihie de către papa Leon în Tomus ad Flavianum, apără corectitudinea propriilor opinii și își exprimă dorința de a participa la un conciliu unde să fie reabilitat Considerată un fals de către Loofs și de către predecesorii săi, această epistolă trebuie considerată autentică după publicarea Cărții lui Heraclid (cf infra) cu care are multe similitudini S-au păstrat fragmente și din două opere polemice",
    "621": " Una este Tragedia, care figurează în lista de opere ale lui Nestorie alcătuită de mitropolitul nestorian de Armenia Ebed Jesu (mort în 1318): era vorba de o autoapologie care prezenta biografia lui Nestorie și conținea critici severe referitoare la procedeele folosite la Efes Fragmentul principal, în latină, provine din ceea ce editorii moderni au numit Synodicon contra Tragediei lui Irineu; e vorba de o culegere de epistole în latină referitoare la controversa nestoriană, scrise de episcopi și păstrate în al doilea codice de la Montecassino ce cuprinde actele conciliului de la Efes A fost alcătuită după moartea lui Iustinian de un autor care voia să combată Tragedia, o scriere în apărarea lui Nestorie compusă de Irineu din Tyr; așa cum a arătat Loofs, Irineu trebuie să fi reutilizat pur și simplu titlul operei lui Nestorie (cf p 000) în scrierile lui Sever de Antiohia ne-au rămas unele fragmente în siriacă din Teopaschitul, un dialog între un ortodox (care apără opinia lui Nestorie) și un teopaschit, adică un teolog din tabăra lui Chiril care, potrivit punctului de vedere al lui Nestorie, admite că Dumnezeu însuși a suferit în patimile lui Cristos",
    "622": " în schimb, sînt scrise după moartea lui Nestorie – deși au fost transmise în latină sub numele său – cele douăsprezece contraanatematisme menite să combată anatematismele lui Chiril Cartea lui Heraclid era cunoscută din mențiunile făcute de autori mai vechi: puțin după 540, călugărul nestorian Bar Edta afirmă că l-a învățat pe dinafară; în a doua jumătate a secolului al VI-lea, istoricul Evagrie scrie (Istoria Bisericii, I, 7) că în Oaza din Egipt Nestorie compusese o carte sub formă de dialog, dedicată unui egiptean, în care povestea într-o formă foarte prolixă toate evenimentele legate de conciliul de la Efes; spre sfîrșitul secolului al XIII-lea, Ebed Jesu menționează această operă printre scrierile lui Nestorie în epoca modernă însă, textul n-a fost găsit decît în 1889, atunci cînd un preot, în secret, a făcut în grabă pentru biblioteca misionarilor americani din Urmia o copie a unui manuscris siriac care conținea opera în discuție; manuscrisul data de pe la 1100 și era păstrat de către patriarhul nestorienilor din Kotchanes, în Kurdistanul turcesc",
    "623": " O a doua copie a fost efectuată apoi de P Bedjan Din aceasta din urmă și din copii ulterioare ale celei de la Urmia (deci, în ultimă analiză, tot ale manuscrisului din Kotchanes, care, din nefericire, s-a pierdut după aceea, fiind distrus fără îndoială în timpul primului război mondial) derivă ediția publicată de Bedjan și traducerea franceză a lui F Nau și M Brière în forma sa prezentă, Cartea lui Heraclid e compusă din trei părți distincte Prima – divizată încă din vechime, dar nu și inițial, în 93 de capitole – este un dialog între Nestorie și un anume Sofronios, care începe cu o trecere în revistă a ereziilor cristologice și continuă cu discutarea unor probleme de cristologie A doua parte, cea mai lungă (pp 81-249 din traducerea lui F Nau), este un comentariu detaliat al documentelor conciliului de la Efes și al evenimentelor ce i-au urmat pînă la unirea din 433, precum și al consecințelor lor funeste, din punctul de vedere al autorului, care se referă în special la atacurile contra lui Diodor din Tars și a lui Teodor de Mopsuestia și la nașterea și consolidarea monofizismului",
    "624": " O a treia parte evocă și evaluează perioada cea mai recentă a controversei, începînd cu înscăunarea la Constantinopol a patriarhului Flavian, după Proclus, și continuînd cu manevrele lui Eutihie, depunerea lui Flavian și „tîlhăria” de la Efes din 449, pînă la înscăunarea lui Leon, după Celestin, ca episcop al Romei și promulgarea Tomus Leonis (p 000) cu care autorul Cărții lui Heraclid declară că este întru totul de acord \n\nAceastă ultimă parte conține multe interpolări ale unui nestorian care a vrut să demonstreze că prin condamnarea lui Nestorie a fost comis un păcat ce a declanșat mînia lui Dumnezeu asupra oamenilor în ce privește cele două părți precedente, acestea, la origine, cu greu ar fi putut să aparțină aceleiași opere în introducerea adăugată de traducătorul siriac (care a scris această versiune în 539-540) se spune că autorul s-a ascuns sub numele lui Heraclid pentru că operele sale fuseseră condamnate; numai că, în prima parte, interlocutorul lui Sofronios este numit tot timpul în mod clar Nestorie",
    "625": " în plus, a doua parte începe din nou cu o cerere a lui Sofronios de trecere în revistă (de această însă dată în scris, ceea ce, evident, nu se potrivește cu un dialog) a ereziilor cristologice; acest lucru se face din nou la repezeală, înainte de a se trece la discutarea opiniilor lui Chiril și a actelor conciliului de la Efes Apoi, în a doua parte, figura lui Sofronios dispare rapid, iar forma nu mai este deloc specifică unui dialog în fine, așa cum am spus, numai prima parte a fost împărțită ulterior în capitole, într-un mod prea puțin fericit, diviziune ce trebuie să fi fost făcută cînd aceasta nu era unită cu partea a doua Așadar, starea actuală a operei este cu siguranță rezultatul combinării a două scrieri distincte L Abramowski a considerat-o autentică doar pe a doua, în timp ce prima, adică dialogul propriu-zis, în care i se atribuie lui Cristos un singur ipostas, ar fi fost compusă la Constantinopol la începutul secolului al VI-lea, în cercuri de orientare calcedoniană, însă legate de tradiția cristologică antiohiană, cum era mănăstirea Acemetilor",
    "626": " Invers, L Scipioni, deși recunoaște că cele două scrieri sînt inițial, independente, neagă faptul că unica aluzie din dialog la un singur ipostas ar fi neapărat calcedoniană și propune ca ambele scrieri să-i fie atribuite lui Nestorie; acesta, după ce a fost nevoit să părăsească Antiohia și să plece în Egipt, ar fi vrut să compună un dialog cristologic prin care să combată probabil tezele lui Chiril din Cristos e unul, așadar începînd din 437-438 Mai tîrziu, după convocarea conciliului de la Calcedon, Nestorie s-ar fi lăsat convins de prieteni să scrie o nouă și mai amplă autoapărare: aceasta ar fi constituită din părțile a doua și a treia ale Cărții lui Heraclid, pe care Nestorie nu a reușit să le desăvîrșească Compunerea acestei scrieri ne-ar ajuta să explicăm pierderea apologiei precedente, Tragedia, considerată de-acum puțin folositoare, întrucît era depășită de noua operă în care, cel puțin în parte, a fost probabil integrată; din rațiuni analoage e de înțeles și pierderea dialogului Teopaschitul",
    "627": " \n\nîn acest Dialog, care ar fi fost deci compus înainte de publicarea Tomului lui Leon, Nestorie se concentrează asupra modalității prin care să fie asigurată unitatea lui Cristos păstrîndu-se cele două naturi distincte, însă fără să se confunde cu unica physis rezultată din uniunea ipostatică acceptată de Chiril care, pentru Nestorie, este iremediabil viciată de apolinarism Nestorie găsește soluția în unicul prosôpon al Fiului, în care raportul dintre cele două naturi în Cristos se realizează într-un mod cu totul diferit de orice alt posibil raport dintre Dumnezeu și ființa umană; de acest „prosôpon propriu (idion)” Dumnezeu se folosește pentru a se coborî pînă la moartea pe cruce Această soluție e menită să evite acuzația de dualism cristologic pentru că, în Cristos, Dumnezeu nu și-a asumat un prosôpon al altcuiva, ci pe al său, care însă, în același timp, e propriu și umanității sale; nu există aici o ființă divină (Logosul) care se unește cu o ființă umană, amîndouă fiind preexistente și autonome, așa cum Chiril pretindea că afirmă Nestorie, ci o umanitate completă, constituită tocmai pentru a avea ca prosôpon pe acela al Fiului",
    "628": " Astfel, Nestorie vrea să evite pericolul de a diminua umanitatea lui Cristos, pericol mereu prezent, așa cum am spus, în teologia lui Chiril în ce privește adevărata Carte a lui Heraclid, aici Nestorie vrea să demonstreze, reluînd întreaga dezbatere din anii precedenți, că propria sa cristologie n-a fost niciodată în contradicție cu cea formulată acum în Tomul scris de papa Leon Confruntarea sa cu Chiril se concentrează în special asupra strădaniei de a defini ce anume constituie unitatea subiectului în Cristos; potrivit lui Chiril, aceasta e asigurată de unica physis, pentru el sinonimă cu hypostasis însă „singura physis a Logosului întrupată” este inacceptabilă pentru Nestorie, în opinia căruia termenul Logos desemnează natura divină a celei de-a doua persoane a Sfintei Treimi; în consecință, după el, această formulă strivește umanitatea lui Cristos Pentru Nestorie, termenul potrivit să desemneze persoana (prosôpon) este Fiu: această persoană este deci Logos prin natura sa divină și Cristos pentru că e întrupată",
    "629": " Chiril nu admitea această teză deoarece considera că Cristos era o simplă denumire comună care, tocmai din acest motiv, nu putea să asigure unirea celor două naturi Formulei lui Chiril, după care două physeis, umană și divină, separabile doar în mod abstract, produc unica physis a lui Cristos, Nestorie îi opune unicul prosôpon, al lui Cristos, care este în două naturi, fiecare dintre ele menținîndu-și intacte proprietățile Scipioni – pe urmele căruia am mers aici – vede în aceste reflecții ale lui Nestorie, și nu în tezele lui Chiril, o anticipare substanțială a formulei de la Calcedon, din 451 \n\nBibliografie Ediție a scrisorilor, omiliilor și fragmentelor: F Loofs, Nestoriana Die Fragmente des Nestorie gesammelt, untersucht und herausgegeben, Niemeyer, Halle, 1905; însă pentru textele reeditate în ACO sau publicate ulterior ediției Loofs a se vedea CPG IV, nr 5665-5754 Cartea lui Heraclid: ed",
    "630": " textului siriac: P Bedjan, Nestorie Le livre d’Héraclide de Damas, Paris, Leipzig, 1910 Trad fr: Nestorie Le livre d’Héraclide de Damas, traduit en français par F Nau, avec le concours du RP Bedjan et de M Brière, suivi du texte grec des trois homélies de Nestorie sur les tentations de Notre-Seigneur et de trois appendices: Lettre à Cosme, Présents envoyés d’Alexandrie, Lettre de Nestorie aux habitants de Constantinople, Letouzey et Ané, Paris, 1910 (retip Farnborough, 1969), pp 5-332 Omilii grecești despre ispitirile lui Cristos: ibidem, pp 335-358 (în greacă și latină) Epistola către locuitorii din Constantinopol: ibidem, pp 370-377 (trad fr din siriacă) Studii: L Abramowski, Untersuchungen zum Liber Heraclidis des Nestorie (CSCO 242), Secrétariat du CSCO, Louvain, 1963; L Scipioni, Nestorio e il concilio di Efeso Storia dogma critica (Studia patristica Mediolanensia 1), Vita e Pensiero, Milano, 1974",
    "631": " \n\nCAPITOLUL XVII DEZBATERI TEOLOGICE PRECALCEDONIENE ȘI POSTCALCEDONIENE îN ORIENT \nI REPERE ISTORICE \nDouă trăsături caracterizează ansamblul dezbaterilor teologice din mediul bizantin: pe de o parte, legătura lor cu disputele pentru întîietate și putere dintre marile patriarhate din Orient (Alexandria, Antiohia, Ierusalim, Constantinopol); pe de altă parte, legătura lor cu politica imperială, din cauza controlului pe care, începînd cu Constantin, împărații l-au exercitat, sau au încercat să-l exercite, în mod constant asupra Bisericii E limpede așadar cît de folositoare pot fi unele referiri succinte la frămîntările ecleziastice și teologice care au avut loc între moartea lui Chiril (444) și al doilea conciliu de la Constantinopol (553) pentru încadrarea autorilor despre care vom vorbi în acest capitol în cîțiva ani, patriarhii din marile orașe orientale care trăiseră criza nestoriană au fost înlocuiți de o nouă generație: în 444, lui Chiril i-a urmat Dioscor, care nu acceptase formula de uniune din 433 și renunțarea de fapt la cele douăsprezece anatematisme contra lui Nestorie; în 442, lui Ioan de Antiohia i-a urmat Domnos; în 446, la Constantinopol, lui Proclus (cf",
    "632": " p 000) i-a urmat Flavian (cf p 000) Acesta a intrat imediat în conflict cu eunucul Chrysaphios, atotputernic pe atunci la curtea lui Theodosius al II-lea în noiembrie 449, un arhimandrit din Constantinopol, Eutihie (cîndva prieten al lui Chiril, apoi al lui Dioscor, și nașul lui Chrysaphios) declara că îi consideră nestorieni pe toți cei care afirmau că în Cristos persistă două naturi după unire Acuzat de Eusebiu de Dorileos (cf p 000) și invitat de Flavian să se dezvinovățească, Eutihie s-a prezentat abia la a treia convocare și a fost condamnat ca apolinarist la 22 noiembrie Dioscor din Alexandria i-a luat apărarea lui Eutihie, fiind vorba, fără îndoială, de o acțiune concertată a celor doi și a lui Chrysaphios pentru a lovi atît Antiohia, cît și persoana lui Flavian, iar împăratul a convocat un sinod la Efes în august 449",
    "633": " Papa Leon cel Mare, care primise de la Flavian dosarul procesului lui Eutihie, a trimis la sinod trei legați și o declarație doctrinală, Tomul către Flavian (cf p 000), prin care confirma teza distincției dintre cele două naturi în Cristos după unire însă sinodul de la Efes din 449, controlat de Dioscor, în ciuda protestelor legaților romani (papa Leon a definit apoi sinodul drept o „tîlhărie”), l-a reabilitat pe Eutihie, l-a depus și l-a demis pe Flavian, care a murit la puțin timp după aceea, nu fără a fi lansat un apel către Leon, și i-a depus și pe principalii reprezentanți ai teologiei antiohiene, Teodoret al Cyrului și Iba din Edesa, ca și pe patriarhul Domnos Un prezbiter din Alexandria fidel lui Dioscor, Anatolie, a fost numit patriarh al Constantinopolului însă tocmai el l-a trădat pe Dioscor, dîndu-și seama că prestigiul patriarhatului de Constantinopol putea fi consolidat printr-o alianță cu Leon și cu sora mai mare a lui Theodosius, Pulcheria, care, după moartea împăratului, survenită în urma unei căderi de pe cal în iulie 450, recîștigase controlul asupra regatului și reușise să-l condamne pe Chrysaphios, dușmanul său de moarte",
    "634": " Noul împărat, Marcian (450-457), susținut de puternicul general alan Aspar, un arian, a convocat un conciliu general, în ciuda opoziției lui Leon (care a ajuns însă la cunoștința lui Marcian după convocare), care prefera ca episcopii să subscrie Tomul în mod individual și invoca situația părții occidentale a imperiului, devastată de Attila Papa ar fi preferat să convoace conciliul la o dată ulterioară și dorea ca participanții să nu se ocupe de doctrină, ci de reintegrarea episcopilor exilați în 449 Conciliul, convocat întîi la Niceea pentru 1 septembrie 451 și transferat apoi la Calcedon (mai bine controlat de Constantinopol), unde s-au și deschis lucrările la 8 octombrie, a aprobat Tomul lui Leon și a promulgat în sesiunea a cincea (25 octombrie, în prezența împăratului) un decret dogmatic în care era adoptată formula „un singur ipostas”, net antinestoriană și preferată de alexandrini, însă, în același timp, se afirma că Cristos este „cunoscut în două naturi fără confuzie, fără schimbare, fără diviziune, fără separare și fără ca deosebirea dintre cele două naturi să fie eliminată din cauza uniunii”",
    "635": " Expresia „în două naturi” provenea din Tom; fusese înlăturată formula „din două naturi”, care lăsa deschisă posibilitatea unei singure naturi în Cristos după unire Printr-o lectură solemnă, conciliul conferea caracter de autoritate celei de-a doua epistole a lui Chiril către Nestorie (precum și epistolei pacificatoare a lui Ioan de Antiohia din 433), dar nu și celei de-a treia scrisori a lui Chiril către Nestorie, care conținea anatematismele; totuși, în disputele doctrinale din deceniile următoare, tocmai cu acestea a trebuit să se confrunte în mod dramatic definiția stabilită la conciliu, și mulți episcopi orientali (așa cum a rezultat clar din răspunsurile obținute în urma unei anchete privind valabilitatea conciliului de la Calcedon efectuate de împăratul Leon I în 458) considerau că la Calcedon fusese confirmată autoritatea lui Chiril și, în special, a anatematismelor sale De fapt, combinarea formulelor „în două naturi” și „un singur ipostas”, cu explicita excludere a formulării „o singură natură”, deriva din influența exercitată asupra conciliului de tradiția teologică occidentală, însă era greu de înțeles și, în orice caz, suspectă de erezie pentru teologii orientali obișnuiți să folosească physis și hypostasis ca sinonime",
    "636": " Pînă către sfîrșitul secolului al V-lea, inițiativa teologică avea să aparțină teologilor „monofiziți”, care au atacat doctrina celor două naturi, apărată cu strășnicie de teologii calcedonieni După începutul secolului al VI-lea, sub Anastasius și Iustin I și în mod „oficial” o dată cu Iustinian, se va dezvolta inițiativa „neocalcedonienilor”, care admiteau ambele formule, „două naturi” și „o singură natură” (cf infra, p 000) Pe planul disciplinei ecleziastice, conciliul l-a depus pe Dioscor, l-a reabilitat pe Flavian și i-a readus pe scaunul episcopal pe Teodoret (care, pînă la urmă, a fost nevoit să-l condamne pe Nestorie) și pe Iba, menținînd condamnarea lui Nestorie A aprobat treizeci de canoane, dintre care al douăzeci și optulea (adoptat într-o ședință la care legații romani nu erau prezenți) consfințea primatul patriarhatului de Constantinopol imediat după episcopatul roman Acest fapt a întîrziat ratificarea de către papă a hotărîrilor conciliului, inclusiv a formulei dogmatice; ratificarea a avut loc la 21 martie 453 și excludea în mod expres tot ceea ce contrazicea canoanele de la Niceea (adică, potrivit Romei, în special canonul 28), dar s-a făcut după ce adversarii formulei de la Calcedon se prevalaseră de inexistența aprobării papale",
    "637": " Reacția a fost extraordinar de violentă în Egipt, unde, la moartea lui Marcian (în 457), succesorul lui Dioscor, Proterios, care mai fusese apărat cu ajutorul armatei, a fost făcut bucăți de către mulțime și a fost înlocuit cu monofizitul extremist Timotei Eluros, uns deja ca episcop al monofiziților (cf p 000) Expulzat și exilat între 458 și 460 de către noul împărat, Leon, Timotei a profitat de revolta uzurpatorului Basiliscus pentru a se întoarce (475) și pentru a-l determina pe Basiliscus să promulge întîi un Enkyklion care condamna Calcedonul, apoi un Antienkyklion care îl anula pe primul (pentru că își dăduse seama că la Calcedon fuseseră anulate și privilegiile garantate patriarhului de Constantinopol prin canonul 28 al conciliului) în 476, Zenon Isaurianul a putut să revină pe tron Succesorul lui Timotei, mort în 477, a devenit Petru al III-lea Mongo (477-490; cf p",
    "638": " 000), care organizase împreună cu el rezistența monofizită la Alexandria după Calcedon Episcopul calcedonian Ioan Talaia, hirotonit în 482, n-a putut să-și păstreze funcția și a trebuit să fugă; monofizismul a rămas confesiunea națională a Egiptului, mai ales la nivel popular, inclusiv din cauza evidentelor implicații naționaliste ale acestei opoziții față de religia impusă de împărat Opoziția față de Calcedon a rămas vie și în Palestina, unde Iuvenal din Ierusalim, la întoarcerea de la conciliu, a fost supus unui adevărat proces de către clericii și călugării care îl întîmpinaseră la Cezareea și, temîndu-se pentru propria viață, a trebuit să se refugieze la Constantinopol; s-a putut întoarce numai cu ajutorul armatei în 453, însă, între timp, Theodosius, uzurpatorul numit în locul său la presiunile călugărilor, hirotonise numeroși episcopi strîns legați de tradiția instituită de Chiril Și în Siria, la Antiohia, a cărei teologie era totuși rădăcina nestorianismului, monofizismul s-a impus prin patriarhul Petru Fullon (469/470-490), care a trebuit să fugă de mai multe ori și de tot atîtea ori a reușit să se întoarcă",
    "639": " în Siria, triumful monofiziților n-a fost complet; și aici el căpăta implicații politice: pentru calcedonieni a fost folosită denumirea de melchiți, care îi desemna în siriacă pe partizanii împăratului, în timp ce monofizismul era cu mult mai bine primit de masele populare Era răspîndit în special printre călugări, chiar dacă într-o măsură mai mică decît în Egipt; importante mănăstiri din Palestina, precum cele din Eutimio și din Sava, au rămas calcedoniene, asemenea mănăstirii Acemetilor la Constantinopol De altfel, patriarhul Martirios din Ierusalim (478-486), care nu acceptase în mod oficial hotărîrile de la Calcedon, probabil în speranța reconcilierii cu disidenții, a putut, împreună cu arhimandritul filocalcedonian Marcian din Betleem, să ajungă la un acord cu călugării anticalcedonieni pe baza recunoașterii doctrinei de la Niceea, Constantinopol și Efes și a condamnării a tot ceea ce contrazicea Crezul de la Niceea, indiferent de locul unde se întîmplase acest lucru, „la Rimini, la Sardica sau la Calcedon” (este ceea ce L",
    "640": " Perrone a definit drept „calcedonism minimal”) împărații se temeau de conflictele religioase deoarece acestea stimulau opoziția locuitorilor din zone vitale precum Siria și Egiptul După o primă fază caracterizată de efortul de a impune formula de la Calcedon în special prin represiune militară, nu e de mirare că împărații s-au străduit să aplaneze neînțelegerile dintre calcedonieni și monofiziți Foarte important a fost edictul de uniune – Henotikon – promulgat în 482 de împăratul Zenon Isaurianul sub influența lui Acaciu, patriarhul de Constantinopol El îi condamna pe Eutihie și Nestorie, aproba cele douăsprezece anatematisme ale lui Chiril, evita să ia poziție în privința problemei celor două naturi, propunea o confesiune cristologică generică (Cristos e de aceeași natură cu Tatăl în divinitatea sa, de aceeași natură cu noi în umanitatea sa; erau respinși cei care „împart, confundă sau introduc o aparență”), arunca anatema asupra oricui, „acum sau în alte vremuri, la Calcedon sau la alt sinod”, ar fi gîndit în mod diferit și chema la unire în jurul crezului de la Niceea",
    "641": " Așa cum se întîmplă adesea cu compromisurile, Henotikon-ul i-a nemulțumit pe cei mai aprigi susținători ai partidelor aflate în conflict și a supărat și Roma unde, în 484, papa Felix al III-lea i-a excomunicat pe împărat și pe Acaciu (care, fără să-l consulte, formase o comuniune de credință cu monofiziții), provocînd o schismă care avea să dureze pînă în 518, cînd împăratul Iustin I avea să treacă la o politică filocalcedoniană deschisă Edictul a fost acceptat însă de Petru Mongo, care a trebuit să facă față opoziției călugărilor egipteni care nu i-au mai recunoscut autoritatea, dînd astfel naștere așa-numitei grupări a acefalilor (pentru că nu se considera dependentă de nici un patriarhat), ce urma să aibă cel mai prestigios purtător de cuvînt în Sever de Antiohia în timpul domniei lui Anastasius (491-518) a continuat efortul de a impune Henotikon-ul, astfel încît doi patriarhi de Constantinopol (Eufemiu, 490-496; Macedoniu al II-lea, 496-511) au fost destituiți pentru că, deși acceptaseră edictul de uniune, erau prea filocalcedonieni",
    "642": " în Siria, unde în fruntea monofiziților se afla Filoxen din Mabbug (care și-a scris opera în siriacă), patriarhul Flavian de Antiohia a sfîrșit prin a fi depus în 512 și înlocuit cu monofizitul moderat Sever, unul dintre cei mai importanți reprezentanți ai anticalcedonismului (cf pp 000-000) Cînd a fot nevoit să se refugieze în Egipt după ce a fost destituit de Iustin I, în 518, Sever a continuat opera de propagandă și de reorganizare a grupării sale; a putut să meargă la Constantinopol în 531/532, profitînd de favorurile acordate monofiziților de către împărăteasa Teodora, dar a trebuit pînă la urmă să se întoarcă în Egipt, unde a și murit Dar scrierile sale polemice i-au vizat nu doar pe calcedonieni, ci și pe monofiziții radicali, precum gramaticul Sergiu sau Iulian din Halicarnassus care susținea incoruptibilitatea trupului lui Cristos înainte de înviere (cf pp 000-000)",
    "643": " De fapt, asistăm în această perioadă la o fragmentare a monofizismului în tendințe diverse, printre care aceea a actisteților, ce au împins pînă la limită doctrina lui Iulian din Halicarnassus, afirmînd că trupul lui Cristos nu era numai inalterabil, ci și increat Mai tîrziu (către 557, dincolo de limitele cronologice ale prezentului volum) a apărut triteismul, unde problematica cristologică „ricoșează” către cea trinitară, ducînd la admiterea a trei naturi în Sfînta Treime, pentru că sînt recunoscute în ea trei ipostasuri Opoziția violentă a lui Sever față de doctrina celor două naturi a fost calificată de cercetătorii moderni drept monofizism verbal, întrucît ceea ce îl deosebește de calcedonieni pare să fie în bună măsură o chestiune legată de formule, născută din oroarea lui față de ceea ce i se părea o poziție nestoriană sau potențial nestoriană De fapt, așa cum se vede din scrierile sale și ale celorlalți polemiști din epocă, fiecare grupare își declara fidelitatea față de moștenirea lăsată de Chiril al Alexandriei, a cărui perspectivă fundamentală pare, de altfel, mai apropiată de cea a monofiziților, fiind axată pe centralitatea absolută a Logosului divin",
    "644": " Oricum, în prima jumătate a secolului al VI-lea, calcedonienilor li se părea că există posibilitatea unei reconcilieri care să nu fie impusă de sus, așa cum se întîmplase cu Henotikon-ul, ci să fie obținută prin consensul teologilor și al Bisericilor în această direcție a acționat acea tendință pe care modernii, începînd cu J Lebon (1909), au numit-o neocalcedonism și care a început să se manifeste către sfîrșitul domniei lui Anastasius I Era vorba de o teologie a medierii inspirată din regîndirea formulei de la Calcedon și menită să vină în întîmpinarea nevoii de a păstra unitatea lui Cristos, care îi preocupa atît de mult pe monofiziți Dacă la Calcedon fuseseră citite în mod solemn numai unele scrieri ale lui Chiril, mai precis a doua epistolă către Nestorie și scrisoarea către Succensus – eliminîndu-se din ele, în plus, clauza ek dyo physeôn, „din două naturi” –, neocalcedonienii tind să recupereze întreaga producție a lui Chiril, inclusiv a treia epistolă către Nestorie cu cele 12 anatematisme, în încercarea de a o sustrage monofiziților",
    "645": " Neocalcedonienii se deosebesc net de calcedonieni pentru că acceptă formula pe care Chiril credea că a împrumutat-o de la Atanasie (în realitate, era a lui Apolinarie din Laodiceea; cf vol II, t 1, pp 84-85), și anume „o singură natură a Logosului întrupat”, ca și formula „unul din Sfînta Treime a pătimit”, propovăduită, așa cum vom vedea imediat, de călugării sciți Se susțineau astfel, în același timp, dualitatea și unitatea lui Cristos, astfel încît influența cristologiei alexandrine a devenit dominantă și, în consecință, tradiția antiohiană a fost tratată cu ostilitate Aparțin acestei tendințe Ioan, ulterior episcop de Scitopolis (cf pp 000-000); Nefalius din Alexandria, combătut de Sever de Antiohia (p 000); Ioan de Cezareea, și el una din țintele polemicii lui Sever (pp 000-000) Un grup de călugări sciți care activau la Constantinopol (cel mai important teolog al lor fiind Ioan Maxențiu) a reluat formula (numită teopaschită) „unul din Sfînta Treime a pătimit cu carnea”, care se găsea deja, în esență, în al doisprezecelea anatematism al lui Chiril și fusese răspîndită în Orient de Proclus din Constantinopol, apoi însușită de anticalcedonieni și reluată în Henotikon",
    "646": " Sciții n-au reușit însă să obțină recunoașterea caracterului ortodox al acestei formule nici la Roma, de către papă (unde au fost susținuți totuși de compatriotul lor Dionisie cel Mic, cf p 000), nici la Constantinopol, de către împărat și de către rivalii lor, călugării din mănăstirea Acemetilor, calcedonieni intransigenți Totuși, formula s-a bucurat din nou de succes atunci cînd a fost adoptată de noul împărat, Iustinian (527-565), care considera drept prioritară reinstituirea păcii și a unității religioase în imperiu și a desfășurat o intensă activitate teologică în acest sens (pp 000-000) Proiectul său de recucerire a Occidentului căzut în mîinile barbarilor, concretizat în lungi și sîngeroase războaie pentru recuperarea Italiei și a Africii, presupunea respectarea hotărîrilor de la Calcedon, pentru a nu-l supăra pe papă; în același timp, energica sa soție Teodora (care i-a salvat domnia cînd la Constantinopol a izbucnit, în 532, răscoala „Nika”) exercita o influență puternică și îi simpatiza pe monofiziți",
    "647": " După eșecul total al conferinței convocate de împărat, la care au participat cinci episcopi calcedonieni (conduși de Hypatios din Efes; cf p 000) și șase severieni (532-533), el a promulgat, la 15 martie 533, o declarație de credință în care era ignorată formula calcedoniană a celor două naturi și era adoptată în schimb cea teopaschită; în ciuda opoziției călugărilor akimiți, în anul următor Iustinian a reușit să obțină pentru decretul său aprobarea papei Ioan al II-lea (533-535) în aceeași perioadă, se desfășura o intensă reflecție teologică în cele două tabere adverse în timp ce Sever era încă în plină activitate, adepții săi prezentau la colocviul de la Constantinopol pretinsele scrieri ale lui Dionisie Areopagitul, caracterizate de un monofizism moderat; deși respinse pe bună dreptate de adversari ca apocrife, acestea aveau să cunoască un enorm succes, mai cu seamă în Occident – firește, nu pentru tezele cristologice, ci pentru doctrina mistică (cf",
    "648": " pp 000-000) Teologia calcedoniană, preocupată mai ales de definirea ipostasului, era reprezentată cu succes de Leonțiu din Bizanț (care, conform cercetărilor lui M Richard, nu poate fi definit ca neocalcedonian, ci ca un calcedonian autentic) și, de pe o poziție ce concorda cu neocalcedonismul lui Iustinian, de Leonțiu din Ierusalim (cf pp 000-000, respectiv 000-000) Politica teologică a lui Iustinian s-a focalizat și asupra aplanării controverselor ce se aprinseseră din nou în jurul lui Origen, după conflictele din epoca lui Teofil al Alexandriei (cf p 000) încă o dată călugării se numărau printre protagoniști; într-adevăr, origenismul, mai ales în versiunea lui Evagrie Ponticul (cf vol II, t 1, pp 148-150), asigura o bază metafizică ascezei monastice, văzută ca un mijloc de reconstituire a relației originare dintre intelectele preexistente și Dumnezeu Criza a început (sursa principală este Viața Sfîntului Sava de Chiril din Scitopolis; cf",
    "649": " p 000) cînd un grup de călugări conduși de Nonnos și primiți în 514 în mănăstirea Noua Lavră de către Pavel au fost expulzați repede de către succesorul acestuia, Agapit, din cauza convingerilor lor origeniste care se refereau, pe cît se pare, mai ales la preexistența sufletelor și la apocatastaza finală Ei au putut să se întoarcă abia în 520, cu permisiunea noului abate Mammas, cu condiția să nu-și divulge doctrinele Unul dintre acești călugări este Leonțiu din Bizanț, ce trebuie probabil identificat cu teologul omonim; Sava l-a luat cu el la Constantinopol în 531, dar s-a despărțit apoi de Leonțiu – potrivit lui Chiril – tocmai din cauza origenismului său (cf p 000) Alți membri ai grupului origenist au venit apoi la Constantinopol cu ocazia dezbaterilor doctrinale din 536; dintre aceștia trebuie menționați Domițian, din mănăstirea din Martirios, și Teodor Ascida din Noua Lavră, care, grație influenței pe care Leonțiu ajunsese s-o aibă între timp la Constantinopol, au devenit ulterior episcopi de Ancira și, respectiv, Cezareea, în Capadocia",
    "650": " în 537, noul egumen al mănăstirii Marea Lavră i-a expulzat pe origeniști, care s-au refugiat în Noua Lavră, unde se întorsese Leonțiu; un adevărat atac armat contra mănăstirii Marea Lavră pus la cale de acesta s-a soldat cu un eșec Probabil în 542, Iustinian a primit din Palestina un memoriu în care erau atacați călugării origeniști, întocmit de colegii lor antiorigeniști; acesta i-a fost trimis de Pelagius, apocrisarul (reprezentantul episcopului) Romei la Constantinopol, potrivit unor surse, sau de episcopul Ierusalimului, potrivit altora Ca un răspuns la acest memoriu, Iustinian a scris o epistolă patriarhilor (ne-a parvenit exemplarul trimis lui Mena de Constantinopol) în care condamnă tezele origeniste (sau suspecte de origenism; despre epistolă cf pp 000-000) El a obținut adeziunea la anatema contra lui Origen din partea patriarhilor și episcopilor, inclusiv a unor origeniști ca Domițian sau Teodor Ascida, însă neînțelegerile dintre călugării palestinieni au continuat și s-au accentuat după moartea lui Nonnos, în 547, cînd origeniștii s-au împărțit în isocriști (care afirmau că în momentul apocatastazei toți oamenii vor deveni asemenea lui Cristos) și protoctiști (care susțineau că în apocatastază numai sufletul lui Cristos, prima dintre creaturi [prôton ktisma], va rămîne unit cu Logosul)",
    "651": " Protoctiștii, renunțînd la doctrina preexistenței sufletelor, s-au aliat cu antiorigeniștii și, printr-un memoriu prezentat de starețul de la Marea Lavră, Conon, s-au adresat împăratului într-un moment cînd acesta era supărat din cauza tulburărilor produse la Ierusalim de alegerea – pusă la cale de Teodor Ascida –patriarhului Macarie, simpatizant al isocriștilor (octombrie 552) în luna august a acelui an, Iustinian convocase al doilea conciliu de la Constantinopol pentru a rezolva chestiunea celor Trei Capitole, adică problema condamnării lui Teodor de Mopsuestia și a scrierilor lui Teodoret al Cyrului și ale lui Iba din Edesa (cf p 000), însă împotrivirea papei a dus la întîrzierea deschiderii lucrărilor pînă la 5 mai 553 Probabil, în primele luni ale acelui an, Iustinian i-a adunat pe episcopii care așteptau începerea conciliului, le-a prezentat memoriul lui Conon, la care a anexat o scrisoare unde cerea anatemizarea lui Origen (cf p",
    "652": " 000), și a obținut condamnarea origeniștilor prin cincisprezece anatematisme păstrate într-un manuscris de la Viena, act subscris apoi și de papa Vigilius (537-555) Această soluție, propusă de F Diekamp, pare cea mai potrivită pentru explicarea problemelor ridicate de izvoare, dintre care unele vorbesc despre condamnarea erorilor origeniste la conciliul de la Constantinopol, în timp ce nici în documentele sinodale nu se găsește o mențiune în acest sens (doar canonul 11 arunca anatema în general asupra lui Origen și a operelor sale nelegiuite) în Palestina, actele conciliului care îl condamnase pe Origen au fost subscrise de toți episcopii, în afară de unul singur, în timp ce călugării origeniști din Noua Lavră au refuzat să se supună și au fost expulzați cu forța din dioceza Ierusalimului, fiind înlocuiți cu alții, „ortodocși” (555) Acest episod a marcat încheierea controverselor origeniste în ce privește conciliul de la Constantinopol, acesta a avut ca rezultat principal condamnarea celor Trei Capitole printr-o formulă cristologică prin care era oficializat neocalcedonismul; în ea se proclama în Cristos „unirea potrivit cu alcătuirea sau potrivit cu ipostasul” și se afirma că Isus crucificat în carne „este Dumnezeu adevărat și Domn al slavei”",
    "653": " \n\nForme ale producției literare \nProducția literară teologico-dogmatică din această perioadă este în mare parte polemică Pe de o parte, sînt combătute doctrine condamnate deja ca erezii: marcioniții (Teodoret), arienii și eunomienii (Chiril al Alexandriei, Teodoret), macedonienii, care negau caracterul divin al Sfîntului Duh (Teodot din Ancira, Teodoret), apolinariștii (Chiril, Teodoret) Este însă vorba de acțiuni cu o singură direcție Mult mai vie este lupta pentru doctrinele cristologice, în special aceea care începe după Calcedon Autori ca Sever de Antiohia scriu opere teologice de bună calitate, dar numai în măsura în care trebuie să se implice în controverse Limbajul devine foarte tehnic; retorica și, în special, dialectica cea mai subtilă sînt puse în slujba dezbaterii cristologice Dintre formele literare, pe lîngă tratatul teologic, adesea polemic, sînt cultivate cele mai potrivite pentru dezvoltarea unor argumentări teologice în contextul unei politici ecleziastice dominat de definirea frontierelor și de căutarea de alianțe, și în primul rînd epistola, de la Chiril la Acaciu de Bereea, de la Ioan de Antiohia la Eutherius de Tyana, de la Efrem din Antiohia la Sever; scrisoarea devine un adevărat tratat, ca Tomul către armeni al lui Proclus din Constantinopol",
    "654": " Chiar și omiliile devin un instrument de propagandă doctrinală în rîndurile maselor; așa se întîmplă cu predicile lui Teodot din Ancira, ale lui Proclus din Constantinopol și foarte multe dintre predicile lui Sever Firește, există atît epistole, cît și omilii care nu sînt foarte legate de conflictele doctrinale, după cum se poate vedea, de exemplu, în cazul celor dintîi, la Firmus din Cezareea, iar în cazul celorlalte, la „Eusebiu din Alexandria” și la Leonțiu din Constantinopol în această epocă, este caracteristică pentru omilie tendința de a amplifica povestirea biblică prin monologuri și dialoguri ale personajelor (așa se întîmplă, de exemplu, la Proclus, Vasile din Seleucia sau Leonțiu din Constantinopol) Mărturisirea de credință și explicația sa capătă în mod firesc o importanță particulară (cum se întîmplase deja în timpul crizei ariene); să ne gîndim la mărturisirile solemne făcute de Flavian de Constantinopol sau la interpretarea Crezului de la Niceea făcută de Teodot din Ancira",
    "655": " Dialogul e utilizat în repetate rînduri, însă e mai degrabă un simplu expedient literar pentru organizarea expunerii propriei doctrine și a propriei polemici, ritmînd-o prin întrebările unui interlocutor fictiv și docil Chiril rescrisese deja un tratat (Despre dreapta credință) sub formă de dialog (Despre întruparea Unului-născut) introducînd un interlocutor personal, însă trecuse imediat (ca și în Dialogurile despre Treime) la desemnarea celor doi interlocutori drept A și B, atît de inconsistentă este figura lor Și Nestorie compusese sub formă de dialog scrierile sale polemice (Teopaschitul și, cel puțin parțial, Cartea lui Heraclid din Damasc) La fel de convențional este dialogul în Răspuns la silogismele propuse de Sever, scris de Leonțiu din Bizanț Regăsim această formă în Eranistes al lui Teodoret și în Apocriticul lui Macarie din Magnesia, care nu se referă însă la disputa cristologică, ci se înscrie în tradiția apologetică Același lucru se poate spune despre tratatul Teofrast al lui Enea din Gaza; și Disputa cu iudeul Herban, legată de numele lui Gregențiu reia o tradiție deja consolidată, aceea a dialogului polemic dintre creștini și iudei",
    "656": " însă genul literar cel mai caracteristic al epocii este florilegiul dogmatic Producția marilor teologi din secolul al IV-lea dusese la crearea unei vaste biblioteci teologice și crease condițiile pentru folosirea intensivă a argumentului patristic Am văzut cum Chiril recursese pe scară largă la „Părinți” pentru a-și consolida pozițiile teologice; un florilegiu se găsește în Apologia celor douăsprezece anatematisme, altul a fost prezentat de Chiril la conciliul de la Efes El se folosise deja de culegeri de origine apolinaristă ce conțineau pasaje din Diodor din Tars și Teodor de Mopsuestia Ideea unui permanent consens al Părinților ortodocși ca garanție a doctrinei sănătoase nu a eliminat complet argumentarea dialectică, ci a completat-o, căpătînd o funcție tot mai importantă; în Imperiul Bizantin, practica teologică tinde să se caracterizeze tot mai mult printr-o voință de a nu inova, de a respecta ceea ce s-a crezut dintotdeauna Nu numai textele din secolul al IV-lea, ci și cele din secolul al II-lea sînt interpretate ca și cum s-ar inspira din doctrina naturii unice sau a celor două naturi",
    "657": " După cum am arătat deja, disputele postcalcedoniene au în general aspectul unui conflict în jurul moștenirii lui Chiril, iar florilegiile conțin multe pasaje din operele acestuia; Sever de Antiohia a scris o confutațiune a unuia dintre ele, de orientare difizită, compus din 244 de texte ale lui Chiril (cf p 000) Desigur  – așa cum chiar Sever s-a străduit să demonstreze –, exista tendința de a denatura pasajele, separîndu-le de contextul lor, sau chiar de a crea falsuri; în secolul al V-lea, apocrifele au fost totuși puțin numeroase, cu excepția falsurilor apolinariste, intenționat folosite de Chiril Cel mai important florilegiu din secolul al V-lea este cel din scrierea Eranistes a lui Teodoret și conține 238 de citate patristice, extrase din 88 de autori; alt florilegiu era inclus în Tomul către Flavian al papei Leon însă aproape că nu există scriere dogmatică în care să nu existe și un apendice cu „opinii ale Sfinților Părinți”",
    "658": " Acestea tind tot mai mult să aibă întîietate în raport cu trimiterile la Scripturi, iar începînd cu secolul al VI-lea florilegiile sînt prezentate intenționat ca entități autonome, și nu ca apendice ale unor tratate teologice Așa cum a demonstrat M Richard, importante sînt florilegiile difizite din perioada elaborării teologiei neocalcedoniene El a atras atenția și asupra deosebirilor dintre florilegiile din secolul al V-lea și cele ulterioare: primele, cu puține excepții, erau fabricate de fiecare dată ex novo de către autorii care le anexau la propriile tratate; celelalte, mai ales cele de orientare calcedoniană, sînt înrudite între ele și depind probabil de surse comune, astăzi pierdute, în raport cu care aportul fiecărui compilator în parte e foarte limitat Aceste surse, anonime, au apărut probabil în timpul împăraților Zenon și Anastasius, cînd era greu să iei apărarea Crezului de la Calcedon altfel decît prin trimiteri la tradiția Sfinților Părinți",
    "659": " Aceste florilegii s-au pierdut din diverse motive: au fost depășite de evoluția dezbaterii cristologice; au fost înlocuite de vastele florilegii ulterioare, adevărate enciclopedii, așa cum era Doctrina Sfinților Părinți despre întruparea Logosului, din secolul al VII-lea; și, în general, un florilegiu se păstrează mai bine dacă e unit cu un tratat, așa cum se întîmplă la autori din secolul al VI-lea, ca Leonțiu din Bizanț, care au utilizat astfel de florilegii Pentru detalii, trimitem la studiul clasic al lui M Richard, citat în bibliografie Cu domnia lui Iustinian, mai precis cu al doilea conciliu de la Constantinopol, încheiem această panoramă a producției literare creștine în limba greacă în istorie, fixarea limitelor unei perioade nu are prea multă importanță și, cu siguranță, la fel stau lucrurile și în acest caz Puteau fi indicate alte repere, de exemplu începutul secolului al VII-lea (începutul domniei lui Heracliu în 610) sau jumătatea aceluiași secol (moartea lui Heracliu în 641; așa procedează, de exemplu, S",
    "660": " Impellizzeri, autor al unei istorii a literaturii bizantine) Cum nu sîntem specialiști în epoca bizantină, ne permitem să ne sprijinim pe autoritatea a doi mari cercetători care au subliniat semnificația particulară a domniei lui Iustinian Georg Ostrogorsky scria: „Pentru ultima oară, vechiul Imperiu Roman și-a desfășurat toate forțele și a trăit o ultimă perioadă de măreție, din punct de vedere atît politic, cît și cultural […] în literatură și în artă, sub veșminte creștine, vechea cultură a cunoscut o nouă înflorire, care avea să fie urmată curînd de o lungă perioadă de decadență culturală Perioada lui Iustinian n-a fost, așa cum își dorise el, începutul unei noi ere, ci sfîrșitul unei mari epoci ajunse la apus” (G Ostrogorsky, Storia dell’impero bizantino [1963], trad it Einaudi, Torino, 1993 [retip], pp 67-68) Și Charles Moeller a văzut în triumful florilegiilor și al dialecticii (care le permitea teologilor să pună de acord textele Sfinților Părinți pe baza unui sistem de definiții necunoscute acestora) trăsăturile care i-au permis să situeze în vremea lui Iustinian „sfîrșitul epocii patristice” și să afirme: „într-un sens ce trebuie precizat, «epoca scolastică» începe în Orient în secolul al VI-lea” (Le chalcédonisme et le néo-chalcédonisme en Orient, citat mai jos, în bibliografie)",
    "661": " \n\nBibliografie Pe lîngă studiile generale de istorie a creștinismului, pot fi consultate: F Diekamp, Die origenistischen Streitigkeiten im sechsten Jahrhundert und das fünfte allgemeine Konzil, Aschendorff, Münster, 1899; C Moeller, „Le chalcédonisme et le néo-chalcédonisme en Orient de 451 à la fin du VIe siècle”, în A Grillmeier, H Bacht (ed), Das Konzil von Chalkedon I, Echter-Verlag, Würzburg, 1951, pp 637-720; S Helmer, Die Neuchalkedonismus Geschichte, Berechtigung und Bedeutung eines dogmengeschichtlichen Begriffs (Disertație de doctorat), Rheinische Friedrich-Wilhelms-Universität, Bonn, 1962; WHC Frend, The Rise of the Monophysite Movement, University Press, Cambridge, 1972; PTR Gray, The Defense of Chalcedon in the East (451-553), Brill, Leiden, 1979; L Perrone, La chiesa di Palestina e le controversie cristologiche Dal concilio di Efeso (431) al secondo concilio din Costantinopoli (553), Paideia, Brescia, 1980 – Despre monahism: D",
    "662": "J Chitty, The Desert a City An Introduction to the Study of Egyptian and Palestinian Monasticism under the Christian Empire, Mowbrays, London, Oxford, 1966; J Binns, Ascetics and Ambassadors of Christ The Monasteries of Palestine, 314-631, OUP, Oxford, 1994; L Perrone, I monaci e gli „altri” Il monachesimo come fattore d’interazione reliogiosa nella Terra Santa di epoca bizantina, Aug 35 (1995 = Studi sul cristianesimo antico e moderno in onore di Maria Grazia Mara), pp 729-761 – în privința dezbaterilor cristologice, fundamental este A Grillmeier, Jesus der Christus im Glauben der Kirche, Herder, Freiburg iB, 1979 și urm (intenționează să ajungă pînă la epoca lui Carol cel Mare; publicate: I, 19793; II/1, 1986; II/2, 1989; II/4, 1990; și în trad engl și fr; vol I în trad it, Paideia, Brescia, 1982)",
    "663": " – Pentru textele conciliilor de la Efes și Calcedon este indispensabil ACO I-II (în 5 și, respectiv, 6 volume); o traducere parțială în franceză a fost făcută de AJ Festugière, Ephèse et Chalcédoine Actes des conciles, Beauchesne, Paris, 1982 O bună ediție-manual a decretelor conciliilor ecumenice în Conciliorum oecumenicorum decreta, ed G Alberigo et al, Istituto per le scienze religiose, Bologna, 19733 (cu o traducere la început, Dehoniane, Bologna, 1991) Primele elemente de istorie a conciliilor, cu bibliografie, în opera colectivă Storia dei concili ecumenici, ed G Alberigo, Queriniana, Brescia, 1990 Mai amplă, dar ușor de consultat, Histoire des conciles oecuméniques, coordonată de G Dumeige, Ed de l’Orante, Paris: pentru perioada în chestiune vol 2 (PTh Camelot, Éphèse et Chalcédoine, 1962) și 3 (F-X Murphy, P Sherwood, Constantinople II et Constantinople III, 1973)",
    "664": " Un repertoar al documentelor tuturor conciliilor în CPG IV (1980) – Despre florilegii: M Richard, „Les florilèges diphysites du Ve et du VIe siècle”, în Das Konzil von Chalkedon (cf supra) I, pp 721-748 (= Idem, Opera minora I, Brepols, Turnhout; Univ Press, Leuven, 1976, nr 3) \n\nII AUTORII 1 Acaciu de Bereea \nS-a născut prin 322, s-a călugărit devreme într-una din mănăstirile din regiunea Antiohiei și a devenit foarte cunoscut Se pare că Epifanie din Salamina a scris Panarion-ul la îndemnul său (Pan I, 2) Hirotonit episcop de Bereea (Alep, în Siria) în 378, a ajuns celebru pentru știința și ospitalitatea sa Melețiu de Antiohia l-a trimis la Roma, la papa Damasus, în încercarea de a pune capăt schismei din Antiohia (începută cu depunerea lui Eustathius, cam prin 327, și care se soldase, începînd din 362, cu o împărțire a Bisericii în trei comunități conduse de Melețiu, Paulinus și Euzoius; nu s-a încheiat nici în 381, la moartea lui Melețiu, al cărui succesor, Flavian, a fost recunoscut de Alexandria și apoi de către occidentali abia la sfîrșitul secolului al IV-lea, și s-a sfîrșit abia în 413, deși un mic grup de schismatici inflexibili n-a cedat decît în 482)",
    "665": " în 381, Acaciu a participat la conciliul de la Constantinopol în 398, s-a dus la Constantinopol după numirea ca patriarh a lui Ioan Hrisostomul, al cărui prieten fusese, dar a considerat că a fost rău primit de acesta și i-a devenit adversar, cooperînd la răsturnarea sa împreună cu Antioh de Ptolemais, Severian de Gabala și Teofil al Alexandriei înainte și după sinodul de la Stejar, din 403 Acest lucru a dus la înrăutățirea raporturilor sale cu papalitatea – deteriorate încă din vremea lui Damasus, cînd Acaciu participase la hirotonirea lui Flavian de Antiohia –, și abia mai tîrziu papa Inocențiu I (402-417) a acceptat să reia legăturile cu el, cu condiția să renunțe la ostilitatea față de Ioan Hrisostomul și de partizanii acestuia A corespondat cu Chiril al Alexandriei, deși inițial criticase anatematismele acestuia; nu a luat parte la conciliul de la Efes din 431 din cauza vîrstei foarte înaintate, însă a participat prin scrisorile sale la negocierile care urmau să ducă la formula de uniune din 433",
    "666": " A murit probabil în 432 De la el au rămas numai șase scrisori Una dintre ele este un răspuns la o misivă a lui Chiril în care îl îndeamnă să nu adopte față de Nestorie o atitudine foarte rigidă, care ar putea duce la o schismă în cadrul Bisericii din cauza unei controverse născute din niște probleme ținînd mai mult de limbaj decît de ortodoxie; Acaciu declară astfel că este de acord cu poziția lui Ioan de Antiohia în culegerile de acte ale conciliului de la Efes și în Synodicon contra Tragediei lui Irineu (cf p 000) se găsesc alte două epistole ale lui Acaciu, adresate episcopului Alexandru de Hierapolis, scrise după întoarcerea lui Chiril la Alexandria, din care se vede că Acaciu este serios angajat într-un efort de rezolvare a rupturii produse la Efes Sever de Antiohia a păstrat două fragmente dintr-o scrisoare a lui Acaciu adresată lui Chiril, și aceasta posterioară conciliului de la Efes, în care episcopul de Bereea aderă la pozițiile doctrinale ale lui Chiril, însă propune renunțarea la anatematisme și întoarcerea la „vechea legislație a Sfinților Părinți”, în primul rînd la Crezul de la Niceea",
    "667": " Puțin importante din punct de vedere literar, aceste scrieri sînt o dovadă a frămîntărilor și a ezitărilor specifice, în contextul crizei nestoriene, unui episcop apropiat din punct de vedere doctrinal de Chiril, însă destul de rezervat în privința metodelor și a intransigenței acestuia \n\nBibliografie Scrisorile în ACO I, 4, pp 85-86; I, 1, 7, pp 146-147 (către Alexandru); I, 1, 1, pp 99-100 (adresate lui Chiril); I, 1, 7, pp 161-162 (către Maximian din Constantinopol); I, 4, pp 243-245 (mărturisirea de credință); Sever de Antiohia, Contra nelegiuitului gramatic III, 2, trad lat J Lebon în CSCO 94, 10-11 Studii: G Bardy, „Acace de Bérée et son rôle dans la controverse nestorienne”, în RevSR 18 (1938), pp 20-44 \n2 Macarie de Magnesia \nîn 1876, C Blondel a publicat, pornind de la un manuscris din secolul al XV-lea sau al XVI-lea, aflat pe atunci la Atena, însă ulterior dispărut, o mare parte dintr-o operă intitulată Makariou Magnêtos Apokritikos ê Monogenês pros Hellênas, ceea ce pare să însemne: De Macarie Magnesianul: Cel ce dă răspunsuri sau Unul-născut la greci",
    "668": " Autorul ar putea fi Macarie, episcop de Magnesia, care, după cum spune Fotie (Biblioteca, cod 59), l-a acuzat la sinodul de la Stejar din 403 pe episcopul Heraclid de Efes, hirotonit de Ioan Hrisostomul; totuși, acel Macarie era un adversar al lui Origen, lucru care nu se potrivește cu opera găsită la Atena Aceasta e citată pentru prima oară de patriarhul Constantinopolului, Nichifor (805-815), care, pentru a contesta modul cum o foloseau iconoclaștii, reproduce un pasaj din cartea I în secolul al XVI-lea, iezuitul Francisco Torres (mort în 1584) a citat, în cadrul controversei cu protestanții în privința euharistiei, diverse fragmente din această operă, dintr-un manuscris de la Biblioteca Marciana din Veneția care conținea textul integral, compus din cinci cărți; din nefericire, și acel manuscris, consultat de el probabil în 1552, a dispărut, nemairămînînd decît pasajele reproduse de Torres în manuscrisul de la Atena editat de Blondel (ediția a fost completată după moartea sa de P",
    "669": " Foucart) textul este incomplet: începe cu jumătatea capitolului al șaptelea din cartea a doua și se întrerupe la al treizecilea capitol din cartea a patra Se pare deci că avem cam jumătate din această operă Aceasta era structurată ca o povestire, relatată unui anume Teostene, a unei dispute, care durase cinci zile, între autor și un păgîn învățat care nu e numit, însă e menționat ca filozof sau „filolog” în realitate, cadrul dialogului e pură ficțiune: de fiecare dată, păgînul lansează atacuri, adesea sarcastice, contra unei serii de pasaje din Scripturi, în general din Noul Testament și în special din evanghelii și din Apostolul Pavel, iar autorul îi răspunde îndelung, fără ca interlocutorul său să-l mai contrazică ulterior Intervențiile adversarului sînt însă omogene ca formă și conținut: el e bine informat în privința creștinismului, pe care îl prezintă într-o lumină extrem de negativă, considerîndu-l pe Isus un vizionar exaltat, iar pe discipolii săi, inclusiv pe Pavel, niște inventatori de minciuni",
    "670": " Capabil de sofisme, e totuși un spirit critic pătrunzător și viu Știe să semnaleze contradicțiile dintre povestirile evanghelice, de exemplu cea privitoare la ultimele cuvinte ale lui Isus pe cruce (II, 12) sau insuficienta atestare a unui fapt, cum este lovitura de lance în coasta lui Isus (II, 13) Cu totul alt ton au răspunsurile lui Macarie, care nu are nici o înclinație pentru chestiunile critice și iese de obicei din încurcătură prin interpretări alegorice Astfel, de exemplu, filozoful (într-o obiecție ce cade exact înainte de începutul textului de la Atena, însă poate fi reconstruită din răspunsul care urmează) socotește inumană afirmația lui Isus conform căreia acesta a venit pentru a dezbina familiile și a aduce sabia pe pămînt (Mat 10,34) Macarie spune că războiul este cel purtat de martiri împotriva cărnii și a diavolului și că, potrivit interpretării spirituale (noêtôs), omul este corul apostolilor: se separă de tată, care este Legea, de fiică, simbolul cărnii, și de mamă, care este circumcizia",
    "671": " De fapt, avem de-a face cu un conflict de hermeneutici (R Waelkens): pentru Macarie, metoda de interpretare a adversarului său, legată de litera textului, nu poate justifica „economia”, proiectul de mîntuire realizat de Dumnezeu prin intermediul istoriei, care trebuie citit recunoscînd în Vechiul Testament o prefigurare a celui Nou, iar în cel Nou o împlinire a celui Vechi De aici și necesitatea unei exegeze alegorice Pe de altă parte, pentru Macarie, exegeza literală corespunde excesivei insistențe asupra umanității lui Cristos, în sensul schemei antiohiene Logos/anthropos, el preferînd, dimpotrivă, schema Logos/sarx; refuză totuși să atribuie Logosului enunțurile referitoare la suferințele și la moartea lui Cristos, pentru că vede în ele „economii” legate de carnea lui Isus, căreia Macarie nu îi atribuie un rol mîntuitor decisiv Totodată, stilul și chiar forma citatelor biblice din secvențele atribuite celor doi interlocutori sînt diferite Fără îndoială, Macarie nu e autorul părților atribuite „filozofului”; el s-a mulțumit să reproducă pasaje extrase dintr-o operă polemică anticreștină, distribuindu-le în forma fictivă a unui dialog de cinci zile",
    "672": " S-au făcut diverse tentative de identificare a acestei scrieri: a fost propus Philalêthês, operă a lui Hierocle din Bitinia (anii 307-310), criticat de Eusebiu de Cezareea, însă s-a insistat în special asupra filozofului neoplatonic Porfiriu din Tyr, de la care ne-au rămas numeroase fragmente care par să facă parte dintr-o scriere în 15 cărți contra creștinilor, unde se găsesc practic toate obiecțiile filozofului din Apokritikos A Harnack, de pildă, s-a gîndit că Macarie n-ar utiliza direct opera lui Porfiriu, ci o culegere în două cărți cuprinzînd extrase din aceasta în acest caz însă ar trebui să admitem că Macarie n-a știut cine este adevăratul autor al criticii creștinismului utilizate de el, pentru că într-un pasaj (III, 42) îl citează pe Porfiriu pentru a-și combate adversarul Sub numele lui Macarie ne-au parvenit, în două manuscrise ottoboniene din Biblioteca Vaticana, unele fragmente exegetice despre Facere însă G",
    "673": " Schalkhausser a demonstrat că trebuie considerat autentic doar un alt fragment, care apare în Vat Gr 2022 El este introdus în manuscris cu mențiunea că e extras „din al 17-lea logos (=omilie?) care vorbește despre Facere”: această expresie nu semnifică neapărat că autorul manuscrisului ar cunoaște cel puțin 17 omilii ale lui Macarie dedicate Facerii, ci vrea să spună că, dintr-o serie de omilii de care avea cunoștință, el considera că a șaptesprezecea aparținea acestui scriitor Fragmentul vorbește despre semnificația veșmintelor de piele cu care Dumnezeu i-a îmbrăcat pe Adam și pe Eva după păcat, conform Fac 3,21; paralela cu Iov 10,11 îi permite lui Macarie să afirme că e vorba de corpul omenesc actual, în opoziție cu cel luminos dinainte de păcat E un tip de exegeză care vine de la Filon și care, potrivit lui Epifanie, fusese ilustrată de Origen Fragmentele ottoboniene conțin în schimb o interpretare diferită a aceluiași pasaj și provin din secțiunea centrală a unei „istorii a creației” care se găsește la începutul compilațiilor lui Teodosie din Melitene și ale altor cronografi bizantini",
    "674": " \n\nBibliografie Ediții: C Blondel, P Foucart, Makariou Magnêtos Apokritikos ê Monogenês Macarii Magnetis quae supersunt ex inedito codice, Paris, 1876; F Corsaro, Le Quaestiones nell’Apocritico din Macario di Magnesia, Catania, 1968; fragmentul despre Facere în JB Pitra, Analecta sacra et clasica I, Romae, 1888, 32-37 Studii: G Schalkhausser, Zu den Schriften des Makarios von Magnesia (TU 31, 4), Hinrichs, Leipzig, 1907; A Harnack, Kritik des Neuen Testaments von einem griechischen Philosophen des 3 Jahrhunderts [Die im Apocriticus des Macarius Magnes enthaltene Streitschrift], (TU 37, 4), Hinrichs, Leipzig, 1911; R Waelkens, L’économie, thème apologétique et principe herméneutique dans l’Apocriticos de Macarius Magnes, Bibliothèque de l’Université, Louvain, 1974 \n3 Ioan de Antiohia \nL-am menționat deja de mai multe ori pe Ioan, patriarh de Antiohia începînd din 429 și pînă la moartea sa, în 441 La Efes, a fost liderul grupului antiohian; după condamnarea lui Nestorie, în urma unor tratative cu Chiril, a ajuns la formula de uniune din 433, care a fost acceptată treptat de marea majoritate a episcopilor din tabăra sa",
    "675": " în Actele conciliului de la Efes și în Synodicon contra Tragediei lui Irineu (în latină) s-au păstrat numeroase scrisori ale sale Semnalăm epistola trimisă lui Nestorie în 430 împreună cu copia scrisorilor de protest împotriva tezelor acestuia, pe care Ioan le primise de la papa Celestin și de la Chiril al Alexandriei (cf p 000) în termeni măsurați, dar fermi, Ioan îl sfătuiește pe Nestorie să nu nesocotească aceste proteste, care pot duce la o ruptură în sînul comunității bisericești, și să renunțe la combaterea termenului Theotokos, folosit deseori de Sfinții Părinți și foarte potrivit pentru a desemna nașterea mîntuitoare a lui Cristos din Fecioară Dintre scrisorile trimise lui Chiril, amintim un bilet scris înainte de sosirea la Efes în 431, pentru a justifica întîrzierea (epistola 22 din epistolarul lui Chiril), și mai cu seamă pe cele în care discută și pînă la urmă acceptă, cu unele precizări, formula de conciliere (38 și 47 din epistolarul chirilian, prima păstrată și în latină, siriacă, etiopiană; și alte două păstrate în Actele de la Efes), precum și scrisoarea care ne-a parvenit doar în latină sub formă de extrase în care îl apără pe defunctul Teodor de Mopsuestia",
    "676": " Au rămas și fragmente dintr-o predică împotriva lui Chiril rostită de Ioan la Calcedon în 431 \n\nBibliografie Textele se găsesc în ACO I (sînt depășite edițiile din epistolarele diverselor personaje din PG, mai ales în volumele 77, 83, 84); indicații complete în CPG III, nr 6301-6360 unde există și scrisorile episcopilor orientali trimise la Efes, semnate în primul rînd de Ioan \n4 Firmus de Cezareea \nE suficientă o scurtă prezentare a acestui episcop de Cezareea (în Capadocia) care, în ciuda tentativelor lui Ioan de Antiohia de a-l face să adere la cauza lui, a trecut fără ezitare de partea lui Chiril și a semnat la Efes condamnarea lui Nestorie; a fost unul din cei opt reprezentanți ai partidei chiriliene pe care Theodosius al II-lea i-a trimis de la Efes la Calcedon, împreună cu tot atîția reprezentanți ai părții nestoriene, pentru a discuta chestiunile dogmatice",
    "677": " Episcopii reuniți în așa-numitul conciliabul de la Tars din 432 au hotărît demiterea lui, dar el a continuat să-și îndeplinească funcția și a murit în 439, potrivit lui Socrate (Istoria Bisericii VII, 48) Au rămas de la el 45 de scrisori transmise printr-un manuscris din Biblioteca Ambrosiana, editate de LA Muratori în 1709 Aparțin genului des cultivat al scrisorii scurte, cu subiect personal: adresate unor episcopi, preoți, funcționari sau altor personaje, sînt scrise cu eleganță și bogate în trimiteri literare, în special la Homer Nu apar aici teme teologice într-o colecție de texte cristologice traduse în etiopiană s-a păstrat sub numele lui Firmus o scurtă predică în care este atacat cu duritate Nestorie, după depunerea sa; predica seamănă bine cu o omilie rostită la Efes de către episcopul Reginus din Salamina, după destituirea lui Nestorie, și păstrată în Actele conciliului de la Efes",
    "678": " \n\nBibliografie Scrisorile în M-A Calvet Sebasti – P-L Gatier, Firme de Cesarée Lettres (SChr 350), Cerf, Paris 1989 (introd, ed, trad, note) Omilia în etiopiană în A Dillmann, Chrestomathia aethiopica, 2 ed sub îngrijirea E Littmann, Berlin 1950, 106-107; trad franc de S Grébaut în ROC 15 (1910), 324-325 \n5 Teodot de Ancira \nCa și Firmus de Cezareea, Teodot, episcop de Ancira, în Galatia, l-a combătut la Efes pe Nestorie (al cărui prieten fusese), a făcut parte din delegația trimisă de conciliu la împărat și a fost anatemizat la Tars în 432 în 438, Chiril l-a consultat – împreună cu Acaciu din Melitene și Firmus de Cezareea – în privința atitudinii ce trebuia adoptată în urma refuzului episcopilor orientali de a-l condamna pe Teodor de Mopsuestia; a murit înainte de 446",
    "679": " Cînd, la al doilea conciliu de la Niceea, din 787, a fost declarat fals citatul pe baza căruia sinodul iconoclast ținut în 754 la Constantinopol voise să facă din Teodot un adversar al cultului imaginilor, scrierile lui au fost enumerate de diaconul Epifanie Este menționată o operă în șase volume în care e atacat Nestorie, dedicată unui anume Lausus (poate șambelanul lui Theodosius al II-lea de la care și-a luat numele Istoria Lausiacă); scrierea s-a pierdut în întregime A fost găsită în schimb, în traducere siriacă, o Confutație a lui Nestorie împărțită în 25 de capitole și trei cărți, atribuită lui Teodot în manuscrisul copiat între 650 și 660 (un al doilea manuscris conține doar un fragment al operei); din acesta din urmă, mutilat la început, lipsesc toată prima carte și începutul celei de-a doua Tratatul (inedit și astăzi), de a cărui autenticitate nu avem motive să ne îndoim, trebuie să fi fost compus chiar înainte de Efes; tezele lui Nestorie sînt respinse pe baza unui florilegiu care trebuie să fie identic cu cel pregătit de Chiril pentru propria confutație a patriarhului de Constantinopol",
    "680": " S-a păstrat o Interpretare a Crezului de la Niceea, compusă la puțin timp după depunerea lui Nestorie, pe care îl combate în mod explicit (cap 9; 10 etc); nu este menționat numele celui căruia îi este dedicată (poate tot Lausus?) Teodot afirmă că menționarea unui singur Domn Isus Cristos în Crezul de la Niceea este o dovadă suficientă pentru a respinge doctrina nestoriană, care susține cele două naturi ale Fiului (9) Crezul exclude, în opinia sa, ideea că, după unirea lui Dumnezeu cu omul, ar exista două lucruri (pragmata), ceea ce nu înseamnă însă a confunda naturile (physeis), ci a arăta că sînt unite (13); Teodot nu crede că se poate vorbi despre două ousiai diferite în Cristos (10) și de aceea a fost considerat uneori drept precursor al lui Eutihie, însă el, așa cum am văzut, nu identifică ousia cu physis La sfîrșitul acestei opere, Teodot menționează un tratat al său în trei cărți despre Sfîntul Duh, scris anterior, din care n-a rămas nici o urmă și care în mod evident nu era cunoscut la al doilea conciliu de la Niceea",
    "681": " La acest conciliu au fost menționate șapte omilii ale lui Teodot Nouă ne-au parvenit șase omilii, însă numai două dintre ele (prima sau a doua și a patra, după ordinea stabilită de editori) corespund titlurilor citate la conciliu Dintre cele șase, primele două, dedicate Nașterii, au fost citite la Efes și trebuie să fi fost rostite anterior la Ancira; a treia a fost ținută la Efes Aceasta e în mod clar antinestoriană, deși Nestorie nu e numit; dar și primele două au același caracter, deoarece insistă asupra posibilității de a-i aplica lui Dumnezeu enunțuri referitoare la împrejurările modeste ale nașterii lui Isus (în 2 și 3 doctrina lui Nestorie este asociată cu cea a lui Photinus, potrivit căruia cel care se născuse era un simplu om) A patra omilie, păstrată în greacă și latină, este dedicată termenului Theotokos și lui Simion (e scrisă deci pentru sărbătoarea întîmpinării Domnului); cea de-a cincea, păstrată numai în latină, este consacrată tot Nașterii",
    "682": " A șasea ne-a rămas în latină și greacă, însă autenticitatea ei este îndoielnică (contrar obiceiului lui Teodot, conține citate din literatura clasică: a IV-a eglogă a lui Virgiliu) Nesigură este și paternitatea unei predici despre botezul Domnului, publicată în 1969, și a unei predici ținute în Biserica Sfîntului Ioan și păstrate în etiopiană Fals e un lung panegiric al Sfîntului Gheorghe, transmis sub numele lui Teodot în coptă, arabă și etiopiană în Synodicon contra Tragediei lui Irineu se găsește, în traducere latină, un fragment, cu siguranță autentic, dintr-o scrisoare a lui Teodot adresată unui călugăr pe nume Vitalis, care este îndemnat să se păzească de doctrina lui Nestorie Trei fragmente exegetice consacrate unor pasaje din Faptele Apostolilor îi sînt atribuie lui Teodot într-un manuscris catenar editat de Cramer în 1838, însă autenticitatea lor e foarte îndoielnică \n\nBibliografie Ediții: PG 77, 1313-1348 (Interpretarea Crezului niceean); 1349-1432 (6 omilii, ultimele două numai în latină; fragmente despre Fapte)",
    "683": " Omiliile 1-3 în ACO I, 1, 2, pp 71-90 Textul grecesc al omiliei 5: M Aubineau, Une homélie de Théodote d’Ancyre sur la nativité du Seigneur: OCP 26 (1960), pp 224-232; al omiliei 6: M Jugie, în PO XIX, 1926, pp 318-335 Omilia despre botezul Domnului: M Aubineau, „Une homélie grecque inédite attribuée à Théodote D’Ancyre sur le baptême du Seigneur”, în DIAKONIA PISTEWS, Mélanges JA de Aldama, Granada, 1969, pp 6-30 Studii: G Bardy, „Thédote d’Ancyre”, în DTC XV/1, 1946, pp 328-330; A van Roey, „Le florilège nestorien dans le Traité contre Nestorie de Théodote d’Ancyre”, în Studia Patristica XII (TU 115), Akademie Verlag, Berlin, 1975, pp 155-159 \n6 Eutherius de Tyana \nEpiscop de Tyana, în Capadocia, a fost unul din cei mai înfocați partizani ai lui Nestorie; apare la Efes ca semnatar al mai multor documente ale partidei orientalilor",
    "684": " De fapt, faptele sale ne sînt cunoscute mai ales din documentația referitoare la acest conciliu Ulterior, cînd Ioan de Antiohia, liderul orientalilor, a început tratativele de împăcare cu Chiril, Eutherius s-a opus cu hotărîre, susținînd că Chiril ar fi trebuit mai întîi să renunțe la anatematisme și la condamnarea lui Nestorie La o dată necunoscută, a fost declarat demis din funcția de episcop împreună cu alți trei nestorieni cu același rang, însă succesorul său, hirotonit de chirilianul Firmus de Cezareea, n-a putut să preia episcopatul După încheierea păcii, Eutherius l-a comparat pe Ioan de Antiohia cu Iuda; a fost exilat la Scitopolis, în Palestina, de unde a plecat ulterior la Tyr; aici a și murit la o dată necunoscută în Synodicon contra Tragediei lui Irineu s-au păstrat, într-o traducere latină mediocră, cinci scrisori ale lui Eutherius Trei dintre ele, adresate lui Ioan de Antiohia, lui Helladius din Tars și, respectiv, lui Alexandru de Hierapole și Teodoret al Cyrului, se înscriu în schimbul de scrisori ce are loc după Efes între episcopii care căutau o cale de împăcare",
    "685": " Eutherius reacționează la protestele lui Chiril, nemulțumit că adversarii săi îl comparau cu Apolinarie, confirmă faptul că Chiril răspîndește teze apolinariste și se opune cu îndîrjire oricărei înțelegeri cu el, propunînd să fie mobilizați contra lui și episcopii din Occident Acest proiect este pus în practică de Eutherius și Helladius din Tars prin scrisoarea trimisă la Roma lui Sixt, în care se expun din nou fazele controversei nestoriene și se deplînge schimbarea de atitudine a lui Ioan de Antiohia; în fine, într-o scrisoare adresată lui Alexandru de Hierapole, Eutherius reia argumentele împotriva cristologiei lui Chiril, încercînd să salveze măcar în parte frontul antialexandrin Stilul pătimaș al epistolelor se regăsește și într-o operă transmisă în greacă și în latină printre scrisorile lui Atanasie sub titlul Confutații ale anumitor propoziții, în două recenzii (una abreviată), și pe care Fotie o cunoștea ca operă a lui Teodoret (Biblioteca, cod 46); însă, așa cum reiese din argumente interne și din citate vechi (Sever de Antiohia și Colecția Palatină a Actelor de la Efes), autorul ei este Eutherius; editorul textului grec complet a intitulat-o Antilogia",
    "686": " După un prolog dedicat unui anume Eustathius, autorul respinge în 22 de capitole cristologia partidei chiriliene, în special afirmația conform căreia Logosul întrupat a pătimit: Eutherius, care nu acceptă communicatio idiomatum, crede că se poate spune doar că Isus Cristos a pătimit \n\nBibliografie Toate textele lui Eutherius sînt ușor accesibile în M Tetz, Eine Antilogie des Eutherios von Tyana (PTS 1), de Gruyter, Berlin, 1964 (ed critică a Antilogiei în greacă; pentru scrisori, reproducerea ed lui E Schwartz în ACO I, 4) \n7 Proclus de Constantinopol \nInformațiile cele mai credibile privitoare la viața lui le avem de la Socrate (Istoria Bisericii VII, 41) Lector la Constantinopol, pasionat de studii de retorică, a devenit secretar al episcopului Atticus, care l-a hirotonit diacon și apoi preot La moartea lui Atticus, în 425, Proclus a candidat pentru episcopat, dar cel ales a fost Sysinnius; acesta, în semn de reconciliere, l-a uns în 426 pe Proclus ca mitropolit de Cyzic, în Propontida",
    "687": " însă, cum locuitorii din Cyzic nu recunoșteau autoritatea lui Sysinnius, își aleseseră deja un alt arhiepiscop, așa încît Proclus a renunțat la funcție și a rămas la Constantinopol ca episcop titular, cîștigîndu-și o mare faimă ca predicator La moartea lui Sysinnius, în 427, în timp ce electorii oscilau între Proclus și Filip, împăratul Theodosius a impus alegerea lui Nestorie La o dată greu de precizat (25 martie 431, potrivit lui M Richard), Proclus a ținut o predică despre Fecioară ca Theotokos în prezența lui Nestorie, care a considerat necesar să intervină imediat după aceea pentru a recomanda prudență în privința laudei Fecioarei Nu rezultă că Proclus ar fi participat activ la controversa nestoriană După destituirea lui Nestorie (11 iulie 431), alegerea lui Proclus a fost blocată în temeiul unui canon al conciliului de la Antiohia (341) prin care se interzicea transferul unui episcop de la un episcopat la altul, și cel ales a fost ascetul Maximian",
    "688": " La moartea acestuia, în 434, Proclus a fost în sfîrșit ales, cu siguranță cu ajutorul Pulcheriei, sora împăratului Theodosius al II-lea care, de altfel, făcea încercări de reînscăunare a lui Nestorie Proclus a reușit să se reconcilieze cu ioaniții, adepții lui Ioan Hrisostomul, care, după depunerea acestuia, în 404, nu mai recunoscuseră autoritatea următorilor patriarhi, iar la 27 ianuarie 438 a adus în mod solemn la Constantinopol rămășițele pămîntești ale lui Ioan Hrisostomul A murit în 446, bucurîndu-se de aprecierea aproape unanimă a contemporanilor și a celor ce i-au urmat; Socrate subliniază faptul că era iubitor de pace și că a renunțat la folosirea forței împotriva ereticilor Socrate atestă (Istoria Bisericii VII, 284143) și celebritatea lui Proclus ca predicator; în aceste condiții, e firesc ca o serie de omilii care nu-i aparțin să fie transmise sub numele său (dar și unele predici ale lui au fost atribuite altora, de exemplu nr",
    "689": " 35 și 36 CPG, transmise sub numele lui Vasile) în PG 65 sînt reproduse 25 de omilii ale sale; la rîndul său, J-F Leroy a descoperit și a publicat altele; în CPG sînt enumerate 37, în afară de cele cu autenticitate îndoielnică și de cele false în ultimele decenii, studiile consacrate corpusului de omilii atribuite lui Proclus s-au înmulțit (au fost publicate și texte noi și versiuni vechi), fără să se fi ajuns încă la un consens în această privință în 1940, B Marx propusese să-i fie atribuite lui Proclus 89 dintre nenumăratele predici transmise sub numele lui Ioan Hrisostomul; problema nu e încă soluționată Multe omilii sînt rostite cu ocazia unor sărbători ale Domnului (de exemplu 4: Nașterea; 7: botezul; 8: schimbarea la față; 9: duminica Floriilor; 12, 13, 14, 15: Paștile etc); altele sînt panegirice ale Fecioarei (între care deja menționata omilie 1, care a provocat contra-predica lui Nestorie), ale unor sfinți sau personaje vestite (20: Ioan Hrisostomul)",
    "690": " Deosebit de discutată este autenticitatea unei omilii foarte lungi, nr 6, în care sînt aduse laude Mariei, mama lui Dumnezeu, și evocarea scenei Bunei-Vestiri se dezvoltă în dialoguri cu schimburi de replici între Maria și Iosif (cap 9) și între Maria și îngerul Gavriil (cap 11-12, cu un lung discurs final al lui Gavriil); perechile de replici formează acrostihuri, literele cu care încep respectînd ordinea alfabetică, și adesea rimează Se pare că cel puțin această parte ar fi un adaos ulterior: tehnica pare s-o imite pe cea din kontakia lui Roman Melodul (cf pp 000-000) Vii, bogate în întorsături retorice și dinamice mai cu seamă în partea inițială, omiliile se caracterizează deopotrivă prin luciditate și printr-un limbaj teologic precis Tema dominantă este cristologia, în special întruparea, văzută din perspectivă net antinestoriană; Proclus insistă asupra Fiului unic, în care cele două naturi nu duc la apariția a două ipostasuri separate, ci sînt reunite într-un singur ipostas, grație așa-numitei oikonomia, voința de mîntuire a lui Dumnezeu care se realizează în istorie și, mai precis, în întrupare",
    "691": " De la Proclus ne-au rămas și opt scrisori, în parte fragmentare, și alte cîteva ce-i sînt adresate Cele mai multe s-au păstrat numai în latină, în Synodicon contra Tragediei lui Irineu Cea mai cunoscută și mai importantă (păstrată, în afară de greacă, în vechi versiuni în latină, siriacă și armeană) este nr 2, adresată clerului armean și numită în mod curent Tomus ad Armenios în 435, cîțiva clerici din Armenia îi ceruseră lui Proclus – printr-o scrisoare păstrată în versiune siriacă – o expunere despre credință prin care să condamne doctrina lui Teodor de Mopsuestia, în care ei identificau sursa nestorianismului (despre acest episod și despre ulterioara implicare a lui Chiril, cf p 000) în răspunsul său, Proclus evită să-l menționeze pe Teodor, ca să nu fie nevoit să-l condamne în mod expres După o primă parte (2-4) în care îndeamnă la apărarea credinței, speranței și carității, superioare celor patru virtuți prețuite de păgîni (dreptatea, prudența, cumpătarea, tăria morală), Proclus trece la expunerea cristologică",
    "692": " El reamintește că expresia lui Ioan „Și Cuvîntul S-a făcut trup” (Ioan 1,14) nu înseamnă că Logosul a pătruns într-un om perfect (teză antiohiană), dar nici că s-a transformat în carne, lucru care ar echivala cu o alterare a imuabilității naturii divine; pentru a sublinia acest punct, Scriptura spune că a luat chip de rob (Filip 2,7) (5-6) Prin urmare, ipostasul lui Dumnezeu întrupat este unul singur (9; cf infra) Celebru este și singurul fragment rămas (în greacă și latină) din scrisoarea 4, adresată lui Ioan de Antiohia, în care Proclus afirmă: „Mărturisim că unul din Sfînta Treime a fost crucificat după trup și nu hulim considerînd divinitatea supusă pătimirilor” Acest enunț va provoca vii discuții în timpul controverselor teopaschite din secolul al VI-lea (cf p 000), însă formularea lui dovedește că Proclus a adoptat o formulă preexistentă, pe care a vrut s-o clarifice prin „după trup” și prin a doua parte a frazei, tocmai pentru a evita o posibilă interpretare „eretică”",
    "693": " O Epistolă către toți episcopii din Occident, păstrată în latină (și fragmentar în greacă), conține reflecții despre Treime, întrupare, liberul arbitru și botez; autenticitatea ei a fost negată de E Schwartz, însă astăzi este acceptată Un fragment intitulat Tratat despre tradiția divinei liturghii, dedicat celor care au dat o formă scrisă liturghiei, de la Clement din Roma la Vasile, a fost compus cu siguranță mult după Proclus Proclus a adoptat o poziție prin care încearcă să se situeze între tezele antiohienilor și cele ale alexandrinilor Refuză să accepte că Maria a dat naștere unui simplu om ori unui Dumnezeu (omilia 1); proclamă un singur ipostas, ceea ce îl apropie de Chiril (antiohienii ar fi vorbit mai degrabă de prosôpon), dar și două naturi, ceea ce îl disociază de limbajul chirilian (omilia 23, despre dogma întrupării) Și, atunci cînd modifică, în Tomul către armeni, formula apolinaristă reluată de Chiril în „un singur ipostas al Dumnezeului Logos întrupat” (și nu „întrupat”, referitor la ipostas), face un pas spre o clarificare a ipostasului înțeles mai degrabă ca persoană a Logosului întrupat decît ca natură proprie a Logosului, ca la Chiril",
    "694": " Fără să fie un teolog original, Proclus, prin efortul său de mediere, a contribuit serios la evoluția care a dus la formula de la Calcedon \n\nBibliografie Editarea a 25 de omilii în PG 65, 680-850 trebuie completată în special cu cele editate de J-F Leroy, L’homilétique de Proclus de Constantinople Tradition manuscrite, inédits, études connexes, Biblioteca Apostolica Vaticana, Città del Vaticano, 1967; cf indicațiile detaliate din CPG IV, nr 5800-5892 Scrisori: PG 65, 851-868; noi ediții în ACO I; II; IV: cf CPG IV, nr 5896-5915 (Tomus ad Armenios: ACO IV, 2, pp 187-195, greacă; pp 197-205, latină) Despre Proclus: A Solignac, Proclus (saint), DSp XII/2, 1986, 2374-2381, cu bibliografie și date despre scrieri De asemenea, M Aubineau, Bilan d’une enquête sur les homélies de Proclus: REG 85 (1972), pp 572-596; R",
    "695": " Caro, La homilética mariana en el siglo V, 3 vol, University of Dayton, Ohio, 1971-1973 \n8 Flavian de Constantinopol \nFlavian, patriarh de Constantinopol din 446 pînă în 449, a fost destituit de conciliul de la Efes și a murit în exil la 11 august 449, în Lidia Amintim două scrisori ale sale către papa Leon I, consacrate doctrinei lui Eutihie (sfîrșitul lui 448 – martie 449), cărora papa le-a răspuns prin expunerea doctrinală intitulată Tom către Flavian Condamnat în 448, Eutihie l-a făcut pe Theodosius să-l suspecteze de erezie pe Flavian, care a trebuit să-i prezinte împăratului o profesiune de credință După depunerea sa în 449, Flavian i-a adresat lui Leon un apel care a fost dus la Roma de Eusebiu din Dorileos Flavian, asemenea predecesorului său Proclus, a încercat să găsească o cale de mediere între cristologia antiohiană și cea alexandrină, dar mai mult la nivelul politicii ecleziastice decît al elaborării teologice și mai ales sub forma unor concesii față de poziția alexandrină; astfel, mărturisirile sale de credință preiau de la alexandrini formulele „două naturi” și „un singur ipostas”, completîndu-le cu „un singur prosôpon”, termen favorit al antiohienilor, care însă, în acest context, are un rol mai degrabă marginal",
    "696": " \n\nBibliografie Toate documentele menționate se găsesc în fasciculele ACO II (actele de la Calcedon); cf CPG III, nr 5930-5938 Despre Flavian: J Liébaert, Flavien (Saint), DHGE XVII, 1971, coll 390-396 \n9 Eusebiu de Dorileos \nDupă cum spun Evagrie Scolasticul (Istoria Bisericii I, 9) și Marius Mercator, Eusebiu era încă un laic, cu studii serioase de retorică și jurisprudență, atunci cînd, la sfîrșitul lui 428, a devenit primul contestatar al predicilor lui Nestorie, pe care le-a întrerupt pentru a apăra termenul Theotokos A răspîndit apoi un manifest adresat Bisericii, Diamartyria (păstrat în greacă în actele conciliului de la Efes și în latină în Synodicon contra Tragediei lui Irineu), unde cita perechi de propoziții ale lui Nestorie și Pavel din Samosata pentru a demonstra că primul nu făcea decît să repete greșelile celui de-al doilea, condamnate cu 160 de ani înainte Devenit ulterior – nu știm cînd – episcop de Dorileos, în Phrygia Salutaris, i-a prezentat patriarhului Flavian, în cadrul unui sinod ținut la Constantinopol la 8 noiembrie 448, un denunț contra lui Eutihie (deși îi fusese cîndva prieten), acuzîndu-l că neagă consubstanțialitatea trupului lui Cristos cu acela al celorlalți oameni",
    "697": " împotriva voinței sale, Flavian a trebuit să ia în seamă acuzația și l-a convocat pe Eutihie, pe care l-a și excomunicat la 22 noiembrie Cînd așa-zisa „tîlhărie”, adică sinodul monofizit prezidat de Dioscor din Alexandria la Efes, în august 449, i-a destituit și i-a arestat pe Flavian și pe Eusebiu, acesta din urmă i-a adresat un apel scris papei Leon; refugiindu-se după aceea la Roma, le-a trimis împăraților Valentinian al III-lea și Marcian un alt apel, care a fost citit în ședința de deschidere a conciliului de la Calcedon la 8 octombrie 451 Eusebiu a înaintat conciliului și o acuzație contra lui Dioscor, care a fost condamnat După conciliul de la Calcedon nu mai avem informații despre el Scrierile sale, amintite aici, s-au păstrat în actele conciliului de la Calcedon: expunerea contra lui Eutihie trimisă lui Flavian și apelurile adresate împăraților și conciliului în versiunea originală greacă și în latină, iar apelul trimis papei numai în latină",
    "698": " \n\nBibliografie „Diamartyria” în ACO I, 1, 1, pp 101-102 (în greacă); I, 3, pp 18-19 (latină); celelalte texte, în ordinea menționată la sfîrșit, în ACO II, 1, 1, pp 100-101; 66-67; II, 1, 2, pp 8-9; II, 2, 1, pp 79-81 Cf, de asemenea, G Bareille, „Eusèbe de Dorylée”, în DTC V, 1913, col 1532-1537 \n10 Andrei de Samosata \nAșa cum am menționat deja (p 000), la îndemnul lui Ioan de Antiohia, împotriva celor douăsprezece anatematisme ale lui Chiril s-au pronunțat Teodoret al Cyrului și, înaintea lui, la sfîrșitul anului 430, Andrei de Samosata (dispărut înainte de 451) Din această scriere, nu au rămas decît fragmentele citate de Chiril în Apologia celor douăsprezece capitole (cf p 000) Andrei insista asupra contradicțiilor dintre anatematisme și scrierile precedente ale lui Chiril, în special scrisoarea adresată călugărilor din Egipt și epistola pascală nr",
    "699": " 17, unde Chiril folosise expresii de tipul celor pe care acum le condamna (de exemplu, symproskineô, pentru a indica atît venerarea omului, cît și a divinității în Cristos), și îi reproșa imprecizia și ambiguitățile limbajului La Anastasie Sinaitul (Hodegos 22) s-a păstrat un lung fragment al lui Andrei contra lui Chiril (posterior confutației celor douăsprezece capitole, scrisă de Teodoret), în care este atacată folosirea ambiguă de către Chiril a termenului hypostasis S-au mai păstrat în latină, în Synodicon contra Tragediei lui Irineu, mai multe scrisori ale lui Andrei, adresate mai ales lui Alexandru din Hierapole, în care discută criza nestoriană într-o epistolă adresată lui Rabbula din Edesa, scrisă la începutul lui 431 și păstrată în traducere siriacă, Andrei își apără scrierea prin care atacă anatematismele \n\nBibliografie Textele în ACO I, (cf detalii în CPG III, nr 6373-6385); fragmentele din Apologia lui Chiril (editată în ACO I, 1, 7, pp",
    "700": " 33-65) sînt enumerate de E Schwartz în ACO IV, 3, 1, pp 111-113 Epistola către Rabbula: F Pericoli Ridolfini, „Lettera di Andrea di Samosata a Rabbula di Edesa”, în Rivista degli studi orientali 28 (1953), pp 153-169 Studii: P Évieux, „André de Samosate Un adversaire de Cyrille d’Alexandrie durant la crise nestorienne”, în REByz 32 (1974), pp 253-300 \n11 Ghenadie de Constantinopol \nPreot al Bisericii din Constantinopol, a fost ales patriarh al orașului în 458, ca succesor al lui Anatolie, și a ocupat această funcție pînă la moartea sa, în 471, cînd succesorul său a devenit Acaciu, care fusese concurentul său în 458 Despre activitatea sa se știu puține lucruri: o epistolă emanată de o synodos endêmousa, condusă de el în 459 și la care au participat 81 de epsicopi, dovedește preocuparea sa pentru combaterea simoniei; o modalitate de a stopa decadența clerului este și refuzul său, atestat de Teodor Lectorul (Istoria Bisericii I, 15), de a-i hirotoni pe cei care nu știu pe de rost Psalmii",
    "701": " în aceeași perioadă, în contextul confruntărilor izbucnite la Alexandria după uciderea patriarhului Proterios (28 martie 457), Ghenadie a intervenit pe lîngă împăratul Leon pentru a-l determina să ia atitudine față de Timotei Eluros, ales ca succesor al lui Proterios, și a reușit să obțină depunerea și alungarea acestuia Această poziție se încadra, de altfel, în tendința, inaugurată de predecesorul său Anatolie, de a interpreta canonul 28 al conciliului de la Calcedon astfel încît să i se atribuie patriarhului de Constantinopol dreptul de a-i hirotoni pe ceilalți patriarhi orientali; această atitudine înăsprea relațiile sale cu papa Spre sfîrșitul anilor ’60, Ghenadie a sprijinit cauza patriarhului calcedonian de Antiohia, Martirios, pus în dificultate de opoziția preotului monofizit Petru Fulon; deși Ghenadie obținuse sprijinul împăratului, Martirios, întors la curtea sa episcopală, a demisionat, deschizînd astfel drumul pentru alegerea lui Petru (471) Ghenadie n-a fost de acord nici cu puterile nelimitate ale alanului Aspar, care era de credință ariană și căruia împăratul îi datora tronul; în 471, Leon a ordonat asasinarea lui Aspar și a fiilor săi",
    "702": " în legendele tîrzii, Ghenadie apare ca taumaturg și i se atribuie capacitatea de a-și prezice moartea Puține lucruri ne-au rămas din scrierile sale Omonimul său, Ghenadie de Marsilia, care îl definește ca pe un „om cu un limbaj limpede și cu spirit pătrunzător, îmbogățit prin lectura anticilor”, îi atribuie un comentariu complet la Daniel și cîteva omilii (Despre bărbații iluștri 89), care, din păcate, au dispărut Potrivit lui Marcellinus Comes, un istoric latin din secolul al VI-lea, ar fi comentat toate epistolele lui Pavel într-adevăr, sub numele său apar, în diferite catenarii, fragmente exegetice referitoare la epistolele către Romani, Corinteni, Galateni și Evrei Mai cu seamă comentariul Epistolei către Romani a devenit în bună parte accesibil după publicarea unor noi fragmente catenare de către K Staab (avem comentariul la 1,5-2,5; 5,12-15,52) Tot în catenarii s-au găsit numeroase fragmente privitoare la Facere, scolii despre Ieșirea 26,35, despre Psalmul 1 și despre profeții minori",
    "703": " Exegeza lui Ghenadie continuă linia analizei literale antiohiene; acest lucru se vede clar în cazul textelor pe care analiza clasică de tip alexandrin le alegorizează, cum sînt povestea creației și a păcatului în Facerea 1-3 Pînă și în privința binecuvîntărilor lui Iacob (Fac 49), al căror prim sens era considerat în mod curent cel cristologic, Ghenadie este extrem de rezervat: chiar și acolo unde admite că e vorba de o referire la Cristos (de exemplu în v 11), nu renunță la interpretarea literală (pămîntul lui Iuda e bogat în vii); la v 27, chiar dacă nu respinge exegeza care vede în Veniamin, lup rapace, un typos, așa cum vedea Pavel, declară că preferă acestei interpretări referirea la istoria tribului israelit Concepția privind păcatul originar și consecințele sale (Rom 5), analiza opoziției carne-duh și a dinamicii Legii și a păcatului în Rom 7-8 sînt dovezi ale contactelor cu teologia lui Teodor de Mopsuestia",
    "704": " Dintr-o scriere împotriva celor douăsprezece anatematisme ale lui Chiril (intitulată probabil Răspuns), compusă cu certitudine înainte de pacea din 433, au rămas două fragmente în traducere latină (a căror autenticitate este contestată de E Schwartz, dar susținută de F Diekamp) în opera lui Facundus de Hermiane (Apărarea celor Trei Capitole IV) și la Pelagius (care le-a preluat de la Facundus); bogate în reminiscențe biblice, fragmentele se caracterizează prin duritatea limbajului cu care Chiril este acuzat că hulește Opoziția față de Chiril nu pare însă să se fi asociat și cu o atitudine în favoarea lui Nestorie Un citat din Ioan Damaschinul ne furnizează un fragment din al doilea logos al unei scrieri compuse pentru (mai puțin probabil: contra) un anume Partenie, care cuprindea așadar cel puțin două cărți; fragmentul vorbește despre originea sufletului, iar autorul pare să se opună preexistenței acestuia Pare să fie combătută aici argumentația lui Chiril din prima epistolă către Nestorie, unde el spune că, așa cum o mamă poate fi numită foarte bine anthrôpotokos deși, la urma urmei, de la ea provine doar o componentă a ființei umane, trupul, în timp ce sufletul e pus acolo de Dumnezeu, în același fel Maria poate fi numită Theotokos, deși Logosul, în Isus, nu provine de la ea; Ghenadie afirmă că sufletul ajunge oricum să existe după trupul său și în acesta, nu înainte și independent de acesta, în timp ce situația Logosului este diferită, deoarece el preexistă dintotdeauna, ceea ce înseamnă că argumentul lui Chiril nu e valabil (Diekamp)",
    "705": " S-a mai păstrat și un Encomion la epistola papei Leon, adică al Tomului către Flavian din 13 iunie 449, care pregătise termenii definiției de la Calcedon; reconciliat cu „ortodoxia”, Ghenadie aduce multe laude scrierii, subliniind că aceasta se opune diferitelor erezii și că nu propune inovații terminologice în raport cu tradiția Părinților Bisericii Am amintit deja enciclica promulgată de sinodul de la Constantinopol în 458 sau 459, care ne-a parvenit în două redactări Se păstrează apoi o parte dintr-o scrisoare, adresată probabil lui Martirios de Antiohia, referitoare la primirea ereticilor în sînul Bisericii, unde Ghenadie face o distincție între cei ce nu au nevoie de botez (arieni, macedonieni, novațieni, quartodecimani, apolinariști) și cei care, asemenea păgînilor, trebuie catehizați și botezați (eunomieni, montaniști, sabelieni și alții) în sfîrșit, s-au păstrat și alte scurte fragmente atribuite lui Ghenadie: despre cunoaștere și discurs (cu siguranță un comentariu la 2 Cor",
    "706": " 11,6, unde Pavel afirmă că e neiscusit în cuvînt, nu însă și în cunoaștere); despre purcederea Sfîntului Duh; și unele versuri a căror autenticitate e foarte discutabilă \n\nBibliografie Ediții: PG 85, 1613-1733 este completat pentru Vechiul Testament de R Devreesse, Les anciens commentateurs grecs de l’Octateuque et des Rois, Biblioteca Apostolica Vaticana, Città del Vaticano, 1959, pp 183-185; și este depășit în privința comentariilor la Pavel de K Staab, Pauluskommentare aus der griechiscen Kirche, aus Katenenhandschriften, Aschendorff, Münster, 1983; iar pentru scrierile dogmatice de F Diekamp, Analecta Patristica, Roma 1938, pp 73-84, unde ediția fragmentelor (pp 73-84) este precedată de un studiu global despre Ghenadie (pp 54-72) și e urmată de un amplu comentariu (pp 85-108) \n12 Vasile de Seleucia \nEpiscop de Seleucia, în Isauria, începînd de la o dată incertă (după 431) pînă la moartea sa în 459, a ieșit în evidență prin șovăielile sale în timpul controverselor iscate de monofizism",
    "707": " L-a condamnat la sinodul de la Constantinopol din 448, însă la așa-numita „tîlhărie” de la Efes, din 449 (intimidat de Dioscor din Alexandria, după cum a afirmat ulterior), a votat reabilitarea lui Eutihie și depunerea lui Flavian de Constantinopol Amenințat cu destituirea la Calcedon în 451, s-a salvat semnînd Tomul către Flavian al papei Leon și condamnîndu-i pe Eutihie și pe Dioscor Tot restul vieții s-a ținut aproape de ortodoxie; în 458, împreună cu alți episcopi din Isauria, a semnat o epistolă sinodală adresată împăratului Leon I, care conținea o reconfirmare a adeziunii la linia calcedoniană și sprijinea expulzarea lui Timotei Eluros din Alexandria Fotie (Biblioteca, cod 168) menționează 15 omilii ale lui Vasile (dar și „alte scrieri”); în PG sînt reproduse 41 (dintr-o ediție anonimă din 1662; în corpusul omiliilor pseudoatanasiene există încă șase atribuite de unele manuscrise lui Vasile) și altele au fost publicate ulterior sau sînt încă inedite",
    "708": " Nu există un consens în privința autenticității lor: nr 38 (despre pogorîrea Mîntuitorului, contra iudeilor) și 41 (lauda Sfîntului Ștefan) sînt considerate false, din rațiuni de stil și de tradiție manuscrisă; și nr 39 (despre Buna-Vestire) este îndoielnică, poate să-i aparțină lui Vasile cel Mare Aproape toate omiliile tratează teme biblice, primele 17 referindu-se la Vechiul Testament, 18-37 la cel Nou; 39-41 au fost rostite cu ocazia unor sărbători bisericești Excepție face predica 27, unde sînt criticați creștinii care participă la jocurile olimpice Fotie însuși, deși lăuda asocierea între retorică și claritatea stilului, subliniase că excesul de imagini și de metafore obosește cititorul Lui Vasile îi place să dezvolte prin lungi monologuri sau dialoguri scurtele enunțuri atribuite unor personaje din povestirea biblică și folosește mult apostrofa în omilii este atacat Apolinarie (3, 3, împreună cu Arie și Eunomius: a crezut că Dumnezeu devenise om) și se afirmă că Patimile sînt legate de oikonomia, iar crucea nu aduce atingere divinității Unului-născut (7, 2); Vasile spune că Fiul lui Dumnezeu „se îmbracă” în umanitate (25, 3)",
    "709": " Terminologia este așadar în mod clar antiohiană, însă nu nestoriană Fotie îi mai atribuia lui Vasile un poem despre protomartira Tecla Pînă la noi a ajuns sub numele său o operă în proză în două cărți Despre viața și minunile Sfintei Tecla Prima carte este o rescriere, înfrumusețată și amplificată mai ales prin lungi discursuri, a Faptelor Sfîntului Pavel și ale Sfintei Tecla ce datează din secolul al II-lea (cf vol I, pp 000-000); în încheiere sînt descrise sosirea Sfintei Tecla la Seleucia, începerea vieții de pustnic în apropierea orașului, plecarea ei din această lume și construirea unui sanctuar în locul unde a trăit A doua carte conține 31 de miracole legate de sanctuar sau, oricum, de viața sfintei, și este interesantă pentru istoria orașului Seleucia și a pelerinajelor creștine Mai mult ca sigur, așa cum a demonstrat G Dagron, această operă nu-i aparține lui Vasile",
    "710": " \n\nBibliografie Ediții: Omilii: PG 85, pp 27-474; pentru celelalte cf CPG IV, nr 6656-6670; ediția omiliilor 7, 11, 31, 35: JM Tevel, De preken von Vasile von Seleucië, disertație, Vrije Univ Amsterdam, 1990 Epistola enciclică: ACO II, 5, pp 46-50 Viața și minunile Sfintei Tecla: G Dagron, Vie et miracles de S Thècle, Société des Bollandistes, Bruxelles, 1978 \n13 Timotei Eluros \nPrimul succesor al lui Chiril pe scaunul episcopal de la Alexandria a fost Dioscor (patriarh din 444 pînă în 451, depus la Calcedon din cauza violențelor sale, mort în 454), care a îmbrățișat cauza monofizismului și de la care au rămas numai cîteva scrisori și fragmente de scrisori în versiune siriacă După moartea împăratului Marcian (27 ianuarie 457), anticalcedonienii au recîștigat teren la Alexandria, instituind o adevărată teroare; ei l-au ales pe Timotei, zis Eluros („motanul”, din cauza constituției sale delicate), ca antiepiscop al lui Proterios, succesorul lui Dioscor",
    "711": " La puțin timp după aceea, Proterios a fost asasinat în biserică în timpul unor tulburări și Timotei a ajuns la putere A fost exilat de împăratul Leon în 460 la Gangra, apoi, ca urmare a neîncetatelor sale uneltiri, la Chersones (464), însă a reușit să se întoarcă după un lung exil, rechemat de uzurpatorul Basiliscus în 475, și a rămas în funcție pînă la moartea sa (31 iulie 477) Adversar înverșunat al doctrinei celor două naturi, a compus, probabil în exil, o Confutație a doctrinei stabilite la conciliul de la Calcedon (sau Contra celor care susțin doctrina celor două naturi), păstrată în traducere armeană; din acest text au rămas și cîteva fragmente grecești (citate de Iustinian) și o versiune siriacă prescurtată într-o primă secțiune este expusă doctrina Sfinților Părinți, în a doua este combătut Tomul lui Leon I din 13 iunie 449, iar în a treia sînt respinse decretele de la Calcedon",
    "712": " Respectînd practica recurgerii la autoritatea „Părinților”, stabilită încă din vremea lui Chiril, întreaga operă – ca, de altfel, și celelalte scrieri pe care le vom aminti în continuare – este înțesată de citate din autori ecleziastici Istoria Bisericii, publicată în 569 și atribuită de obicei lui Zaharia Retorul (opera fiind scrisă în realitate de un călugăr anonim care a folosit textele lui Zaharia), compusă în greacă și păstrată în versiune siriacă, conține ample extrase din două lungi scrisori ale lui Timotei adresate Bisericilor din Constantinopol și din Alexandria, prin care sînt demascați Isaia, episcop de Hermopolis, și preotul alexandrin Teofil, ambii eutihieni, și se cere expulzarea lor; în opoziție cu eutihienii, Timotei afirmă cu tărie că trupul lui Isus Cristos a fost consubstanțial cu al nostru în aceeași scriere s-a păstrat și o petiție a lui Timotei înaintată împăratului Leon; pentru a respinge acuzațiile aduse de acesta într-o scrisoare din 17 august 458, Timotei își declară adeziunea la Crezul de la Niceea și la tradiția ecleziastică și-și justifică opoziția față de Calcedon, care ar fi introdus teza celor două naturi ale Fiului lui Dumnezeu",
    "713": " Un manuscris de la British Library (Add 12156, sec VI) conține, pe lîngă cele două scrisori menționate, extrase din alte epistole anticalcedoniene ale lui Timotei Ioan Rufus, episcop monofizit de Maiuma, lîngă Gaza, în Pleroforiile sale („mărturii adevărate”) anticalcedoniene, scrise în 512-518 (cf p 000), citează un pasaj dintr-o operă istorică compusă de Timotei în timp ce era exilat la Gangra; e vorba despre exilul și moartea lui Nestorie la Tebaida \n\nBibliografie J Lebon, Le monophysisme sévérien, J van Linthout, Louanii, 1909, pp 93-111; HG Opitz, (Timotheos) Ailuros, PRE 2 R, 12 Halbbd, 1937, coll 1355-1357 Ediție (fără traducere) a versiunii armene a Confutației doctrinelor de la Calcedon: K Ter-Mekerttschian, E Ter-Minassiantz, Timotheus Eluros, des Patriarchen von Alexandrien, Widerlegung der auf der Synode zu Chalcedon festgesetzten Lehre Armenischer Text, Leipzig, 1908",
    "714": " Edițiile celorlalte texte sînt indicate în CPG III, nr 5475-5491 \n14 Petru Mongo \nPetru al III-lea Mongo („cu glasul slab”), abia numit succesor al lui Timotei Eluros, a fost destituit de împăratul Zenon; însă în 482, cînd acesta a încercat să-i facă pe calcedonieni și pe monofiziți să ajungă la un compromis prin Henotikon-ul său, în care accepta consubstanțialitatea trupului lui Cristos cu al nostru (în opoziție cu Eutihie), renunțînd la doctrina calcedoniană a celor două naturi, l-a reinstalat pe Petru ca instrument al politicii sale Petru a murit în 490 Au rămas de la el (în Evagrie Scolasticul, Istoria Bisericii III, 17) o scrisoare adresată lui Acaciu de Constantinopol, iar în istoria lui „Zaharia Retorul” (cf pp 000 și urm), o epistolă către Fravitas, succesorul proaspăt ales al lui Acaciu (489), în care respinge hotărîrile conciliului de la Calcedon \n15",
    "715": " Eusebiu de Alexandria \nO tradiție manuscrisă greacă foarte confuză (bogată în variante și chiar în redactări diferite ale unor texte) conține o serie de 22 de discursuri sau instrucțiuni, precedate de o biografie a presupusului lor autor, Eusebiu de Alexandria, scrise de călugărul Ioan, secretarul său (notarius) Conform biografiei, monahul alexandrin Eusebiu a fost desemnat de Chiril al Alexandriei ca succesor al său; în cei șapte ani cît a fost episcop Eusebiu l-a convertit pe Alexandru, personaj de origine nobilă și păcătos înrăit; înainte de a muri, l-a desemnat pe Alexandru ca succesor al său, iar acesta a deținut funcția de episcop timp de douăzeci de ani Povestea este un fals, deoarece – așa cum am văzut – succesorii lui Chiril au fost Dioscor (444-451), Proterios (451-457), Timotei (457-460) și așa mai departe Autorul biografiei fictive trebuie să fie și autorul discursurilor; nu se poate spune dacă se numea într-adevăr Ioan",
    "716": " Nouă discursuri sînt formulate ca răspuns al lui Eusebiu la o întrebare a lui Alexandru, plasată la început, astfel încît ansamblul a putut fi încadrat în genul quaestiones et responsiones Această structurare duce la crearea unei stricte coerențe între discursuri și biografie; în definitiv, e vorba despre o serie de învățăminte care au fost încadrate narativ în viața unui om sfînt imaginar întrebarea inițială a lui Alexandru, acolo unde e prezentă, conturează adesea un fel de situație discursivă: de exemplu, primul discurs, despre post, urmează după o întrebare pusă înaintea postului mare; al patrulea, privitor la necesitatea ca bolnavii să aducă mulțumiri lui Dumnezeu pentru boala lor, are ca punct de plecare faptul că Alexandru e neliniștit din cauza unui om grav bolnav de trei ani O parte dintre sermones sînt consacrate unor teme clasice din sfera moralei și a ascezei; în afară de cele două amintite deja, pot fi menționate iubirea (3), pomana (21), participarea la ospețe (9)",
    "717": " Altele vorbesc despre comportamentul potrivit în anumite împrejurări de viață comunitară: relațiile cu clerul (5); căderea în mrejele Satanei și pierzania (6); comemorarea sfinților (8); sau se referă la circumstanțe precise din viața lui Isus, cum sînt Nașterea (10), Botezul lui Isus (11), duminica (16), vinerea sfîntă și patimile (17), Paștile (18), înășțarea la cer (19) într-adevăr, începutul discursului 10 anunță întreaga „economie” a mîntuirii; din această serie fac parte și discursurile despre coborîrea în infern, despre care vom vorbi în următorul paragraf în fine, interesante sînt și cele care combat superstiții foarte răspîndite: ornitomanția (7) și astrologia (22) Discursul 13 povestește coborîrea lui Ioan Botezătorul în infern, după moartea sa: el îi anunță pe cei drepți și pe profeții închiși aici despre apropiata pogorîre a Mîntuitorului și despre eliberarea lor Urmează un dialog între Satana și Hades; la temerile celui de-al doilea, primul răspunde că nu trebuie să le fie frică de Isus, care e doar un om și e pe cale să ajungă prizonierul lor, pentru că va fi ucis de iudeii instigați de Satana",
    "718": " Cum se întîmplă acest lucru se povestește în discursul 14, dedicat trădării lui Iuda în 15 continuă dialogul dintre cei doi privitor la faptele și identitatea lui Isus; Satana pleacă pentru a iniția patimile lui Isus în 17 este evocată coborîrea lui Isus în lumea subpămînteană, victoria sa asupra lui Satana și eliberarea captivilor Această serie de discursuri seamănă foarte mult cu ciclul apocrif din a doua parte a Faptelor lui Pilat, sau, în latină, Evanghelia lui Nicodim (cf vol I, pp 000-000), însă nu e ușor de spus dacă este vorba de o dependență directă și nici în ce sens merge aceasta în orice caz, avem un exemplu evident de legătură strînsă între materialele apocrife și omiletică Unele discursuri sînt atribuite și altor autori: Eusebiu de Emesa, Ioan Hrisostomul, însă apartenența la corpusul pseudoeusebian este probabil originară Pe de altă parte, așa cum am spus, tradiția manuscrisă este complexă; există mai multe redactări, chiar în greacă, ale unor discursuri (13, 14, 15, 16); multe altele prezintă versiuni în latină (15, 16, 17), armeană, georgiană, slavă veche; foarte bogată este tradiția discursului 16 privind respectarea duminicii",
    "719": " Deși limba discursurilor nu este nici pe departe doctă, ele dovedesc capacitatea autorului de a trata cu ușurință teme teologice și teme din sfera religiozității practice; cele referitoare la ciclul Patimilor ies în evidență, după cum am arătat, prin dialogurile vii și nu lipsite de umor (dar și prin săgețile antiiudaice, de-acum tradiționale în cadrul acestei teme) Cercetătorii nu sînt siguri în privința situării culegerii (Alexandria? Siria-Palestina?) și nici în privința datării (ei oscilează între secolul al V-lea și secolul al VII-lea) \n\nBibliografie Ediții: Viața și sermones în PG 86, pp 297-462 (cu trimitere la volumele din PG unde se găsesc discursurile atribuite altor autori), pentru celelalte redactări și versiuni cf CPG III, nr 5510-5533 Studii: O Bardenhewer, Geschichte der altkirchlichen Literatur (cf Bibliografia generală), IV, 1924, pp 86-91; F Nau, Eusèbe d’Alexandrie, DTC V, 1912, coll 1526-1527",
    "720": " \n16 Irineu de Tyr și Synodicon-ul contra Tragediei lui Irineu \nIrineu era un comes imperial, prieten cu Nestorie; fiind interesat de chestiunile teologice, l-a însoțit pe acesta la Efes în 431, fără să aibă vreo sarcină oficială, însă s-a străduit mult să-l sprijine Indignat că Nestorie a fost condamnat de conciliul condus de Chiril, le-a comunicat orientalilor sentința la sosirea acestora și, în iulie, a fost trimis de ei la Constantinopol pentru a susține cauza lui Nestorie După condamnarea acestuia, printr-un edict imperial, Irineu a fost exilat la Petra, în Arabia îl întîlnim circa 10 ani mai tîrziu, prin 445, ca episcop de Tyr Atacat cu duritate pentru nestorianism de către eunucul Chrysaphios, de Eutihie și Dioscor din Alexandria (care intervin pe lîngă Theodosius al II-lea și invocă, între altele, faptul că Irineu fusese căsătorit de două ori, ceea ce constituia un impediment canonic pentru ocuparea funcției de episcop), este expulzat printr-un edict imperial din 17 februarie 448, fixîndu-i-se domiciliu forțat în orașul său natal, pe care nu-l cunoaștem; „tîlhăria” de la Efes, din august 449, îl anatemizează",
    "721": " Pare să fi murit la puțin timp după aceea, pentru că nu apare printre victimele „tîlhăriei” reabilitate la Calcedon A rămas de la el, în Actele de la Efes, o scrisoare expediată de la Constantinopol episcopilor orientali care îl trimiseseră acolo, unde relatează primele sale inițiative legate de cauza lui Nestorie; din nefericire, a ajuns în urma trimișilor conciliului chirilian, iar eforturile sale au fost zădărnicite de sosirea unui trimis special al lui Chiril în timpul exilului la Petra, Irineu a compus o istorie a crizei nestoriene care conținea un bogat material de arhivă; Nestorie era descris ca un apărător al adevăratei credințe, persecutat pe nedrept Citată de siriacul Ebed Jesu (mort în 1318) cu titlul Cinci cărți de istorie ecleziastică despre persecuția Sfîntului Nestorie, opera este menționată în Synodicon (cf infra) ca Tragedia, așadar cu același titlu ca și autoapologia scrisă de Nestorie (cf",
    "722": " p 000) și folosită de Irineu Era compusă din trei părți, ultima consacrată tratativelor de pace dintre orientali și Chiril Irineu îl ataca mai ales pe Chiril și deplîngea faptul că acesta se adresase papei Celestin, pe care îl considera incapabil să înțeleagă subtilitățile dogmatice aflate în discuție Opera s-a pierdut, însă din ea a furat multe lucruri un autor latin din secolul al VI-lea, probabil diaconul roman Rusticus, care a folosit-o pentru a completa Collectio Turonensis (una dintre culegerile de documente de la Efes) și pentru a alcătui o colecție latină de acte referitoare la criza de la Efes, intitulată Synodicon (în realitate, nu e vorba de documente sinodale, ci de scrisori personale ale unor episcopi și preoți); opera e denumită adesea Synodicon-ul de la Montecassino, întrucît cel mai important manuscris prin care ne-a parvenit provine de-acolo; titlul Synodicon adversus Tragoediam Irenaei i-a fost dat de Baluze, care a editat-o în 1683",
    "723": " Orientarea era în opoziție cu cea a lui Irineu, pentru că scrierea apăra cauza lui Chiril și încerca să-l izoleze pe Nestorie chiar în raport cu tradiția antiohiană (Synodicon-ul îl apără și pe Teodoret) în ciuda latinei mediocre și adesea greu de înțeles, culegerea e foarte prețioasă, deoarece reunește multe din sursele referitoare la controversa nestoriană \n\nBibliografie Ediții: Epistola către episcopi: ACO I, 5, pp 135-136 Synodicon-ul, păstrat în două manuscrise într-o anexă a traducerii latine a actelor de la Efes, este editat în ACO I, 4 (și în PG 84, pp 565-864) Despre Irineu cf G Bareille, „Irénée, évêque de Tyr”, în DTC VII, 1922, col 2533-2536 \n17 Antipater de Bostra \nDevenit episcop de Bostra, în Arabia, după 451 (la Calcedon, funcția era deținută de altcineva), Antipater apare în 457 printre episcopii pe care împăratul Leon I îi chestionează în privința valabilității definițiilor de la Calcedon și a legitimității pretențiilor emise de Timotei Eluros asupra episcopatului Alexandriei (cf",
    "724": " Mansi VII, 785-792) Deși al doilea conciliu de la Niceea, din 787, îl menționa pe Antipater printre învățații de seamă, aproape toate scrierile sale s-au pierdut Au rămas de la el două omilii, una despre nașterea lui Ioan Botezătorul și alta despre Buna-Vestire adusă Mariei (există cîte o versiune siriacă a fiecăreia dintre ele, iar prima are și o versiune georgiană), așadar despre cap 1 al Evangheliei după Luca, și par să fi fost rostite (după cum rezultă din introducerea la a doua) în două duminici succesive; autenticitatea lor a fost pusă sub semnul îndoielii, dar astăzi pare unanim acceptată în actele conciliului din 787 s-a păstrat și un mic fragment dintr-o omilie despre femeia care avea o pierdere de sînge (Mat 9,20 și urm) Se păstrează, de asemenea, două fragmente dintr-o omilie despre cruce, în al doilea fiind atacată cristologia lui Apolinarie din Laodiceea; o omilie despre Bobotează, inedită; în latină, o predică despre înălțarea la cer a Mariei; îi mai sînt atribuite patru omilii despre Naștere, în armeană",
    "725": " Antipater a compus și un tratat polemic contra Apologiei lui Origen a lui Eusebiu de Cezareea (cf vol I, pp 000-000); s-au păstrat unele fragmente din prima carte, citite la Niceea în 787, și altele, mult mai numeroase, incluse de Ioan Damaschinul în Sacra Parallela (unde sînt citate însă după numărul capitolelor, și nu al cărților) Antipater recunoaște meritele lui Eusebiu ca istoric, dar îi neagă competența în materie de dogmatică Lasă în mod clar să se înțeleagă că, prin Eusebiu, vrea să lovească în maestrul său, Origen Ca atare, atacă doctrina preexistenței sufletelor, exegeza alegorică a povestirii lui Adam și a Evei prin referire la păcatul originar al sufletelor care a dus la căderea lor în trupuri, ideile lui Origen despre diavol, căderea îngerilor, învierea trupurilor De la Chiril din Scitopolis știm că Gelasie, stareț la Marea Lavră de lîngă Ierusalim între 537 și 546, cerea să fie citită în biserică opera lui Antipater pentru a-i feri pe călugări de greșelile lui Origen",
    "726": " Recent, M van Esbroeck a propus să-i fie atribuită lui Antipater o scriere Despre credință transmisă în georgiană sub numele lui Ipolit \n\nBibliografie Ediții: Omilii și fragmente în PG 85, pp 1764-1796; 86/2, pp 2045-2053; 96, 468 501-505 Predica despre înălțarea la cer în R Grégoire, „L’homélie d’Antipater de Bostra pour l’assomption de la Mère de Dieu”, în Parole de l’Orient 1 (1970), pp 95-122 De asemenea, C Vona, L’orazione di Antipatro sulla nascita del Battista e l’orazione dell’Annunziazione Testo greco e italiano con introduzione e commento Traduzione dal siriaco della 1a orazione, Pontif Univ Lateranense, Roma, 1974 \n18 Sever de Antiohia; Nefalie și Iulian de Halicarnassus \nDespre viața lui Sever avem informații din trei biografii: prima îi aparține prietenului său Zaharia Retorul și ajunge pînă la anul numirii sale ca patriarh de Constantinopol (512); a fost scrisă în greacă, dar s-a păstrat în siriacă; a doua, compusă de Ioan, abate de Beith-Aphthonia, a fost scrisă la puțin timp după moartea lui Sever, probabil, în greacă, dar s-a păstrat în siriacă; și o a treia în etiopiană",
    "727": " Născut prin 465 la Sozopolis, în Pisidia, a urmat întîi studii literare la Alexandria și de drept la Beirut, unde, și datorită îndemnurilor lui Zaharia, care l-a pus să citească autorii creștini, s-a convertit; a fost botezat la Tripoli în 488 și și-a început viața de monah lîngă Gaza După o perioadă de sihăstrie care i-a afectat sănătatea, s-a întors la viața de cenobit, a întemeiat o mănăstire lîngă Maiuma, în Gaza, și a fost hirotonit preot Episcopul care îl hirotonise era monofizit, mănăstirea în care intrase, mediul în care Sever își desăvîrșise formația creștină erau monofizite, și aceasta a fost orientarea pe care el a respectat-o și a apărat-o mereu în 509, s-a dus cu doi discipoli la Constantinopol pentru a protesta împotriva lui Nefalie, un agent al patriarhului de Ierusalim care le crea neplăceri călugărilor de la Maiuma; plîngerea a fost rezolvată rapid și ei au rămas în continuare la Constantinopol, unde Sever a compus mai multe opere polemice",
    "728": " în 512 a fost numit patriarh de Antiohia, după plecarea lui Flavian în urma presiunilor monofiziților Sever declară că acceptă prevederile din Henotikon, decretul prin care împăratul Zenon propunea în 482 un compromis, și respinge Tomul lui Leon și formula de la Calcedon; a fost însă combătut nu numai de calcedonieni, ci și de monofiziții radicali La moartea împăratului Anastasius în 518, Sever, amenințat de Iustin, succesorul acestuia și simpatizant al calcedonienilor, a trebuit să fugă în Egipt Refugiat la Eknaton, lîngă Alexandria, a păstrat legătura cu episcopii monofiziți din Orient și a scris mai multe opere în care a polemizat în special cu Iulian de Halicarnassus (cf pp 000-000) și cu Ioan de Cezareea (cf pp 000-000) După moartea lui Iustin, în 527, soția lui Iustinian, Teodora, care îi simpatiza pe monofiziți, a determinat în 535 numirea lui Antim ca patriarh de Constantinopol",
    "729": " Acesta era în mod formal calcedonian, dar în realitate era înclinat spre monofizism, astfel încît, grație noului climat, Sever s-a putut întoarce la Constantinopol însă episcopul Romei, Agapetus, s-a dus la Constantinopol și a provocat o reacție care a culminat cu un sinod unde au fost anatemizați Antim și Sever și cu un edict al lui Iustinian (6 august 536) prin care Sever era expulzat, iar operele sale condamnate la distrugere Sever s-a întors în Egipt și a murit la Xois la 8 februarie 538 Operele lui Sever au început să fie traduse în siriacă încă din timpul vieții sale (din 528, la Edesa, de către Pavel din Calinice); acest lucru a permis păstrarea multora dintre lucrările sale după ordinul de distrugere promulgat de Iustinian în 536, în timp ce în greacă au rămas doar o omilie (nr 77, transmisă sub numele lui Grigorie de Nyssa) și fragmente în catenarii sau florilegii",
    "730": " Tratatele teologice ale lui Sever sînt toate polemice Către 507-508, înainte de călătoria la Constantinopol, a scris două Discursuri către Nefalie (din primul au rămas doar fragmente) Nefalie, un călugăr din Alexandria, fusese întîi monofizit extremist, numărîndu-se printre liderii „schismaticilor (aposchiști)”; îl combătuse pe Petru Mongo pentru că era prea moderat și fusese unul dintre călugării care îi ceruseră împăratului Zenon o interpretare anticalcedoniană clară a Henotikon-ului Mai tîrziu, trecuse în tabăra cealaltă și se mutase în Palestina, unde încercase să-i convingă pe monahi și pe episcopi să nu mai fie îngăduitori cu anticalcedonismul; a avut loc probabil o dispută publică între el și Sever, urmată de o controversă în scris Nefalie a citit în public și a făcut să circule apoi un text intitulat Apologia conciliului de la Calcedon, în care apăra formula celor două naturi, încercînd să demonstreze însă că aceasta este echivalentă cu cealaltă: „o singură natură a Logosului întrupată”; a fost așadar considerat primul reprezentant al neocalcedonismului cu identitate precisă",
    "731": " Din Apologie au rămas doar pasajele citate de Sever în scrierea sa polemică Sever contestă felul în care se folosește Nefalie de Sfinții Părinți: aceștia, în realitate, au afirmat că Cristos este din două naturi, nu în două naturi (așa cum spune formula de la Calcedon) Sever împărtășește această opinie și susține că afirmarea a două naturi după uniune distruge unirea ipostatică, așa cum au făcut Teodoret și Andrei de Samosata La Constantinopol, între 509 și 511, Sever a compus Philalethes („Prietenul adevărului”) Intenția sa era aceea de a restabili adevărul în privința interpretării unei ample colecții de extrase din operele lui Chiril, alcătuită în cercurile filocalcedoniene cu scopul de a demonstra că autorul lor nu era în contradicție cu hotărîrile de la Calcedon Mai întîi, Sever reproduce în întregime florilegiul, unde formula calcedoniană era urmată de o serie de paralele între enunțurile cuprinse în ea și afirmațiile lui Chiril, apoi de 244 de pasaje din scrierile lui Chiril; în a doua etapă, Sever reia textele, adăugîndu-le de fiecare dată un comentariu în care demonstrează că, înțelese în contextul lor, pasajele din operele lui Chiril sînt favorabile monofizismului",
    "732": " în această confutație sînt citate adesea, pe lîngă contextele fragmentelor din Chiril aflate în discuție, alte texte patristice, fie în sprijinul propriei teze (de exemplu, în cazul lui Atanasie), fie pentru a le respinge (cazul citatelor din Teodoret) în anii petrecuți ca patriarh la Antiohia, Sever a început să scrie cel mai complex tratat al său, Contra gramaticului nelegiuit, în care combate Apologia conciliului de la Calcedon a lui Ioan de Cezareea (cf p 000; tratatul atacă și opera analoagă a lui Ioan de Scitopolis) împărțit în trei cărți de mărime diferită (a doua ne-a parvenit incompletă), tratatul a fost completat abia în timpul primului său exil egiptean, către 520 Textul respectă ordinea operei combătute, dar e plin de digresiuni și de repetiții Prima carte respinge afirmația conform căreia opoziția față de Calcedon ascunde intenția de a legitima greșeala lui Eutihie, care confunda cele două naturi în Cristos",
    "733": " în următoarele două, Sever combate interpretarea adversarului său, care îl citește pe Chiril ca și cum ar fi calcedonian Acesta consideră compatibile formulele „o singură natură a Dumnezeului Logos întrupată” și „două naturi unite în mod inseparabil” și susține că Chiril nu a combătut teza lui Todoret potrivit căreia sînt două naturi în Cristos, ci afirmația că sînt două persoane în schimb, pentru Sever, physis, natura, și hypostasis și prosôpon, persoana, sînt identice, deoarece el conferă termenului physis sensul de entitate individuală cu existență în sine (în timp ce natura este ceea ce e comun diferitelor ipostasuri) în consecință, a susține existența a două substanțe echivalează cu a susține existența a două ipostasuri, repetînd astfel eroarea celor care spun că, în Cristos, ființa umană ar exista în mod autonom înainte de unirea cu Logosul Unirea ipostatică constă în schimb în faptul că natura (sau ipostasul) Logosului se unește cu trupul dotat cu suflet rațional, primit de la Fecioară; în acest sens se vorbește așadar despre „o natură a Dumnezeului Logos întrupată”, și nu despre două naturi, pentru că acest lucru ar echivala cu admiterea a două ipostasuri, adică a doi Cristoși",
    "734": " Ultima parte a operei (III, 31-40) discută textele patristice invocate ca argumente de către adversar, adăugînd apoi un florilegiu propriu pentru a demonstra că Părinții Bisericii nu au admis niciodată existența a două naturi distincte în Cristos după unirea ipostatică în perioada 515-520 se desfășoară schimbul de scrisori dintre Sever și gramaticul Sergiu, un literat care trăia probabil în dioceza Halebi, în patriarhatul Antiohiei Acesta îi scrisese episcopului de Halebi, Antoninus, deoarece considera drept insuficientă formula „Nu spunem că proprietățile sînt separate”, inclusă în mărturisirea de credință impusă celor care se converteau de la difizism la monofizism; Sergiu crede că, așa cum se spune că există o singură natură a Dumnezeului Logos întrupat, tot astfel trebuie afirmată unitatea proprietăților sale, care, ca atare, nu e nici divină, nici umană, ci proprie lui Cristos Antoninus îi trimite scrisoarea patriarhului său, care îi răspunde lui Sergiu susținînd că, după unirea ipostatică, proprietățile divine și umane rămîn distincte, și nu separate, așa cum carnea și spiritul, unindu-se, formează unica natură umană, deși fiecare își păstrează, fără a putea fi confundate, proprietățile naturale",
    "735": " Insistența cu care Sergiu își susține propria poziție și faptul că el cere explicații ulterioare duc la prelungirea schimbului epistolar pînă la un total de patru scrisori trimise de Sergiu și trei răspunsuri din partea lui Sever în ultima, Sergiu, după ce citează diverse pasaje din epistolele lui Sever, declară că aderă la poziția sa, care corespunde tradiției Părinților Bisericii Tot în traducere siriacă s-a păstrat amplul dosar al controversei dintre Sever și Iulian de Halicarnassus Aceasta a început în anii în care amîndoi erau exilați în Egipt, lîngă Alexandria, ca urmare a politicii filocalcedoniene a lui Iustin încă de la Constantinopol, unde în jurul anului 510 episcopul de Halicarnassus îl ajutase pe Sever să provoace depunerea patriarhului Macedonius, între cei doi prieteni apăruseră primele neînțelegeri privind compatibilitatea trupului lui Cristos înainte de înviere Atunci cînd, prin 520, Iulian, în contextul polemicii cu difiziții, a compus în Egipt Tomul în care respingea această teză, i l-a trimis lui Sever însoțit de o scrisoare în care îi cerea să-l analizeze, sperînd că va putea obține sprijin pentru poziția sa de la o autoritate recunoscută printre monofiziți",
    "736": " Abia după cinci luni, Sever i-a răspuns că nu e de acord cu el, în termeni generali; de fapt, între timp compusese o cuprinzătoare Critică a Tomului Iulian i-a trimis o nouă scrisoare, cerîndu-i să-i trimită Critica; aceasta a fost urmată de o a doua epistolă a lui Sever, care se plîngea de faptul că Iulian făcuse deja public textul Tomului După o altă scrisoare a lui Iulian, care între timp își procurase Critica, Sever a răspuns printr-o lungă scrisoare în care a făcut un rezumat al Criticii Ulterior, în Propozițiile eretice, a trecut la expunerea și respingerea celor opt propoziții în care Iulian își concentrase doctrina Acesta a publicat o a doua ediție a Tomului, cu adăugiri; a urmat Contra blasfemiilor lui Sever, în zece tomuri; după aceea, pentru a se apăra de acuzația că a aderat la maniheism și la eutihianism, Iulian a compus Apologia (citată și ca Discurs împotriva maniheilor și a eutihienilor), rezumîndu-și propria poziție în zece anateme",
    "737": " Pentru a combate aceste tratate, Sever a scris succesiv Contra adăugirilor și Contra Apologiei lui Iulian La tratatul Contra blasfemiilor lui Sever nu a răspuns imediat; a făcut-o poate mai tîrziu, într-o operă intitulată Contra lui Felicissimus, din care s-au păstrat doar cîteva fragmente Scrierea lui Iulian este citată în Apologia tratatului Philalethes, compusă de Sever pentru a combate tentativa adepților lui Iulian de a folosi afirmațiile din Philalethes ca probe în favoarea opiniilor proprii Toată această controversă a avut loc înainte de 528, an în care întregul dosar a fost tradus în siriacă de Pavel din Calinice (cîteva fragmente au fost recuperate din manuscrisele catenare exegetice) în mod tradițional, i se atribuia lui Iulian o poziție eutihiană potrivit căreia Logosul, prin actul unirii ipostatice, își transformase propria umanitate, făcînd-o inalterabilă Acuzîndu-l pe Iulian că în acest fel face ca suferința și moartea lui Cristos să fie doar aparente, adversarii au definit poziția lui drept aftartodocetism, adică o doctrină în care afirmarea caracterului indestructibil și impasibil al trupului submina inevitabil realitatea umanității Cuvîntului",
    "738": " Istoricii moderni, nevoiți să constate că Iulian credea totuși în realitatea Patimilor, considerau că, în viziunea acestuia, Cristos, din proprie voință, își făcuse trupul să simtă din nou suferința obișnuită într-un studiu din 1924, R Draguet a propus o interpretare diferită Potrivit lui Iulian, natura umană, prezentă deja în întregime în Adam, fusese creată ca indestructibilă, însă această condiție fusese irosită prin păcatul originar, iar caracterul său alterabil care decurge de aici, asociat cu concupiscența, se transmite tuturor descendenților lui Adam, născuți tocmai din imboldul dorințelor trupești în esență, pentru Iulian condiția de alterabilitate și mortalitate este în mod necesar o stare de păcat, care se transmite individului înaintea oricărui act de voință al său, prin simpla sa participare la natura umană în schimb, pentru Sever, descendenții lui Adam se nasc muritori, dar nu și păcătoși; natura lor compozită îi face însă, în mod firesc, să aibă un caracter perisabil",
    "739": " Din aceste premise opuse iau naștere, în mod inevitabil, cristologii antitetice După Sever, Logosul indestructibil și nepieritor, întrupîndu-se, devine în mod firesc alterabil și muritor; după Iulian, deoarece ultima condiție este consecința păcatului și nu a naturii umane ca atare, Logosul a devenit într-adevăr om, însă, fiind născut în afara păcatului, este indestructibil Fiind Logos incapabil de suferință, chiar și ca om, chiar și supus Patimilor, Cristos rămîne impasibil; suferințele sale nu sînt „naturale”, ca ale celorlalte ființe umane, ci „voluntare” Mai mult, tocmai pentru că nu trebuia să moară, Cristos a putut să ofere moartea sa din proprie voință pentru mîntuirea lumii Caracterul paradoxal al acestor formule, scoase din context, le-a permis lui Sever și adversarilor ulteriori ai lui Iulian să-l eticheteze drept eutihian și docetist Contestată la început, această interpretare a lui Draguet pare să fie astăzi larg acceptată Cît despre scrierile lui Iulian, în afară de scrisorile inserate în dosarul controversei cu Sever, traduse în siriacă, și în afară de pasajele citate de adversarul său, n-au supraviețuit din ele decît fragmente",
    "740": " Ne-au rămas de la Sever 125 de omilii de amvon, adică rostite din amvonul episcopal din Antiohia între 512 și 518; au fost traduse în siriacă întîi de Pavel din Calinice, către 530, și apoi de Iacob din Edesa, prin 700; cea mai mare parte din aceste două traduceri a ajuns pînă la noi Conform clasificării din studiile lui A Baumstark, predicile sînt repartizate de obicei în patru grupuri: cele pentru sărbătorile principale ale anului liturgic; cele pentru sărbătorile sfinților; explicațiile lecturilor duminicale; discursurile ocazionale și doctrinale în general Omilia 2 a fost găsită abia în 1976 Numai omilia 77 s-a păstrat în greacă, pentru că a fost uneori transmisă sub numele lui Grigorie de Nyssa și Hesychius de Ierusalim, însă numeroase fragmente în grecește s-au transmis prin florilegiile și catenariile exegetice Două omilii s-au păstrat și în versiune coptă Separat de această culegere, ne-au rămas în siriacă alocuțiunea pronunțată de Sever după numirea sa ca patriarh de Antiohia și un fragment dintr-o omilie consacrată înălțării la Cer a lui Cristos, citat de Sever însuși în a treia epistolă către Iulian; apoi, în coptă, o predică despre Fecioară",
    "741": " Omiliile sînt importante pentru istoria liturghiei, deoarece întreaga culegere e dispusă în ordine cronologică, fapt ce permite reconstituirea parțială a anului liturgic al Bisericii antiohiene la începutul secolului al VI-lea; în plus, predicile conțin uneori și mențiuni privind lăcașele de cult în care au fost ținute, constituind așadar și o sursă de date importantă pentru istoria acestora Pe de altă parte, aceste discursuri ilustrează modul în care patriarhul traducea în termeni pe înțelesul poporului doctrina pe care o apăra în operele cu specific doctrinar; ele propovăduiesc monofizismul și îi combat pe iudei, pe manihei și cristologiile concurente Tematicile privind întruparea Logosului erau abordate mai ales în catehezele din Miercurea Sfîntă, destinate celor ce urmau să fie botezați de Paști: este cazul omiliilor 21 (3 aprilie 513), 42 (26 martie 514), 70 (15 aprilie 515), 90 (30 martie 516), 109 (22 martie 517), 123 (11 aprilie 518) Sever a întreținut o vastă corespondență, care a fost adunată în 23 de cărți cu un total de circa 4",
    "742": "000 de scrisori (4 cărți de epistole scrise înainte de a deveni patriarh, 10 din perioada patriarhatului, 9 începînd cu exilul); mai tîrziu a fost alcătuit un extras (Eklogai), și el în mai multe cărți, cuprinzînd circa 700 de scrisori din perioada patriarhatului A șasea carte din această selecție, conținînd 123 de scrisori, a fost tradusă în siriacă în 669, de către preotul Atanasie din Nisibi, și s-a păstrat pînă azi Pe baza altor manuscrise siriece de proveniență monofizită s-au putut publica încă 118 scrisori sau fragmente de corespondență, iar alte cîteva au fost găsite și editate recent Firește, trebuie adăugate cele deja menționate, adresate lui Sergiu și lui Iulian din Halicarnassus Unele scrisori s-au păstrat, tot în siriacă, în Istoria bisericească atribuită de obicei lui Zaharia Retorul (în realitate, acesta nu e decît unul din izvoarele operei); printre ele, autoapărarea adresată împăratului în ajunul întoarcerii la Constantinopol, după exil",
    "743": " Puține epistole s-au păstrat în coptă și în arabă Catenariile ne-au restituit însă numeroase fragmente în greacă Destinatarii și conținuturile scrisorilor sînt foarte diverse; ele constituie o sursă importantă de informații despre viața ecleziastică și controversele teologice din acea perioadă Dacă scrisorile din cartea a șaptea din Eklogai se referă mai cu seamă la chestiuni bisericești, printre celelalte se găsesc numeroase expuneri doctrinare Așa sînt (pentru a nu menționa decît foarte puține exemple) cele două epistole scrise contelui Ecumenius cu privire la necesitatea de a apăra distincția dintre proprietățile și acțiunile trupului și cele ale Logosului în cadrul unirii ipostatice; sau cea trimisă lui Maron (păstrată fragmentar), unde natura și ipostasul individual sînt considerate identice; sau cea adresată locuitorilor din Emesa pentru a respinge teza unui membru al acelei comunități care nega faptul că Logosul înviase cu trup de carne Din scrisorile privitoare la evenimentele contemporane, trebuie amintită, de exemplu, aceea, bogată în citate biblice, prin care sînt consolați și încurajați călugării monofiziți expulzați din Antiohia și din alte localități în vremea împăratului Iustin și risipiți în Orient",
    "744": " Chestiuni teologice și exegetice sînt discutate în lungul răspuns trimis șambelanului Eupraxios, care îi pusese lui Sever o serie de întrebări referitoare la teme doctrinare (nașterea Logosului, întruparea sa, patimile etc) și la exegeza unor pasaje din Scripturi (de exemplu, de ce în Gal 3,13 Cristos este numit „blestem”; de ce a fost poruncită circumcizia; care este interpretarea anumitor cuvinte ale lui Isus) O culegere cuprinzînd 366 de imnuri liturgice în greacă, dintre care 295 atribuite lui Sever, a fost tradusă în siriacă între 619 și 629 de către Pavel, episcop de Edesa, care a introdus în text, din rațiuni de ritm, numeroase modificări și adaosuri; în 675, Iacob din Edesa a revizuit culegerea, semnalînd interpolările și inserînd traduceri literale ale originalului Cum imnurile sînt dispuse în funcție de cele opt tonuri utilizate, culegerea a fost numită Octoechos Imnurile sînt dedicate unor evenimente și personaje din istoria evanghelică, în special celor legate de marile sărbători (Naștere, Paști, Cincizecime, înălțarea la Cer…), însă și unor figuri de martiri sau Părinți ai Bisericii (Grigorie Taumaturgul, Atanasie, Vasile cel Mare…), unor patriarhi, episcopi și împărați, precum și unor evenimente din actualitate (invazia hunilor, războiul cu perșii, cutremure) sau conțin învățături (împotriva mîniei, împotriva teatrului și dansului, aceasta din urmă fiind o temă care apare și în omilii); altele au ca temă diversele ore ale zilei (imnuri pentru dimineață și seară), categoriile comunității (clerici, călugări, fecioare, văduve) și altele",
    "745": " în general, imnurile au ca punct de pornire o frază luată din Scripturi în sfîrșit, sub numele lui Sever s-au mai transmis cîteva rînduieli liturgice în siriacă, a căror autenticitate însă nu e deloc sigură; este vorba în speță de o Anaforă (liturghie euharistică) și de două slujbe de botez (una mult mai scurtă decît cealaltă) Liturghia coptă a iacobiților conține cîteva rugăciuni atribuite lui Sever Talent extraordinar, Sever cunoaște foarte bine Scriptura și tradiția patristică la care recurge în mod constant pentru a-și susține afirmațiile Ca scriitor este destul de repetitiv, însă se exprimă foarte limpede și e un abil dialectician Așa cum am văzut, toate scrierile sale doctrinare sînt polemice; Sever e nevoit să-și expună și să-și precizeze tezele confruntîndu-le cu opinii opuse, mai ales cînd răspunde unor atacuri El i-a combătut pe calcedonieni pe de o parte, pe eutihieni și pe aftartodocetiști pe de altă parte",
    "746": " Monofizismul său a fost numit de moderni verbal, deoarece, în esență, nu diferă de orientarea lui Chiril și de cea calcedoniană; însă n-ar fi putut accepta niciodată limbajul celor două naturi, pentru faptul că el echivala natura cu ipostasul, după cum am arătat deja, îl obliga să detecteze nestorianismul în orice distincție a naturilor în Logosul întrupat în acest sens a combătut Tomul papei Leon, care atribuia naturii umane acțiuni proprii; cum acțiunile proprii presupun o existență în sine proprie, acest lucru echivalează, pentru Sever, cu a atribui naturii umane o existență în sine autonomă, așadar cu o poziție nestoriană Sigur, așa cum am văzut, Sever face o distincție între acțiunile omului și cele ale divinității în Cristos (numai primul, de exemplu, poate suferi și muri), care continuă să existe după unirea ipostatică, fără ca esența specifică (poiotês physikê) a unora să poată fi transmisă celorlalte (prin urmare, fără confuzie: contra opiniei gramaticului Sergiu); însă, dată fiind unitatea subiectului, a Logosului, Sever neagă ideea că ar putea fi repartizate atît omului, cît și lui Dumnezeu",
    "747": " După întrupare, există un singur ipostas sau natură a Cuvîntului și, ca atare, și o singură acțiune (energeia) Pe de altă parte, tocmai distincția dintre proprietăți și dintre acțiuni îi permite lui Sever să afirme, în opoziție cu Iulian, că, înainte de înviere, trupul Logosului este muritor și degradabil Sever a vrut să rămînă tot timpul fidel învățăturii lui Chiril, însă a păstrat și aspectele radicale ale acesteia, pe care Chiril însuși ajunsese să le treacă sub tăcere, cum e cazul anatematismelor Lupta dusă de Sever pe mai multe planuri în același timp a împiedicat părțile implicate să-l înțeleagă așa cum trebuie Mai cu seamă studiile din secolul al XX-lea, începînd cu cele ale lui J Lebon, au acordat importanța cuvenită intențiilor și doctrinei lui \n\nBibliografie Ediții ale operelor lui Sever: Discursuri către Nefalie și Scrisori către Sergiu: J Lebon, CSCO 119-120, 1949",
    "748": " Philalethes: R Hespel, CSCO 133-134, 1952 Contra gramaticului nelegiuit: J Lebon, CSCO 93-94; 101-102, 111-112, 19522 Scrieri polemice contra lui Iulian de Halicarnassus: R Hespel, CSCO 244-245 (1964); 295-296 (1968); 301-302 (1969) Apologia tratatului Philalethes: R Hespel, CSCO 318-319, 1971 (în CSCO sînt și textul siriac și traducerea) Omilii: versiunea lui Iacob din Edesa este editată în mai multe fascicule din PO între 1906 și 1977; pentru detalii cf CPG III, nr 7035; pentru edițiile celorlalte omilii ibidem, nr 7036-7038 Scrisori: EW Brooks, The Sixth Book of the Select Letters of Severus Patriarch of Antioch in the Syriac Version of Athanasius of Nisibis, 2 vol, London, 1902-1904, retip 1969; pentru celelalte scrisori Idem, în PO XII/2 (1915); XIV/1 (1920); SP Brock, „Some New Letters of the Patriarch Severos”, în Studia Patristica XII (TU 115), Akademie Verlag, Berlin, 1975, pp",
    "749": " 17-24; cf, de asemenea, CPG III, nr 7070-7071 Imnurile sînt editate și traduse de EW Brooks în PO VI/1 (1909); VII/5 (1911) Fundamental rămîne studiul lui J Lebon, Le monophysisme sévérien, J van Linthout, Louvain, 1909; Idem, „La christologie du monophysisme syrien”, în A Grillmeier, H Bacht (ed), Das Konzil von Chalkedon, I, pp 452-602 Bibliografie mai recentă în F Graffin, „Sévère d’Antioche”, în DSp XV, 1989, coll 748-751 însă privitor la cristologia lui Sever acum cf mai ales A Grillmeier, Le Christ dans la tradition chrétienne II/2 (1989), trad fr Cerf, Paris, 1993, pp 37-244 De asemenea, IR Torrance, Christology after Chalcedon Severus of Antioch and Sergiu the Monophysite, Canterbury Press, Norwich, 1988 Despre Nefalie: S Helmer, Der Neuchalcedonismus (supra, p",
    "750": " 000), pp 151-159 Despre Iulian de Halicarnassus: R Draguet, Julien d’Halicarnasse et sa controverse avec Sévère d’Antioche sur l’incorruptibilité du corps du Christ Étude d’histoire littéraire et doctrinale suivie des fragments dogmatiques de Julien (texte syriaque et traduction grecque), Impr P Smeesters, Louvain, 1924 \n19 Ioan de Scitopolis \nEpiscop de Scitopolis, în Palestina, între 536 și 550, Ioan – zis și Scolasticul – avea o cultură impresionantă pentru vremea sa; este unul din primii reprezentanți de seamă ai neocalcedonismului Nu se știe aproape nimic despre viața lui, iar operele sale s-au pierdut aproape în întregime Prin 510 a compus o scriere în trei cărți despre întrupare, în care apăra nu numai formula de la Calcedon, ci și teologia lui Chiril; a fost combătut de Vasile din Cilicia printr-o scriere în șaisprezece cărți pe care Fotie a citit-o (Biblioteca, cod",
    "751": " 107) și din care provin și informațiile privitoare la aceste două opere pierdute: în primele 13 cărți, scrise sub formă de dialog, Vasile ataca prima carte a scrierii lui Ioan, iar ultimele trei combăteau celelalte două cărți din opera adversarului Printre tezele lui Ioan combătute de Vasile se numărau afirmația potrivit căreia Logosul a pătimit cu trupul și formula teopaschită „unul din Sfînta Treime a pătimit”; discuția era legată în mare măsură de interpretarea unor pasaje din Scripturi între 512 și 518, adică în timpul patriarhatului lui Sever de Antiohia, Ioan a scris o lungă Apologie a conciliului de la Calcedon, compusă din cel puțin opt cărți (care ar putea fi identică totuși cu opera precedentă), din care s-au păstrat fragmente în Contra gramaticului nelegiuit a lui Sever de Antiohia A scris și un tratat Contra lui Sever din care s-a păstrat un fragment citat la al șaptelea conciliu ecumenic (787)",
    "752": " De asemenea, a fost primul autor al unor scolii la corpusul scrierilor lui Pseudo-Dionisie Areopagitul; mai tîrziu, în secolul al XII-lea, aceste scolii au fost amestecate cu cele ale lui Maxim Mărturisitorul, însă o traducere siriacă a lui Dionisie, însoțită de majoritatea scoliilor lui Ioan (efectuată nu mai tîrziu de secolul al VIII-lea) ne permite să le identificăm \n\nBibliografie Pentru texte cf indicațiile din CPG III, nr 6850-6852 Scoliile la Dionisie se găsesc în PG 4, 15-432; 527-576; cf H Urs von Balthasar, Liturgia cosmica L’immagine dell’universo in Massimo il Confessore, trad it AVE, Roma, 1976 \n20 Ioan din Cezareea \nîn ciuda progreselor făcute în ultimele decenii, cunoștințele noastre în privința acestui personaj rămîn nesigure Pe baza unei informații nu tocmai clare, transmise de Anastasie Sinaitul, s-a spus că ar fi autorul unui florilegiu chirilian difizit combătut de Sever de Antiohia în Philalethes, însă această idee s-a dovedit a fi falsă",
    "753": " împotriva lui Ioan – chiar dacă autorul n-a vrut să-i pomenească numele – e îndreptată însă o altă operă a lui Sever, Contra gramaticului nelegiuit, păstrată doar în siriacă (cf p 000) Pe de altă parte, se știu foarte puține lucruri despre activitatea lui Ioan: era preot și gramatic la Cezareea, însă nu se știe precis dacă e vorba de Cezareea din Capadocia sau de cea din Palestina O adnotare pe marginea unui manuscris al unei scrisori a lui Filoxen din Mabbug conține numele lui Ioan, menționat în legătură cu un sinod al teologilor neocalcedonieni ținut la Alexandria între 514 și 518; Ioan ar fi redactat epistola sinodală adresată împăratului Anastasius Exactitatea notei a fost însă pusă sub semnul întrebării Din scrisoarea lui Filoxen rezultă că acesta ar fi primit de la destinatar, împreună cu epistola sinodală, o apologie a conciliului de la Calcedon, potrivit căreia acest conciliu era în perfectă concordanță cu tradiția Părinților Bisericii; ar putea fi vorba (crede M",
    "754": " Richard) despre aceeași apologie combătută de Sever, căruia i-ar fi fost trimisă de Filoxen Sigur este doar faptul că din Apologia conciliului de la Calcedon scrisă de Ioan n-au rămas decît fragmentele citate de Sever \n\nAcestea ne permit să ne facem o idee despre conținutul operei, organizată în patru părți în prima era expusă doctrina celor două naturi și erau respinse criticile monofiziților la adresa calcedonienilor; în a doua parte erau trecute în revistă relațiile lui Chiril cu orientalii, pentru a demonstra concordanța dintre doctrina acestuia și cea calcedoniană în partea a treia se critica un tratat precedent al lui Sever, Discursuri către Nefalie; urma, în fine, un florilegiu de texte patristice Unele fragmente din această operă, în greacă, se găsesc și în florilegiul intitulat Doctrina Sfinților Părinți privitoare la întruparea Cuvîntului (Doctrina Patrum de incarnatione Verbi), sub numele de Eulogiu din Alexandria Cercetări recente, mai cu seamă ale lui M",
    "755": " Richard, au confirmat că îi pot fi atribuite lui Ioan 17 Capitole contra acefalilor și o scriere Contra aftartodocetiștilor, precum și două scurte extrase referitoare la Ioan 8,44 și 10,18, transmise într-un manuscris catenar exegetic despre Evanghelia lui Ioan, ce făceau probabil parte dintr-o omilie sau dintr-un tratat contra iudeilor; toate aceste texte poartă în manuscrise numele lui Ioan Gramaticul într-un manuscris de la muntele Athos s-au păstrat două omilii ale lui Ioan contra maniheilor, unele extrase din acestea fiind reperabile în texte antimaniheiste ulterioare Același manuscris conține și un Dialog al unui ortodox cu un maniheu, transmis și printre operele lui Ioan Damaschinul sub titlul Dialog al lui Ioan ortodoxul cu un maniheu; pe baza confruntării cu omiliile, M Richard a propus ca dialogul să-i fie atribuit lui Ioan din Cezareea, lucru ce pare să fie confirmat de studiile recente Efortul de a împăca doctrina lui Chiril al Alexandriei cu formula de la Calcedon dovedește că Ioan este unul din reprezentanții principali ai neocalcedonismului",
    "756": " \n\nBibliografie Ediție critică a tuturor textelor: M Richard, Iohannis Caesariensis presbyteri et grammatici opera quae supersunt (CChrSG 1) Brepols-Leuven University Press, Turnhout Leuven, 1977 (Dialogul cu un maniheu este editat de M Aubineau) \n21 Efrem din Amida, patriarh de Antiohia \nNăscut la Amida, Efrem vorbea limba siriacă, însă ulterior a învățat bine greaca A ajuns comes orientis (vicar pentru cele 15 provincii ale diocezei din Orient) și a fost prețuit de toată lumea pentru că era cinstit și drept, astfel încît, atunci cînd Eufrasius, patriarhul Antiohiei, a pierit în groaznicul cutremur din 29 mai 526, Efrem a fost ales ca succesor al acestuia, în 527 După un al doilea cutremur dezastruos, ce a avut loc în 528, Efrem a reconstruit orașul, care a primit numele de Theoupolis A devenit omul-simbol al calcedonienilor și nu a ezitat să-i persecute pe monofiziți, prevalîndu-se de legile promulgate de Iustin I și provocînd chiar reacții violente ale populației antiohiene (531), pînă cînd Iustinian a îmblînzit legislația antimonofizită a predecesorului său",
    "757": " După numirea lui Antim ca patriarh de Constantinopol, Sever s-a putut muta în capitală în 535 (cf p 000) și atunci Efrem i-a scris papei Agapet pentru a denunța uneltirile monofiziților la Constantinopol Situația s-a schimbat în favoarea calcedonienilor o dată cu sosirea papei la Constantinopol în 536 și cu condamnarea monofiziților la sinodul din același an; Efrem a profitat de acest lucru pentru a efectua în iarna 536-537 o călătorie în diocezele aflate sub jurisdicția sa, cu scopul de a-i elimina, chiar și prin cele mai violente mijloace, pe ultimii monofiziți în 537 sau 538, un sinod format din 132 de episcopi din patriarhatul antiohian a aprobat formula lansată la conciliul de la Calcedon și l-a anatemizat pe Sever în 540, Chosroes I, regele perșilor, a invadat Siria și a distrus Antiohia; Efrem a trebuit să fugă în Cilicia, dar s-a reîntors fără îndoială la puțin timp după aceea, imediat ce perșii au plecat",
    "758": " în preajma sărbătorii Paștilui din 540, Efrem a participat la Gaza la un sinod care urma să-l judece pe patriarhul calcedonian de Alexandria, Pavel din Tabena, și să condamne origenismul; Efrem însuși s-a situat pe poziții antiorigeniste, fiind influențat de călugării de la mănăstirea din Sava, de lîngă Ierusalim, unde fusese găzduit după sosirea sa la Gaza A murit după 18 ani de patriarhat, deci în 545 (potrivit altora, care plasează numirea sa în 526, în 544) Din nefericire, toate operele sale s-au pierdut, cu excepția cîtorva fragmente (una singură ar putea fi completă) Despre scrierile lui ne informează Fotie, care cunoștea o culegere în trei volume, dar descrie numai două din ele (Biblioteca, cod 228-229) Codexul 228 conținea numeroase scrisori; Fotie face un amplu rezumat al epistolei către un anume Zenovie din Emesa, din gruparea acefalilor, în care Efrem aborda, între altele, problema Trisaghion-ului (prin 470, patriarhul monofizit de Antiohia, Petru Fulon, adăugase formulei „Sfînt, sfînt, sfînt” din liturghie completarea „care a fost răstignit pentru noi”, ce orienta adjectivul Sanctus către Fiu, cu intenție monofizită), afirmînd că nu era o dovadă în sine de erezie; tot aici apăra Tomul către Flavian al lui Leon cel Mare, respingînd criticile aduse textului de către monofiziți",
    "759": " Printre celelalte scrisori existau două adresate lui Iustinian și două lui Antim din Trapezunt, ulterior patriarh de Constantinopol; în a doua epistolă trimisă acestuia, Efrem sublinia că recunoașterea a două naturi într-un singur ipostas nu presupune deloc ideea de diviziune Scrisoarea adresată lui Mega din Bereea este caracteristică pentru orientarea neocalcedoniană a lui Efrem, care susținea aici necesitatea de a accepta ambele formule – „unire ipostatică în două naturi” și „o singură natură a Logosului întrupată” –, din respect pentru hotărîrile de la Calcedon în codex, scrisorile erau urmate de șapte panegirice sub formă de omilie, însă Fotie ne informează doar despre ocazia cu care au fost rostite, nu și despre conținutul lor Al doilea codex conținea patru tratate Primul combătea interpretarea pe care adepții lui Sever o dădeau unui pasaj din a doua epistolă a lui Chiril al Alexandriei către Succensus; ei spuneau că ființa umană se compune din două naturi, suflet și trup, însă acestea sînt separabile doar în mod abstract, astfel încît „nu înțelegem cele două naturi separat, ci spunem că există una a unei singure ființe”; după Efrem, „una” desemnează ipostasul, și nu natura",
    "760": " El dezvolta apoi, cu ajutorul unui dosar de extrase patristice, o argumentare prin care nega echivalența dintre physis și hypostasis Scrierea ar putea fi aceea din care se cunoaște un fragment ce ar proveni „din a treia carte contra lui Sever”, dedicată celor două tipuri de voință, divină și rea, care se nasc din facultatea volitivă a sufletului (Anastasie Sinaitul citează un al doilea fragment din aceeași scriere) Al doilea tratat era un răspuns la cinci întrebări puse de scolasticul Anatolie; aici, Efrem afirma, între altele, că Isus Cristos a înviat cu tot cu trup, că Adam a fost creat nemuritor (o opinie care îl apropie de poziția lui Iulian de Halicarnassus), că evanghelistul Ioan supraviețuiește undeva împreună cu Enoh și Ilie, în așteptarea sfîrșitului lumii Al treilea tratat, scris pentru doi asceți din Cilicia, Domnus și Ioan, lua apărarea conciliului de la Calcedon și a formulelor „un singur iposts al Logosului întrupat” și „un singur prosôpon”",
    "761": " Și în acest caz ne întrebăm dacă e vorba despre „apologia conciliului de la Calcedon și a Tomului Sfîntului Leon” din care provin mai multe fragmente, citate la al treilea conciliu de la Constantinopol, ce conțin afirmația că Cristos era perfect din punct de vedere uman, dotat cu toate proprietățile Al patrulea tratat din codexul 229 răspundea acuzațiilor pe care i le aduseseră lui Efrem unii călugări teopaschiți; și aici monofizismul era combătut cu citate din Sfinții Părinți, luîndu-se apărarea Tomului lui Leon Ioan Damaschinul citează un scurt fragment dintr-un tratat Despre Ioan Gramaticul și sinod Un fragment dintr-o scriere împotriva filozofului și preotului Acaciu din Apameea conține definiții bazate pe etimologii ale unor termeni tehnici folosiți în controversa cristologică Un codex de la Veneția conține douăsprezece anateme îndreptate contra lui Nestorie și a lui Eutihie, despre care e greu de spus dacă alcătuiesc un text autonom sau o parte dintr-o scriere mai amplă",
    "762": " în fine, fragmente din cîteva predici (despre Evr 4,15, despre Cain, despre mărgăritar) sînt, în parte probabil, în parte cu certitudine, false După cum am spus, Efrem e unul din reprezentanții cei mai tipici ai neocalcedonismului, fapt dovedit chiar de efortul său de a reuni formula despre unica natură a Logosului întrupată cu cea calcedoniană „în două naturi”; el poate face acest lucru în virtutea unei clarificări terminologice prin care este reinterpretată, în prima formulare a lui Chiril și în general în textele acestuia, physis ca hypostasis, ceea ce îi permite să reformuleze astfel: „un singur ipostas a Logosului întrupat” Chiar și unirea ipostatică, tipic chiriliană, este considerată în concordanță cu conciliul de la Calcedon Caracteristice pentru tendința neocalcedoniană sînt, de asemenea, cristologia alcătuirii (unde, pentru Efrem, în Cristos, o synthesis se realizează nu în planul celor două naturi, ci în acela al ipostasurilor) și negarea unui ipostas autonom al naturii umane a lui Cristos, care nu trebuie definită ca anipostatică – ceea ce ar echivala cu a o defini ca inexistentă – ci enipostatică, pentru că există realmente, însă doar în ipostasul Logosului",
    "763": " \n\nBibliografie Fotie, Biblioteca, cod 228-229, ed și trad fr R Henry, Photius, Bibliothèque, IV, Les Belles Lettres, Paris, 1965, pp 114-174; fragmentele în PG 86/2, 2104-2109; S Helmer, Der Neochalkedonismus, cit, pp 263-265; 271-272 Cf și CPG III, nr 6902-6916 Studii: J Lebon, „Ephrem d’Amid, patriarche d’Antioche”, în Mélanges d’histoire offerts à Ch Moeller I, Université catholique de Louvain, Séminaire historique, Louvain, 1914, pp 197-214; S Helmer, Der Neochalkedonismus, cit, pp 185-195 \n22 Iustinian I \nNu vom vorbi aici despre aspectele referitoare la personalitatea lui Iustinian (împărat de la 1 august 527 pînă la 14 noiembrie 565) care nu sînt legate de activitatea sa de autor de scrieri teologice (firește, nu putem spune cît au contribuit la compunerea lor și alții, teologi „profesioniști”) El era profund convins că împăratul trebuie să apere puritatea credinței, pentru că triumful ortodoxiei și eliminarea erorilor aduc pacea în Biserică, necesară pentru bunăstarea imperiului",
    "764": " Deși recunoștea autoritatea Bisericii romane în materie de credință, s-a considerat de fapt îndrumătorul și legislatorul Bisericii De aceea, nu s-a ocupat de teologie ca un teolog mai mult sau mai puțin diletant care își elaborează propria opinie, ci cu scopul de a pune la punct teologia oficială menită să constituie osatura întregii legislații imperiale El a făcut din neocalcedonism teologia oficială a imperiului Așa cum am văzut, una din trăsăturile acestui curent este acceptarea formulei monahilor sciți potrivit căreia „unul din Sfînta Treime a suferit”, ce permitea sublinierea unității celor două naturi în Cristos, într-o tentativă de reapropiere de monofiziți Inițial Iustinian fusese circumspect în privința acestei formulări, însă ulterior a acceptat-o (scrisoarea către papa Ioan al II-lea, din 15 martie 533) Nu s-a împăcat însă cu monofizismul și prin Ordonanța împotriva lui Antim, Sever, Petru și Zoara, din 6 august 536, confirma anatemele pronunțate de sinodul ținut la Constantinopol în același an, în mai și iunie, sub conducerea lui Mena, sinod menit să ratifice depunerea patriarhului Antim și condamnarea lui Sever de Antiohia, protejatul lui Antim, de către papa Agapet (cf",
    "765": " p 000) Deși ordonanța consfințea respingerea deopotrivă a nestorianismului și monofizismului, în această circumstanță particulară lovea în cel de-al doilea O expunere teologică împotriva acestui curent este Tratatul dogmatic contra monofiziților, compus sub formă de epistolă adresată unor călugări din Alexandria pe care patriarhul Zoil îi convertise, sau era pe cale să-i convertească, de la monofizism la doctrina calcedoniană (probabil în 542-543) Prin intermediul a numeroase citate din Părinții Bisericii, în special din Atanasie și – mai ales – din Chiril, autorul încearcă să găsească temeiuri pentru doctrina potrivit căreia Cristos este în două naturi, deși în textele chiriliene invocate această formulare nu apare, ci „din două naturi” Condamnarea nestorianismului este, bineînțeles, o constantă a tratatului, lucru firesc din perspectiva unei politici religioase menite să-i recupereze cu orice preț pe monofiziți, a căror separare de imperiu era pentru Iustinian mult mai gravă decît aceea a nestorienilor",
    "766": " în această direcție evoluează complexa și, din multe puncte de vedere, dureroasa problemă a celor Trei Capitole La sfîrșitul lui 543 sau la începutul lui 544, Iustinian a promulgat un edict – din care, din nefericire, n-au rămas decît cîteva fragmente – unde se expunea adevărata credință și se arunca anatema împotriva persoanei și a operelor lui Teodor de Mopsuestia, precum și împotriva anumitor scrieri ale lui Teodoret al Cyrului (cele în care îl atacă pe Chiril și conciliul de la Efes) și ale lui Iba din Edesa (epistola către Mari): trei nume legate de doctrina lui Nestorie Denumirea de Trei Capitole depinde de faptul că, dacă în mod curent erau desemnate drept capitole (kephalaia, capitula) chiar anatematismele, în acest caz au fost denumite astfel scrierile anatemizate Pentru a obține aprobarea papei Vigilius, Iustinian l-a făcut să vină la Constantinopol în 547; după tergiversări și refuzuri, Vigilius a condamnat cele Trei Capitole într-o scrisoare adresată patriarhului Mena (11 aprilie 548), condamnare pe care a retras-o însă repede, din cauza reacției episcopilor occidentali, și a cerut convocarea unui conciliu",
    "767": " în 551, Iustinian a promulgat un alt edict, intitulat Declarație de dreaptă credință împotriva celor Trei Capitole, în care, după expunerea doctrinei trinitare opuse lui Arie și Sabellius, urma un paragraf mult mai amplu, consacrat problemei cristologice; era expusă aici doctrina neocalcedoniană referitoare la Cristos „alcătuit dintr-o natură și din cealaltă” (synthetos ex hekateras physeôs), argumentată cu pasaje din Sfinții Părinți, în special din Chiril, și erau condamnate pozițiile lui Nestorie și Eutihie Urma o serie de anateme prin care era reconfirmată în mod explicit și detaliat condamnarea lui Teodor și a scrierilor lui Teodoret și Iba, reafirmîndu-se totodată legitimitatea unei condamnări post mortem a lui Teodoret în august 552, împăratul convoca la Constantinopol al cincilea conciliu ecumenic, pentru a pune lucrurile la punct La 5 mai 553, cînd conciliul a început în cele din urmă, Iustinian le-a trimis episcopilor participanți o scriere (typos) în care stipula din nou condamnarea celor Trei Capitole și atrăgea atenția conciliului asupra acesteia",
    "768": " La 14 mai 553, un alt document emis de Vigilius în urma a nenumărate presiuni condamna anumite doctrine ale lui Teodor, însă – în ciuda insistențelor lui Iustinian asupra acestui punct, așa cum am văzut – nu și amintirea acestuia Totuși, la 8 decembrie, Vigilius a ratificat condamnarea celor Trei Capitole pronunțată de conciliu, provocînd reacții violente în Occident și, mai cu seamă, o ruptură cu Bisericile din patriarhatul Aquileia, care nu se va remedia decît în 689 S-a păstrat și o altă scriere a lui Iustinian referitoare la această chestiune: o scrisoare lungă și dură împotriva unei opere pierdute, al cărei autor, necunoscut, lua apărarea celor Trei Capitole în contextul controverselor iscate în jurul lui Origen (cf supra, pp 000-000), Iustinian le-a trimis în 543 celor cinci patriarhi un Tratat contra nelegiuitului Origen și a odioaselor sale doctrine, din care s-a păstrat exemplarul trimis lui Mena, patriarhul de Constantinopol",
    "769": " în el erau stigmatizate și respinse cu ajutorul unor citate biblice și patristice mai multe teze atribuite, uneori fără îndreptățire, marelui Alexandrin: Fiul este inferior Tatălui, iar Duhul Sfînt Fiului; Fiul nu-l poate vedea pe Tatăl, nici Duhul Sfînt pe Fiul; Fiul și Duhul Sfînt sînt creaturi; noi sîntem cu Fiul într-o relație analoagă aceleia în care este Fiul cu Tatăl; puterea lui Dumnezeu este limitată; sufletele preexistau și li s-au dat trupuri după ce iubirea lor pentru Dumnezeu a slăbit; un suflet se poate întrupa de mai multe ori; și sufletul lui Cristos preexista și era unit cu Logosul înainte de a se întrupa; astrele au suflet; trupurile se nasc sferice; va veni apocatastaza pentru nelegiuiți și pentru demoni; și multe altele împăratul îi poruncea lui Mena să-i adune pe episcopii prezenți la Constantinopol împreună cu egumenii ca să aprobe anatemizarea lui Origen; procesul-verbal al acestei adunări urma să fie semnat și de ceilalți episcopi și stareți",
    "770": " Florilegiul alcătuit din douăzeci și patru de extrase din tratatul lui Origen despre Principii, anexat documentului, este important pentru reconstituirea textului grecesc al operei, chiar dacă trebuie utilizat cu prudență, deoarece poate conține denaturări, cu atît mai mult cu cît citatele nu par să fie luate direct din opera lui Origen, ci din memoriul călugărilor palestinieni; adversarii i-au atribuit de multe ori lui Origen, izolîndu-le de context, idei pe care el le propune doar ca posibilități sau pe care intenționa chiar să le respingă (cf vol I, pp 000-000) Scrierea se încheie cu zece anatematisme în martie sau aprilie 553, Iustinian a trimis episcopilor reuniți pentru conciliu, înainte însă de începerea acestuia, o Epistolă despre Origen și adepții săi în care prezenta sintetic greșelile călugărilor palestinieni origeniști, sublinia legătura lor cu doctrinele pitagorice și platonice despre preexistența sufletelor și cerea conciliului condamnarea lor Aceasta a fost pronunțată, însă, din cîte se pare, nu de către conciliul ecumenic care a început la 5 mai (în documentele căruia nu figurează dezbaterea unei asemenea teme), ci în cadrul unui sinod special care s-a desfășurat anterior, o synodos endêmousa (cf",
    "771": " p 000) Evagrie spune (Istoria Bisericii IV, 39-41) că, spre sfîrșitul vieții, Iustinian ar fi promulgat un edict în favoarea aftartodocetiștilor, care s-a pierdut Pe baza unei vechi tradiții, împăratul este considerat și autorul imnului Fiul Unul-născut și Logos al lui Dumnezeu, inclus în liturghia lui Ioan Hrisostomul \n\nBibliografie Scrierile teologice ale lui Iustinian sînt editate în PG 86/1, pp 945-1152, însă edițiile critice ulterioare sînt preferabile Epistola către patriarhi contra lui Origen: ACO III, pp 189-214 E Schwartz, Drei dogmatische Schriften Iustinians (AAM NF 18), Giuffrè, Milano 19732, conține Tratatul dogmatic contra monofiziților (incomplet în PG), Epistola contra celor Trei Capitole și Declarația de dreaptă credință Textele teologice ale lui Iustinian sînt reunite în M Amelotti, L Migliardi Zingale, Scritti teologici ed ecclesiastici di Giustiniano, Giuffrè, Milano, 1977 \n23 Ipatie de Efes \nPrima informație pe care o avem despre el se referă la anul 531, cînd împăratul Iustinian l-a însărcinat să meargă să-l întîmpine, împreună cu patriarhul Eusebiu de Constantinopol și cu preotul Eusebiu, pe marele anahoret Sava, care venea la Constantinopol ca mesager al episcopilor din Palestina (Chiril din Scitopolis, Viața Sfîntului Sava 70; cf",
    "772": " și infra, p 000) îl regăsim la dezbaterea ce reunește cinci episcopi calcedonieni și șase severieni, desfășurată la Constantinopol în 532 sau la începutul lui 533 din dispoziția lui Iustinian (relatarea celor petrecute la colocviu îi aparține altui participant de orientare difizită, Inocențiu din Maroneea, și a fost editată de E Schwartz în ACO IV/2, 1914, pp 169-184) Purtător de cuvînt al calcedonienilor, Ipatie s-a făcut remarcat, între altele, pentru că a afirmat (pe drept cuvînt, așa cum au dovedit cercetătorii moderni) că nu sînt apolinariste textele lui Chiril și ale altor autori aduse ca probă de partea adversă și pentru că a pus sub semnul îndoielii autenticitatea scrierilor lui Pseudo-Dionisie Areopagitul, care își fac intrarea în istorie cu această ocazie (cf p 000) în a doua parte a anului 533, Ipatie s-a dus la Roma cu un alt episcop, tot din însărcinarea lui Iustinian, pentru a obține de la papa Ioan al II-lea acordul pentru condamnarea unor călugări din Constantinopol care negau teza potrivit căreia Cristos care a pătimit și a murit ar fi parte a Sfintei Treimi",
    "773": " De la 2 mai la 4 iunie 536, Ipatie a participat la sinodul de la Constantinopol prezidat de patriarhul Mena și menit să-l condamne pe Antim din Trapezunt, ales patriarh de Constantinopol în 535 cu ajutorul severienilor, pe care papa l-a declarat însă destituit, în înțelegere cu împăratul, în februarie sau martie 536, hotărîre confirmată de către sinod în 537-538, Ipatie era încă episcop de Efes, așa cum dovedește inscripția despre care vom vorbi imediat; a murit înainte de 552, an în care apare numele altui episcop de Efes \n\nO inscripție de 35 de rînduri găsită la Efes la începutul secolului XX conține o dispoziție a lui Ipatie referitoare la îngroparea creștinilor Cei care se ocupă de ei, spune inscripția, procedează la fel cum a făcut Iosif din Arimateea cu trupul lui Isus Biserica episcopală din Efes, cu hramul Fecioarei Maria, organizează în acest scop un grup de bărbați (decani) și de femei (canonice) și își asumă plata cheltuielilor de înmormîntare; este etichetată drept „lăcomie iudaică” și sacrilegiu față de trupul Domnului orice tranzacție legată de înmormîntări",
    "774": " Dispoziția lui Ipatie este determinată, probabil, de edictul privitor la înmormîntări promulgat de Iustinian în 537 și valabil la Constantinopol \n\nO importanță literară mai însemnată aveau Chestiunile diverse (Symmikta zêtêmata), în care Ipatie răspundea întrebărilor puse de Iulian din Atramiția, episcop al unei dioceze subordonate Efesului Din ele s-a păstrat un singur fragment (ceva mai mult de două pagini tipărite) în care Ipatie îi răspunde lui Iulian, care se temea să introducă imagini în biserici, că porunca biblică privitoare la imagini poate fi aplicată cu moderație acolo unde nu mai există pericolul idolatriei, pentru a-i ajuta pe oamenii simpli să se instruiască Această atitudine deschisă față de adorarea imaginilor corespunde unei poziții, dacă nu unanim, oricum larg reprezentate în Biserică și susținute, printre alții, și de marii Capadocieni Ipatie pare să transpună aici, într-o formă pe înțelesul celor simpli, argumentația din Deuteronomul 4,19 conform căreia Dumnezeu le-a îngăduit păgînilor să venereze astrele ca să nu se închine la opera propriilor mîini; astfel, lumina materială și strălucirea decorațiunilor unei biserici poate conduce către lumina inteligibilă și imaterială a lui Dumnezeu (S",
    "775": " Gero) Prin serii de manuscrise exegetice s-au transmis numeroase fragmente din opera lui Ipatie Există trei (din care două în latină) dedicate Psalmilor, insuficiente însă pentru a demonstra că Ipatie compusese un întreg comentariu al acestei cărți Manuscrisele dintr-un catenar consacrat profeților minori conțin 95 de fragmente referitoare la acest grup de cărți (nu sînt reprezentați Agheu și Maleahi), distribuite în proporții diferite (de la un fragment pentru Avdie, la cîte 23 pentru Osea și Zaharia) Subiectele sînt introduse prin simpla formulă „al lui Ipatie”, astfel încît nu putem fi pe deplin siguri că e vorba de autorul nostru; neobișnuit e faptul că în fragmente nu se vorbește deloc despre chestiunile cristologice care l-au preocupat pe Ipatie din Efes Autorul vrea, înainte de toate, să clarifice semnificația textului și arată uneori cum s-a realizat aceasta în epoca lui Cristos și a Bisericii Interpretarea tipologică este doar ocazională, ca în cazul tradițional al lui Iona, typos al lui Cristos (fragm",
    "776": " 1 despre Iona); însă în celelalte fragmente referitoare la aceeași carte avem interpretări istorico-literare în sfîrșit, catena lui Niceta din Heracleea despre Luca conține cinci fragmente din opera lui Ipatie, însă e greu de stabilit dacă ele provin dintr-un comentariu, sau din omilii (așa cum au propus unii), ori din Chestiunile diverse: așa ar putea sta lucrurile cu fragmentul 4, care încearcă să explice că e posibil ca ruga lui Isus pentru iertarea ucigașilor săi (Luca 23,24) să se fi împlinit și, în același timp, iudeii să fi fost pedepsiți prin distrugerea Ierusalimului și împrăștierea poporului lor \n\nBibliografie Toate textele sînt editate, cu introducere, de F Diekamp, Analecta Patristica Texte und Abhandlungen zur griechischen Patristik, Pont Institutum Orient Studiorum, Roma, 1938, pp 109-153 De asemenea, S Gero, „Hypatius of Ephesus on the Cult of Images”, în Christianity, Judaism and Other Greco-Roman Cults",
    "777": " Studies for Morton Smith at Sixty, ed J Neusner, II, Brill, Leiden, 1975, pp 208-216 \n24 Eustațiu Monahul \nAcest autor e cunoscut doar grație unei Epistole către Timotei scolasticul despre cele două naturi, contra lui Sever, scrisă pe la jumătatea secolului al VI-lea El îi asimilează pe monofiziții extremiști, cum e Timotei Eluros, cu vechii docetiști și afirmă că toți cei care au declarat că Cristos a venit în trup au propovăduit implicit cele două naturi Susține că Sever de Antiohia, deși afirmă că respinge opiniile lui Timotei, în realitate le apără Eustathius aduce ca probe și analizează un mare număr de citate din scrierile lui Sever pentru a demonstra că acesta se contrazice continuu; pentru noi sînt prețioase aceste pasaje în limba greacă din scrierile lui Sever, pierdute în redactarea originală (și în unele cazuri pierdute definitiv), chiar dacă unele citate, mai ales cele din Contra gramaticului nelegiuit, nu au corespondent în versiunea siriacă cunoscută de noi, ceea ce dă naștere unei probleme, încă nerezolvată",
    "778": " \n\nBibliografie Text editat și introducere în Diversorum postchalcedoniensium auctorum collectanea I: Pamphili Theologi opus, ed JH Declerck; Eustathii Monachi opus, ed P Allen (CChrSG 19), Brepols, Turnhout, 1989, pp 391-474 \n25 Leonțiu din Bizanț \nUn grup de tratate cristologice s-a păstrat sub numele lui Leonțiu sihastrul sau călugărul; elemente prezente în text ne determină să le situăm în anii 529-543 în această perioadă sînt atestate diverse personaje cu numele Leonțiu, dintre care patru sînt identificate cu autorul respectivelor tratate în studiul fundamental al lui F Loofs din 1887 Astăzi însă aceste identificări sînt admise doar parțial Sigură este identificarea autorului cu Leonțiu din Bizanț, menționat de Chiril din Scitopolis (Viața Sfîntului Sava 72; Viața lui Chiriac 13): un călugăr pe nume Leonțiu, originar din Bizanț, îl însoțește la Constantinopol în aprilie 531 pe Sava, trimis de episcopul de Ierusalim pentru a-i cere lui Iustinian scutiri fiscale; în timpul disputelor teologice, Leonțiu apără conciliul de la Calcedon, însă Sava îl îndepărtează cînd descoperă că e origenist, iar Leonțiu rămîne la Constantinopol și, după aceea, contribuie la introducerea în cercurile imperiale a unor reprezentanți ai origenismului palestinian, printre care Domițian și Teodor Ascida (cf",
    "779": " p 000) Născut la Constantinopol prin 480-490, Leonțiu povestește într-o scriere a sa împotriva nestorienilor și a eutihienilor că și el a fost nestorian, dar s-a lepădat de acea rătăcire datorită anumitor „bărbați divini” Probabil în urma acestei „convertiri” a fost primit la Noua Lavră, lîngă Ierusalim în 514, Leonțiu făcea parte din grupul de călugări origeniști izgoniți de egumenul Agapet din Noua Lavră; ei aveau să fie reprimiți de către succesorul lui Agapet în 520 (Chiril din Scitopolis, Viața Sfîntului Sava 36; cf p 000) Pentru perioada cît a stat la Constantinopol, l-am putea identifica pe autorul nostru și în persoana unui „Leonțiu monahul, egumen al propriei chilii și topoteret al întregului deșert”, care a participat la conciliul ținut sub conducerea lui Mena la Constantinopol în 536 și menit să condamne monofizismul lui Sever (însă M Richard consideră că acest personaj este Leonțiu din Ierusalim)",
    "780": " După o perioadă petrecută la Noua Lavră și o vizită la Ierusalim la începutul anului 540, Leonțiu s-a întors la Constantinopol pentru a apăra orientarea origenistă care, așa cum am văzut, avea să fie condamnată la scurtă vreme după aceea printr-un edict al lui Iustinian A murit probabil la Constantinopol, în a doua jumătate a anului 543 Titlul Trei cărți contra nestorienilor și a eutihienilor a fost dat de H Canisio unui număr de trei tratate reunite sub un prolog unic pe care el le-a publicat în 1725 într-o versiune latină (textul grec a fost editat ulterior de A Mai) Primul tratat este dedicat respingerii „opuselor aparențe susținute de Nestorie și Eutihie în privința divinității și a umanității Domnului” Autorul susține că adepții celor doi pot fi foarte bine definiți drept „susținători ai unor aparențe contrarii (enantiodokêtai), deoarece unii afirmă că în Mîntuitor este aparentă divinitatea, iar ceilalți umanitatea",
    "781": " însă rădăcina celor două erori opuse este aceeași: confuzia dintre natură și ipostas; acest lucru îl determină, pe de o parte, pe Nestorie să afirme că sînt două ipostasuri (ca o consecință a separării naturilor), iar pe de altă parte, pe Eutihie să admită o singură natură (ca o consecință a unirii ipostatice) Tratatul se încheie cu un florilegiu patristic în opinia lui M Richard, scrierea nu atacă atît cele două erezii menționate, ci pe adversarii antiorigeniști ai autorului A doua operă a trilogiei este un dialog împotriva calcedonienilor, care s-au lăsat amăgiți de aftartodocetiști, a căror doctrină Leonțiu o descrie pornind de la polemica lui Sever de Antiohia cu Iulian din Halicarnassus Și al treilea tratat îi combate pe aftartodocetiști, care, crede autorul, au comis aceleași erori ca și Pavel din Samosata, Diodor din Tars, Nestorie și Teodor de Mopsuestia La sfîrșitul tratatului și înainte de obișnuitul florilegiu patristic, Leonțiu citează și respinge numeroase texte ale acestuia din urmă",
    "782": " Rezolvarea (Epilysis) silogismelor propuse de Sever are forma unui dialog (însă cei doi interlocutori nu au individualitate; e vorba de un expedient pentru prezentarea argumentelor și a contraargumentelor) între un „acefal” (cf p 000; de fapt, un monofizit severian) și un ortodox Un scurt prolog afirmă că scrierea reprezintă o aprofundare a unor teme tratate în trilogia precedentă, la solicitarea cîtorva credincioși ortodocși care cred că adversarii utilizează acum argumente noi în raport cu cele deja combătute de Leonțiu Scrierea aprofundează examenul critic al identității dintre natură și ipostas, autorul susținînd că în Cristos ipostasul divin și uman este unul, proprietățile fiind așadar comune, însă în sensul că aparțin unui singur individ, nu că ar putea fi atribuite unei unice naturi; dacă se poate spune că Isus e vizibil și invizibil, muritor și nemuritor și așa mai departe, cele două calități nu îi pot fi atribuite potrivit aceluiași aspect, iar în urma unirii își păstrează fiecare proprietatea sa naturală",
    "783": " Cele Treizeci de capitole contra lui Sever sînt o apărare sintetică a doctrinei celor două naturi; scrierea a fost inserată integral în florilegiul din secolele VII-VIII intitulat învățătura Sfinților Părinți despre întruparea Logosului astfel încît este singura dintre operele lui Leonțiu care a beneficiat de o ediție critică atunci cînd F Diekamp a editat florilegiul Pentru celelalte scrieri, depindem încă de edițiile lui A Mai din 1833 și 1844, reproduse de Migne, însă ar fi neapărat necesară o ediție critică în afară de cele Treizeci de capitole, învățătura Sfinților Părinți citează numeroase fragmente sub numele lui Leonțiu; F Loofs considerase că fac parte dintr-o operă pierdută a aceluiași autor, Scoliile, din care ar proveni și Rezolvarea și cele Treizeci de capitole și din care ar deriva și alte opere atribuite în manuscrise lui Leonțiu: Despre cele șapte, Contra nestorienilor și Contra monofiziților S-a dovedit însă că fragmentele sînt extrase din tratatul Contra nestorienilor și a eutihienilor",
    "784": " Cele două tratate împotriva nestorienilor și monofiziților menționate mai sus sînt atribuite în manuscrise unui călugăr numit Leonțiu din Ierusalim, recunoscut astăzi ca o figură diferită de cea a lui Leonțiu din Bizanț (cf pp 000-000) Tratatul Despre cele șapte este, conform manuscriselor, opera „lui Leonțiu scolasticul bizantin, compusă întocmai după prelegerile (apo phônes) lui Teodor, avă mult iubit de Dumnezeu și preaînțelept filozof”; se consideră că trimiterea se referă la Teodor din Raithu și că scrierea e redactată după 560 în ce privește omiliile atribuite în manuscrise lui „Leontie, prezbiter de Constantinopol”, și publicate în PG împreună cu operele lui Leonțiu din Bizanț, acestea trebuie trecute în seama altui autor (cf pp 000-000) Merită însă amintită și opinia celor ce continuă să atribuie unui singur autor scrierile din corpusul lui Leonțiu (în afară de Despre cele șapte), care ar fi mai legat de neoplatonismul lui Proclus și mai puțin influențat de origenism (S",
    "785": " Otto) Cristologia lui Leonțiu e în strînsă legătură cu antropologia sa Respingînd definiția aristotelică a sufletului ca primă entelehie a unui corp fizic, Leonțiu consideră că sufletul este o substanță imaterială dotată cu mișcare proprie, așadar o definește în mod cu totul independent de trup, și face din suflet și trup două substanțe complete; fiecare din ele este perfectă în sine și poate fi considerată imperfectă numai în raport cu ipostasul întregului ale cărui părți ele sînt prin voința divină, și nu în virtutea unei necesități intrinsece Ipostasul este ceea ce există în mod separat; în ființa umană, sufletul și trupul au așadar în comun ipostasul, însă fiecare din cele două are o natură și o definiție proprie în alcătuirea lui Cristos funcționează un raport analog cu cel dintre suflet și trup în individ Logosul s-a unit cu o natură umană individuală (însă dotată cu toate caracterele speciei) și completă (trup și suflet; Logosul nu înlocuiește sufletul – ceea ce ar fi apolinarism – tocmai pentru că în primul rînd sufletul omenesc are nevoie de mîntuire)",
    "786": " Unirea dintre divin și uman nu este pentru Leonțiu o simplă unire morală, așa cum li se reproșa antiohienilor și lui Nestorie, pentru că în acest caz nu există o adevărată unire; pe de altă parte, nu e nici o contopire în care totul se amestecă și nu se mai poate distinge ceea ce este propriu umanului, respectiv divinului; ci este în așa fel încît, în ea, fiecare dintre elementele unite își păstrează proprietățile, însă acestea aparțin toate unui singur individ Această teză a raportului paritar dintre divin și uman îl ajută pe Leonțiu să evite una dintre problemele cristologiei lui Chiril al Alexandriei, respectiv preponderența elementului divin, care tinde să-l pună în umbră pe cel uman în persoana lui Cristos De fapt, cristologia lui Leonțiu este influențată mai mult de cristologia marilor Capadocieni decît de Chiril Pe de altă parte, respingerea doctrinei conform căreia trupul lui Cristos înainte de înviere este nedegradabil are, ca și în polemica antiiulianistă a lui Sever de Antiohia, motivații soteriologice: Logosul nu și-ar fi însușit trupul lui Adam așa cum era înainte de păcat, pentru că a venit să-l izbăvească tocmai pe Adam păcătosul",
    "787": " Chiar dacă nu și-a însușit păcatul, și-a însușit totuși, prin urmare, trupul celui care a păcătuit, precum și sufletul acestuia Perfecta asemănare dintre carnea lui Cristos și aceea a ființei umane păcătoase face posibilă imitarea lui Cristos de către aceasta și, ca atare, etica (Dialog contra aftartodocetiștilor, PG 86, 1348-1349) Niciodată nu a existat suflet omenesc neîntinat de păcat voluntar sau involuntar, doar sufletul Domnului a rămas neatins de vreun fel de păcat, chiar și de cel făptuit cu gîndul; și tocmai faptul că pedeapsa ce urmează păcatului nu a găsit nici o cale către El, a oprit-o, a circumscris-o și, ca urmare, a îndepărtat-o și de cei vinovați: „Moartea a murit pentru că a gustat din carnea Celui care era fără păcat” (ibidem, PG 86, p 1332) Nu avem spațiu aici pentru o expunere mai amplă a teologiei lui Leonțiu, care rămîne, de altfel, un autor judecat în multe feluri",
    "788": " Dacă unii (V Grumel) au subliniat importanța contribuției sale la precizarea noțiunilor de natură și ipostas, în special celui de-al doilea (care desemnează existența autonomă, kath’heauto), așadar la teologia unirii ipostatice, alții (M Richard) au insistat asupra aspectelor detestabile ale personalității acestui scriitor, iar D Stiernon îl califică drept „sofist, mai degrabă decît filozof (în sensul originar al celor doi termeni)”, aservit școlii sale teologice Pînă și importanța origenismului său este evaluată în mod diferit; o serioasă opoziție a întîmpinat propunerea lui DB Evans de a interpreta antropologia lui Leonțiu în cadrul doctrinei evagriene (origeniste) a intelectelor preexistente, sugerînd astfel că Cristos al lui Leonțiu ar fi singurul, dintre atîtea intelecte, care i-a rămas credincios în contemplație Logosului divin Oricum, în urma studiilor lui Richard, Leonțiu nu mai este considerat un neocalcedonian (ca atunci cînd i se atribuiau scrierile lui Leonțiu din Ierusalim), ci un calcedonian riguros; chiar expresia, tipic chiriliană, „unire după hypostasis” este evitată de el în favoarea expresiei „unire după ousia”",
    "789": " \n\nBibliografie Ediții: Contra nestorienilor și a eutihienilor: PG 86/1, pp 1268-1396 Rezolvarea: PG 86/2, pp 1916-1945 Treizeci de capitole: PG 86/2,  pp 1901-1916 și, mai bine, F Diekamp, Doctrina Patrum de incarnatione Verbi, Aschendorff, Münster, 19812, pp 155-164 în PG 86/1-2 sînt și celelalte opere din corpus Studii: V Grumel, „Léonce de Byzance”, în DTC IX/1, 1926, coll 400-426; M Richard, „Léonce de Byzance était-il origéniste?”, în REByz 5 (1974), pp 31-66 (= Idem, Opera minora III, Brepols, Turnhout; Univ Press, Leuven, 1977, nr 57); S Otto, Person und Subsistenz Die philosophische Anthropologie des Leontios von Byzanz Ein Beitrag zur spätantiken Geistesgeschichte, Fink, München, 1968; DB Evans, Leontius of Byzantium: An Origenist Christology, Dumbarton Oaks Center for Byzantine Studies, Washington, 1970; L Perrone, „Il «Dialogo contro gli aftartodoceti» di Leonzio di Bisanzio e Severo di Antiochia”, în CrSt 1 (1980), pp",
    "790": " 411-442; A Grillmeier, Le Christ dans la tradition chrétienne II/2, trad fr Cerf, Paris, 1993, pp 247-309 \n26 Leonțiu din Ierusalim \nAșa cum am arătat, corpusul atribuit lui Leonțiu în PG 86 conține o scriere Contra monofiziților și una Contra nestorienilor, atribuite în manuscrise unui călugăr pe nume Leonțiu din Ierusalim Propunerea lui F Loofs de a le identifica cu niște revizuiri ale unei opere pierdute a lui Leonțiu din Bizanț, Scoliile, s-a dovedit neîntemeiată; aceste două opere provin, probabil, de la alt autor, a cărui personalitate literară a fost studiată pentru prima dată de M Richard (1944) Acesta a stabilit că Leonțiu din Ierusalim, și nu Leonțiu din Bizanț, a fost apocrisarul călugărilor palestinieni care a participat, la Constantinopol, la discuția cu monofiziții din 532-533 și la sinodul din 536 (cf p 000); potrivit lui Richard, florilegiul severian criticat în al doilea apendice al tratatului Contra monofiziților (cf",
    "791": " infra) prezintă afinități notabile cu autorii prestigioși invocați de severieni cu ocazia conferinței din 532 Unele indicii l-au determinat pe M Richard să pună activitatea acestui autor (fără să conteste că acesta, așa cum arată numele său, a locuit un timp și la Ierusalim) mai degrabă în legătură cu Constantinopolul, în special adeziunea sa la neocalcedonism, orientare încurajată de Iustinian (desemnarea unirii celor două naturi în Cristos ca o compunere, synthesis; importanța unirii „după ipostas”; adeziunea la formula teopaschită „unul din Sfînta Treime a pătimit cu trupul”); unii cercetători (A Grillmeier) cred că pot aduce argumente în favoarea acestei teze, însă alții (PTR Gray) plasează activitatea lui Leonțiu mai degrabă la Ierusalim Redactarea scrierilor lui Leonțiu este plasată de M Richard între 538 (moartea lui Sever de Antiohia, care nu pare să mai fie considerat în viață în Contra monofiziților) și 543-544 (începutul controversei celor Trei Capitole, despre care nu se vorbește deloc în cele două opere ale lui Leonțiu)",
    "792": " Tratatul Contra monofiziților se compune de fapt din două opere distincte Prima (PG 86/2, 1769-1804) este constituită din 63 de aporii, adică de probleme propuse de autor monofiziților; citatele din Sfinții Părinți sînt rare A doua (PG 86/2, 1804-1900) este alcătuită din Mărturiile sfinților, care, la rîndul lor, se compun din: (a) o expunere doctrinară; (b) un florilegiu patristic pentru apărarea doctrinei celor două naturi, urmat de critica unor falși apolinariști; (c) răspunsurile la o serie de obiecții monofizite privind valabilitatea conciliului de la Calcedon Genul literar al acestei secțiuni este cel al „întrebărilor și răspunsurilor” încheierea scrierii (coll 1900A rînd 9 – 1901A rînd 2) este o interpolare ulterioară Totodată, începutul Aporiilor dovedește că problemele propuse monofiziților sînt urmarea rezolvării unor aporii lansate de aceștia, și chiar în interiorul secțiunii se fac trimiteri la teme deja discutate, care însă nu apar în textul aflat la dispoziția noastră",
    "793": " Acest lucru ne permite să conchidem că cele două scrieri reprezintă doar apendice ale unei opere vaste, pierdute, în care erau combătuți severienii; așa cum spune Richard, aceasta trebuie să fi ocupat întregul prim volum al vechii ediții a operelor lui Leonțiu, din care a ajuns pînă la noi doar al doilea, cu cele două apendice și tratatul Contra nestorienilor Așa cum rezultă din prolog, Contra nestorienilor trebuie să fi avut la origine opt cărți; ultima, în care autorul își propunea să examineze concepția nestoriană a unității persoanei lui Cristos, din nefericire s-a pierdut (dacă a fost scrisă) Așa cum a relevat L Abramowski, importante sînt citatele din textele nestoriene, care par să provină dintr-o operă precedentă a aceluiași autor, pierdută pentru noi Temele fiecărei cărți, anunțate în introducere, sînt: I unirea naturilor umană și divină; II există un singur ipostas în Cristos; III",
    "794": " eroarea nestoriană de a vorbi despre doi Fii; IV Fecioara ca Theotokos; V Cristos, prin natură, nu e numai om, ci și Dumnezeu; VI Logosul nu e un om purtător de Dumnezeu, ci Dumnezeu întrupat; VII despre formularea „unul din Sfînta Treime a pătimit” Richard subliniază că și această operă aparține genului întrebărilor și răspunsurilor; fiecare capitol începe cu obiecția nestorianului, care este apoi respinsă însă nu e vorba de un nestorianism real, ci de o construcție a polemicii calcedoniene, diametral opusă monofizismului Leonțiu s-a străduit în special să scoată noțiunea de ipostas din acea impasse în care ajunsese în urma eforturilor făcute pentru a aplica alcătuirii persoanei lui Cristos definiția ipostasului elaborată de teologia trinitară a Capadocienilor Potrivit acesteia, ipostasul este individualitatea concretă ce rezultă în urma reunirii proprietăților (idiômata) referitoare la o natură (ousia) care, prin definiție, este tocmai ceea ce e comun mai multor indivizi; ipostasul e opus naturii așa cum particularul (to idion) e opus comunului (to koinon)",
    "795": " în plan trinitar, Logosul preexistent este una din cele trei ipostasuri („persoane”) ale Treimii, care au toate una și aceeași natură, cea divină Ipostasul Logosului este definit tocmai ca reunirea proprietăților Logosului în cadrul naturii divine: faptul că este născut (în timp ce Tatăl dă naștere, iar Duhul Sfînt purcede), faptul de a nu fi începutul purcederii Duhului Sfînt etc Problema constă atunci în transferarea noțiunii de ipostas în planul întrupării (sau al „economiei”): în ce mod, în individul Cristos, e posibilă o natură umană, adică o reunire a proprietăților umane, fără ca al doilea ipostas, cel uman, să se adauge celui divin? Era vorba de justificarea în planul categoriilor gîndirii raționale a formulării de la Calcedon (care susținea existența în Cristos a unui ipostas cu două naturi), evitîndu-se atît soluția nestoriană (două ipostasuri sau prosôpa, a Logosului, respectiv a lui Cristos, într-o relație reciprocă unică definită ca henôsis), cît și cea monofizită (un singur ipostas, însă și o singură physis, riscul fiind acela de a strivi realitatea umană a lui Cristos)",
    "796": " Ca atare, Leonțiu afirmă că Logosul și-a asumat o natură (umană) individuală (physin idikên tina), și nu pur și simplu natura umană în general însă el lărgește definiția ipostasului: acesta rezultă din reunirea mai multor proprietăți (idiômata) într-un subiect realmente existent, și aceasta atît în cazul în care aceste proprietăți aparțin toate unei singure naturi (e situația Logosului în cadrul Treimii sau a individului uman), cît și cînd aparțin mai multor naturi (este cazul persoanei lui Cristos) Astfel, Leonțiu acceptă pentru Cristos doar ipostasul Logosului divin, și acestuia (și nu naturii divine) i se adaugă proprietățile naturii umane, nu în sensul că acestea ar exista anterior într-un ipostas unit apoi cu ipostasul Logosului, ci în sensul că își dobîndesc existența tocmai pentru că sînt reunite cu Logosul Leonțiu reia aici noțiunea de enhypostatos, elaborată de teologia calcedoniană și neocalcedoniană: fiecare din cele două naturi ale lui Cristos este „enipostatică”, adică este reală, existînd în sine în unicul ipostas comun",
    "797": " Unirea (prin tradiție: henôsis) celor două naturi este descrisă aici ca o constituire (synthesis) în planul proprietăților, astfel încît asumarea naturii umane nu implică un adaos de ipostasuri, ci numai un adaos de „idiomuri” la unicul ipostas al Logosului Acest raționament, elaborat prin confruntare critică mai degrabă cu nestorianismul (chiar dacă, așa cum am spus, e un nestorianism teoretic) decît cu monofizismul, pune în mod inevitabil accentul pe caracteristicile divine ale persoanei lui Cristos într-adevăr, insistența asupra miracolelor și a miraculosului în tradiția evanghelică este unul dintre aspectele prin care Leonțiu din Ierusalim se deosebește de Leonțiu din Bizanț Importante sînt și diferențele la nivelul antropologiei; așa cum am văzut, pentru Leonțiu din Bizanț, unirea sufletului cu trupul nu derivă din natura proprie a acesteia, ci se produce prin voință divină, în timp ce pentru Leonțiu din Ierusalim trupul și sufletul sînt unite printr-o necesitate naturală",
    "798": " Acest lucru îi permite celui dintîi să se folosească de analogia cu ființa umană pentru a explica relația dintre divin și uman în Cristos, pe cînd cel de-al doilea renunță complet la un asemenea procedeu \n\nBibliografie Ediții: Contra monofiziților: PG 86/2, 1769-1901 Contra nestorienilor: PG 86/1, 1400-1768 Studii: M Richard, „Leonce de Jérusalem et Leonce de Byzance”, în MSR 1 (1944), pp 35-88 (= idem, Opera minora III Brepols, Turnhout; Univ Press, Leuven, 1977, nr 59); A Grillmeier, Le Christ dans la tradition chrétienne II/2, trad fr Cerf, Paris, 1993, pp 365-416 \n27 Leonțiu din Constantinopol \nSub numele lui Leonțiu, preot din Constantinopol, au ajuns pînă la noi unsprezece omilii: 1 Despre nașterea lui Ioan Botezătorul (incompletă); 2 Pentru duminica Floriilor; 3 Pentru duminica Floriilor (existentă în două redactări); 4 Despre Iov; 5",
    "799": " Despre Iov; 6 Despre soția lui Iov și trădarea lui Iuda; 7 Pentru Sfînta Paraschiva (= Vinerea Sfîntă); 8 Pentru Sfintele Paști; 9 Pentru învierea Domnului; 10 Pentru a douăzeci și cincea zi după Paști; 11 Pentru Cincizecime Unele dintre aceste omilii (cele două versiuni ale nr 3, a 9-a și a 10-a) s-au transmis și sub numele lui Ioan Hrisostomul Cînd a publicat în 1972 cele două omilii pascale, M Aubineau a arătat că autorul lor nu trebuie confundat nici cu Leonțiu din Bizanț (sub al cărui nume sînt editate două dintre predici în PG 86/2) și nici cu Leonțiu din Ierusalim în 1977, M Sachot a propus, pe baza unor argumente lexicale și stilistice, ca alte 14 omilii, transmise în manuscrise sub diferite nume (Amfilohiu de Iconium, Atanasie de Alexandria, Ioan Hrisostomul, Timotei din Ierusalim sau din Antiohia), să-i fie atribuite aceluiași autor",
    "800": " Ar fi vorba de un scriitor necunoscut, care ar fi folosit aceste nume, ca și pe acela al lui Leonțiu, preot din Constantinopol, pentru a încerca să asigure o cît mai lungă supraviețuire măcar a unei părți din omiletica sa Autorii recentei ediții critice a acestui corpus, C Datema și P Allen, au respins însă această ipoteză și nu au acceptat decît alte trei omilii, atribuite în manuscrise lui Ioan Hrisostomul: 12 Pentru nașterea lui Hristos; 13 Pentru Cincizecime; 14 Pentru Schimbarea la față Ultimii editori redimensionează și opinia cercetătorilor mai vechi, potrivit cărora Leonțiu e în mare măsură un plagiator; ei sînt de părere că raporturile de dependență față de omiliile pseudohrisostomice ce fuseseră semnalate în anumite cazuri (omiliile 1 și 8) merg mai degrabă în sens invers Admit totuși că Leonțiu s-a inspirat din alți autori și că în special în omilia 3 depinde de o predică a lui Proclus din Constantinopol (mort în 446)",
    "801": " Acest fapt stabilește un termen post quem pentru autorul nostru O indicație mai precisă pare să provină din faptul că recentul cutremur de la Constantinopol menționat în prima omilie ar putea fi cel din decembrie 477, care a durat zece zile în orice caz, situarea acestor scrieri în a doua jumătate a secolului al V-lea sau la începutul celui de-al VI-lea li se pare verosimilă editorilor, avînd în vedere dezvoltarea semnificativă a anului liturgic, așa cum reiese din ciclul de omilii 4-8 rostite în Săptămîna Sfîntă, de marți pînă în Duminica Paștilui, sau din omilia 10, consacrată unei sărbători plasate la jumătatea perioadei dintre Paști și Cincizecime, a cărei dată exactă de instituire însă nu o cunoaștem Lui Leonțiu îi place să folosească expediente retorice menite să facă omiliile mai dinamice și să mențină trează atenția; de exemplu, dilată intenționat povestirea biblică prin monologuri (astfel, în omiliile 4 și 5, diavolul meditează asupra diferitelor modalități de distrugere a cinstitului Iov) sau dialoguri (între Zaharia, tatăl lui Ioan Botezătorul, și arhanghelul Gavriil în omilia 1, sau între Petru și iudei, de Cincizecime, în omilia 10), în care sînt ilustrate în manieră dramatică implicațiile teologice și morale ale textelor",
    "802": " Dintre figurile de stil, Leonțiu preferă exclamația, apostrofa, anafora, paralelismul între părțile frazei, cărora li se adaugă uneori rima De asemenea, utilizează un mare număr de cuvinte care, pînă la el, nu se întîlnesc în altă parte, între care numeroase cuvinte compuse (de exemplu, perechea monoglôssos și poikiloglôssos în omilia 11) în centrul predicilor sale se află figura lui Cristos (ceea ce se explică, în parte, prin faptul că, în general, acestea sînt comentarii ale unor pericope evanghelice), iar accentul cade pe puterea sa divină Dat fiind genul textelor, nu ne putem aștepta să găsim aici o cristologie sofisticată; Leonțiu se mulțumește să sublinieze că Dumnezeu și omul sînt uniți și identici în Cristos Foarte prezent e diavolul, instigator al ereziilor; se sublinează și raportul acestuia cu iudeii, în special prin exploatarea și dezvoltarea unor motive existente în Evanghelia după Ioan (mai cu seamă în omilia 8)",
    "803": " \n\nBibliografie Ediție critică plus studiu introductiv: C Datema, P Allen, Leontii presbyteri Constantinopolitani Homiliae (CChrSG 17), Brepols, Turnhout, University Press, Leuven, 1987 Cele două omilii pascale, cu un amplu studiu introductiv, sînt editate de M Aubineau, Hésichyus de Jérusalem, Homélies paschales (cinq homélies inédites) (SChr 187), Cerf, Paris, 1972 Cf, de asemenea, M Sachot, L’homélie pseudo-chrysostomienne sur la Transfiguration CPG 4724, BHG 1975 Contextes liturgiques, restitution à Léonce, prêtre de Constantinople, édition critique et commentée, traduction et études connexes, Lang, Frankfurt/M, Bern, 1981 \n\nîn sfîrșit, oferim cîteva date despre autorii creștini din perioada analizată aici, străini de disputele cristologice \n28 Enea din Gaza \nîn școala din Gaza, cu puțin înainte de Procopius (cf pp 000-000), a apărut Enea Născut probabil prin 450, a studiat filozofia la Alexandria, așa cum ne spune chiar el, cu neoplatonicul Ierocle; ulterior a ținut lecții de retorică, literatură, filozofie și drept la Gaza, dar și în alte localități din Palestina și Siria și, poate, și la Constantinopol",
    "804": " A murit puțin după 518 Prin 490 (invazia vandalilor din 484 e menționată ca un eveniment recent) a compus un dialog de tip platonic intitulat Teofrast sau despre nemurirea sufletelor și învierea trupurilor Interlocutori (acțiunea se desfășoară la Alexandria) sînt atenianul Teofrast, alexandrinul Egipt și siriacul Euxiteu Egipt nu face altceva decît să deschidă dialogul; Teofrast reprezintă neoplatonismul, iar Euxiteu creștinismul care, la sfîrșit, este acceptat și de Teofrast Bogat în citate și în aluzii la literatura clasică, dialogul apără doctrina facerii lumii, combate concepția platonică și neoplatonică a preexistenței și a transmigrației sufletelor, susține teza nemuririi sufletului, a sfîrșitului lumii și a învierii trupurilor Deși atacă doctrinele platonice fundamentale, Enea se inspiră chiar din problematica neoplatonicienilor, autori pe care îi cunoaște foarte bine Opera e o mărturie importantă, chiar dacă tîrzie și lipsită de originalitate, a contactului/conflictului dintre creștinism și platonism Materialul variat este tratat într-un stil nu lipsit de dinamism și eleganță",
    "805": " Ne-au mai rămas de la Enea 25 de scrisori scurte adresate unor prieteni și elevi, scrise cu concizie și eleganță; ele abordează teme de viață cotidiană, subiectele teologice fiind cu totul absente E corespondența unui om echilibrat, afabil, care prețuiește prietenia și simțămintele omenești \n\nBibliografie Ediții: Teofrast: PG 85, 872-1003; ME Colonna, Enea di Gaza Teofrasto, Iodice, Napoli, 1958 Scrisori: L Massa Positano, Enea din Gaza Epistole, Libreria Scientifica, Napoli, 19622 (în ambele cazuri, ed critice, trad it, intr, comentariu) Studii: M Wacht, Aeneas von Gaza als Apologet Seine Kosmologie im Verhältnis zum Platonismus, Hanstein, Bonn, 1969; AM Milazzo, „Dimensione retorica e destinatari nel Teofrasto di Enea di Gaza”, în A Pennacini (ed), Retorica della comunicazione nelle letterature classiche, Pitagora, Bologna, 1990, pp 33-71 \n29 Agapet Diaconul \nE suficientă o prezentare succintă a acestui diacon al Bisericii Sfînta Sofia din Constantinopol (așa cum rezultă din titlul operei sale în manuscrise), a cărui identitate nu corespunde în mod sigur cu a nici unui personaj cunoscut sub acest nume",
    "806": " Mai mult de 80 de manuscrise – dovadă a succesului răsunător al cărții – conțin opera sa, Expunere de capitole cu îndemnuri (Ekthesis kephalaiôn parainetikôn), compusă din 72 de capitole foarte scurte, ale căror prime litere formează acrostihul „Preadivinului și Preaevlaviosului Rege al nostru Iustinian, Agapet, umilul diacon” Opera aparține genului numit „oglinda principiilor”, deoarece prezintă preceptele necesare unei bune guvernări a supușilor însă cele expuse de Agapet rămîn foarte generice, preocuparea lui fiind mai ales aceea de a-l preamări pe împărat: acesta a primit sceptrul împărăției pămîntești, asemănătoare celei cerești (1); el e plasat într-o poziție inaccesibilă oamenilor, din cauza măreției împărăției pămîntești (8); deși e la fel cu ceilalți oameni prin substanța trupului său, împăratul e asemănător cu Dumnezeu prin puterea ce derivă din funcția sa (21); în epoca lui Iustinian s-a realizat statul ideal preconizat de Platon, unde vor domni filozofii sau vor filozofa regii (17); și așa mai departe",
    "807": " Faima însemnată a operei e dovedită și de versiunile în armeană (sec VII) și în slava veche (sec X) \n\nBibliografie Ediții: PG 86/1, 1164-1185 Trad it în S Rocca, „Un trattatista din età giustinianea: Agapeto Diacono”, în Civiltà Classica e Cristiana 10 (1989), pp 303-328 Studii: R Frohne, Agapetus Diaconus Untersuchungen zu den Quellen und zur Wirkungsgeschichte des ersten byzantinischen Fürstenspiegels, St Gallen, 1985 \n30 Gregențiu \nExistă o Viață a lui Gregențiu compusă de Ioan sau Palladius, episcop de Nedschran, în care abundă elementele legendare Născut după unii la Milano, după alții într-o localitate ce trebuie situată poate în Mysia, ar fi stat apoi în Egipt și a fost trimis ulterior ca episcop în Etiopia S-ar fi dus după aceea în Arabia Felix, unde ar fi obținut multe succese în convertirea iudeilor la creștinism",
    "808": " Această poveste ar putea fi legată de creștinarea omeriților din Yemen, intrați sub stăpînirea etiopienilor în epoca lui Iustinian Dar nu putem fi siguri nici măcar că Gregențiu a existat Pe noi ne interesează în măsura în care sub numele său a fost vehiculată scrierea intitulată Legile omeriților (al cărei început s-a pierdut), de fapt o legislație strict teoretică, bazată pe un ideal monastic Tot lui i-a fost atribuită și Disputa cu iudeul Herban, sub forma unui proces-verbal, redactat de Palladius, al unei dispute cu mai multe etape; opera face parte (însă ca un produs secundar) din genul disputelor imaginare dintre creștini și iudei, în care iudeul nu e decît o fantoșă în mîinile autorului creștin Scrierea e de fapt o continuare a celei precedente, care se încheie tocmai cu începutul disputei \n\nBibliografie Ediția celor două opere în PG 86/1, pp 568-620 și 621-784",
    "809": " Cf R Aubert, „Gregentios (Saint)”, în DHGE 21 (1986), coll 1385-1386 \n31 Pavel Silențiarul \nTermenul latin transpus în greacă sub forma silentiaroi îi desemna la Bizanț pe slujbașii (subordonați, administratorului palatului imperial, praepositus sacri cubiculi) ce aveau sarcina de a asigura ordinea și liniștea în palat Unul dintre aceștia, Pavel, a compus două poeme în hexametri, fiecare cu o introducere în metru iambic, dedicate descrierii Sfintei Sofia și, respectiv, amvonului acestei biserici restaurate prin grija lui Iustinian după cutremurul din 557 Primul, cuprinzînd 1029 de versuri, a fost citit în public probabil la 6 ianuarie 563, iar celălalt (304 versuri) puțin mai tîrziu Cele două poeme au o importanță unică, deoarece doar așa ajungem să cunoaștem toate elementele catedralei care au dispărut ulterior, precum și tehnicile de construcție adoptate (notabilă este în al doilea cantitatea de adjective compuse) De la același autor ne-au mai rămas și circa 80 de epigrame, care s-au păstrat în ciclul lui Agazia (prieten și admirator al lui Pavel) în Antologia grecească",
    "810": " Cele mai multe au subiecte erotice, iar temele creștine și păgîne se amestecă în mod liber \n\nBibliografie Cele două Ekphraseis în PG 86, pp 2119-2264 (cu comentariul lui C du Cange la prima); o ediție mai bună în P Friedlander, Iohannes von Gaza, Paulus Silentiarius und Prokopios von Gaza: Kunstbeschreibungen justinianischer Zeit, G Olms, Hildesheim, New York, 1969 (retipărire, cu adaosuri, a două scrieri editate în 1912, respectiv 1939), pp 227-265 Trad it în A Veniero, Paolo Silenziario, F Battiato, Catania, 1916 Epigrame: G Viansino, Paolo Silenziario Epigrammi Testo, traduzione e commentario, Loescher, Torino, 1963 Cf R Macrides, P Magdalino, „The Architecture of Ekphrasis: Construction and Context of Paul the Silentiary’s Ekphrasis of Hagia Sophia”, în Byzantine and Modern Greek Studies 12 (1988), pp 47-82 \n\nCAPITOLUL XVIII \nASCEZĂ ȘI SPIRITUALITATE îN SECOLUL AL V-LEA GREC ȘI îN PRIMA JUMĂTATE A CELUI DE-AL VI-LEA 1",
    "811": " Monahismul egiptean: deșertul Sceti în secolul al V-lea \nDouă mari așezări monastice din deșertul egiptean își începuseră existența în anii 30 ai secolului al IV-lea: cea de la Nitria, la marginea deșertului occidental, fondată de Amun, și cea de la Sceti, întemeiată de Macarie Egipteanul patruzeci de mile mai la sud, într-o depresiune numită astăzi Wadi-el-Natrun, pe atunci în plin deșert și mult mai greu accesibilă, astfel încît călătorii care au scris Istoria călugărilor din Egipt nu s-au dus pînă acolo, ci au vorbit despre ea pe baza unor informații indirecte Această așezare s-a bucurat, în ultimii ani ai secolului al V-lea, de vizita lui Palladius în perioada în care acesta a zăbovit o vreme la Nitria, apoi la Kellia (între 388 și 399), ca și de prezența lui Ioan Cassian, care afirmă în mod explicit că Sceti era considerată localitatea cea mai vestită pentru perfecțiunea vieții monastice (cf",
    "812": " mai ales Convorbiri X, 2, 3) Sceti a fost devastată în 407 de o primă invazie a barbarilor, care a provocat exodul multor eremiți și moartea altora; o a doua invazie a avut loc în 434 Politica brutală a patriarhului Teofil de Alexandria – care, începînd cu Epistola sărbătorească din 399, a inițiat o campanie de persecutare a călugărilor cu vederi origeniste (cf p 000) – a lovit mai ales deșertul Nitria, dar pare să nu fi cruțat nici Sceti; și acest fapt a contribuit la slăbirea monahismului egiptean, care în deceniile următoare a trecut la o organizare mai apropiată de cenobitism Așa cum vom vedea în continuare, prima jumătate a secolului al VI-lea pare să fie perioada în care monahii egipteni se dedică mai cu seamă păstrării în scris a învățăturii Părinților din deșert \n\nBibliografie DJ Chitty, The Desert a City (cit",
    "813": " la p 000) Despre spiritualitate în monahismul oriental cf și A-J Festugière, Les moines d’Orient I Culture ou sainteté Introduction au monachisme oriental, Cerf, Paris, 1961; A Guillaumont, Aux origines du monachisme chrétien Pour une phénoménologie du monachisme, Abbaye de Bellefontaine, Bégrolles-en-Mauges, 1979 – Despre Sceti reflectat în literatură: J-C Guy, Le centre monastique de Scété dans la littérature du Ve siècle, OCP 30 (1964), pp 129-147 – în legătură cu implicațiile sociologice ale monahismului nu trebuie uitate studiile lui P Brown, în special „L’ascesa e la funzione dell’uomo santo nella tarda antichità” (1971) și „Città, villaggio e uomo santo: il caso della Siria” (1976), traduse în Idem, La società e il sacro nella tarda antichità (1982), trad it Einaudi, Torino, 1988, pp 67-127 \na) Arsenie \nDintre marii călugări din această fază se remarcă Pimen și Arsenie",
    "814": " Ultimul ne interesează aici deoarece a avut și o activitate literară Născut într-o familie de senatori romani, preceptor, potrivit tradiției, al fiilor lui Theodosius, Arcadius și Honorius, s-a retras în deșertul Sceti prin 394; a plecat după invazia barbarilor din 407 și cucerirea Romei de către Alaric (a lui este celebra apoftegmă „Lumea a pierdut Roma și călugării au pierdut Sceti”) și s-a stabilit la Canope, lîngă Alexandria, iar apoi la Troe (azi Tura), lîngă Cairo; a murit prin 449 în seria alfabetică a apoftegmelor (cf infra) se păstrează 44 de sentințe ale lui Arsenie, iar altele apar sub numele altor monahi Pare autentică o scrisoare a lui Arsenie adresată „fericiților și preaiubiților frați care au ales viața angelică și au crezut în moștenirea din ceruri”, găsită într-o versiune georgiană în două manuscrise din mănăstirea Sfintei Ecaterina din Sinai, provenite din mănăstirea Sfîntului Sava Scrisoarea a fost publicată de G",
    "815": " Garitte în 1955 și conține sfaturi de viață ascetică pentru atingerea hêsychia Autorul cunoaște exegeza lui Didim din Alexandria, și de aceea a apărut ideea că ar fi aderat la un origenism moderat, ținîndu-se departe de speculațiile lui Evagrie și ale adepților săi; el ar căuta semnificația spirituală a Scripturilor rămînînd în făgașul tradiției alexandrine Sub numele său s-au transmis și alte două scurte scrieri Prima, învățătură și îndemn, este dedicată călugărilor, pentru a-i îndemna să nu caute să se purifice doar de viciile trupești, ci și de cele, mai ascunse, ale sufletului Cealaltă, consacrată învățătorului de Lege care îl ispitește pe Isus, e scrisă sub forma unui discurs adresat învățatului care îl ispitește pe Isus cu întrebarea „Cine este aproapele meu?” în Luca 10, 25 (și urm) și care primește ca răspuns parabola Samariteanului Textul o comentează, insistînd asupra ideii că aproapele este oricine are nevoie de ajutor",
    "816": " Totuși, e foarte greu de spus dacă cele două scurte texte îi pot fi într-adevăr atribuite lui Arsenie \n\nBibliografie Scrisoarea: trad fr (B Outtier) cu o excelentă introducere (a lui M van Parys) în B Outtier et al, Lettres des Pères du Désert Ammonas, Macaire, Arsène, Sèrapion de Thmuis, Abbaye de Bellefontaine, Bégrolles-en-Mauges, 1985, pp 83-113 Celelalte două scrieri în PG 86, pp 1617-1625; cf și CPG III, nr 5545-5552 J David, Arsène, DHGE IV, 1930, col 745-747 \nb) Maximele Părinților din deșert (Apoftegmele) \nTradiția așezărilor monastice din Sceti și-a găsit expresia „literară” mai ales în colecțiile de apoftegme ale Sfinților Părinți, în care celelalte centre din Nitria și Kellia sînt mult mai puțin prezente E vorba de culegeri de maxime și de anecdote referitoare la diverși călugări, în care se prezintă, în manieră nesistematică, elementele de doctrină și de viață practică ce se nășteau din experiența ascetică în deșert, unde cei care căutau perfecțiunea evanghelică trebuiau să-și construiască zi după zi, ca să spunem așa, propriile instrumente și propriile reguli și unde, așadar, recomandările și exemplele călugărilor care progresaseră mult în această direcție se dovedeau foarte prețioase",
    "817": " în acest sens, se înțelege de ce conversația și meditația în jurul „cuvintelor Sfinților Părinți” sînt preponderente în raport cu cele în jurul Scripturilor, care, evident, spuneau mai puține în legătură cu comportamentele ce trebuie adoptate și cu dificultățile ce trebuie înfruntate în deșert (de exemplu, colecția sistematică 4, 1; 11, 56) J-C Guy clasifică apoftegmele în cinci tipuri principale: (1) cele în care se succedă întrebarea unui discipol, răspunsul unui maestru și, eventual, o cerere de clarificare urmată de un nou răspuns; (2) o sentență care nu constituie un răspuns la o întrebare, ci este extrasă dintr-o conversație colectivă; (3) o scurtă anecdotă biografică ce echivalează cu o maximă în virtutea învățăturii pe care o conține; (4) o poveste mai lungă, care a existat în mod autonom înainte de a fi inclusă într-o culegere; (5) extrasul dintr-o operă literară (de exemplu, din Ioan Cassian sau Isaia din Sceti)",
    "818": " Tot Guy descrie procesul de alcătuire a culegerilor: maximele se nasc într-o circumstanță particulară, pentru o anumită persoană, însă curînd li se recunoaște o valoare mai extinsă și sînt aplicate și altor cazuri, cu sau fără menționarea numelui autorului După ce circulă multă vreme oral, apoftegmele sînt reunite în scris în cadrul operei unui autor; prima dovadă este pentru noi partea finală a Tratatului practic al lui Evagrie Ponticul (cf vol II, t 1, p 000) Mai sînt apoi colecțiile autonome, organizate în funcție de două tipuri principale de clasificare și precedate de prologuri în care se precizează scopurile lor Primul tip de clasificare îl constituie seria alfabetico-anonimă, în care maximele sînt distribuite în funcție de Părinții cărora le aparțin, în ordine alfabetică, urmate de sentințele anonime repartizate pe capitole; această a doua parte a fost ulterior extinsă mult, prin adăugarea a zeci de maxime luate din diverse surse",
    "819": " Celălalt tip de clasificare e sistematic; sentințele referitoare la o temă precisă de viață spirituală au fost adunate în același capitol: despre înaintarea către desăvîrșire, despre liniștire (hêsychia), despre pocăință, despre înfrînare (enkrateia) și așa mai departe Al doilea tip de colecții este probabil mai recent și provine dintr-o epocă în care autorii lor nu-și mai propun atît să transmită apoftegmele pentru a face cunoscute marile personalități ce țin de tradiția unui grup, cît mai degrabă să le facă să ajungă la cei interesați mai mult de o doctrină spirituală în sine decît de cei care au lansat-o sau au perpetuat-o Așa cum rezultă din biografia lui, scrisă de Chiril din Scitopolis (cf p 000), Eftimie (mort în 473) era, în Palestina, depozitarul unei bogate tradiții apoftegmatice orale; în primele decenii ale secolului al VI-lea găsim urme certe ale unor culegeri scrise (la Zosima; cf",
    "820": " p 000) Acestea trebuie să fi fost deci alcătuite către sfîrșitul secolului al V-lea Avva Pimen, care a trăit la Sceti pînă în 407, apoi lîngă Terenut (pe Nil, la vreo douăzeci de mile de Sceti) și a murit după Arsenie (deci după 449) este de departe călugărul cel mai prezent în culegerile de apoftegme (circa 250, un sfert din seria alfabetică); s-a spus că această culegere de apoftegme ar fi fost realizată întîi în cercurile frecventate de el Totuși, prezența masivă în colecție a unor monahi proveniți din Palestina sau veniți acolo din Egipt ne-ar putea determina să situăm în Palestina realizarea culegerilor, ceea ce, evident, nu exclude posibilitatea ca unii discipoli ai lui Pimen, eventual emigrați acolo, să fi avut o contribuție importantă la alcătuirea lor Diversele culegeri au fost traduse în numeroase limbi O influență particulară asupra spiritualității occidentale, nu numai monastice, au avut versiunile latine, pe care iezuitul H",
    "821": " Rosweyde le-a publicat în 1615 în 10 cărți însoțite de un apendice (Vitae Patrum) Valoarea lor este însă inegală; printre cele mai bune se numără versiunea unei colecții sistematice foarte vechi, anterioară adaosurilor succesive, care nu s-a păstrat în greacă și a fost realizată de diaconii romani Pelagius și Ioan în secolul al VI-lea (cărțile 5 și 6 din ediția Rosweyde) Există, de asemenea, culegeri în siriacă, armeană, coptă, georgiană, etiopiană, arabă, slava veche și sogdiană \n\nBibliografie Indicații precise despre edițiile în greacă și în celelalte limbi în CPG III, nr 5560-5615 Colecția alfabetico-anonimă: PG 65, 71-440 O ediție a colecției sistematice grecești a început abia cu J-C Guy, Les apophtegmes des Pères Collection systématique Chapitres I-IX (SChr 387), Cerf, Paris, 1993 (cu un important studiu introductiv; din nefericire, autorul a decedat în 1986) Foarte utile sînt traducerile integrale în franceză ale diverselor culegeri, editate la Abbaye St-Pierre de Solesmes: L",
    "822": " Regnault, J Dion, G Oury, Les sentences des Pères du désert Les apophtegmes des Pères (Récension de Pélage et Jean), 1966; L Regnault (și călugări de la Solesmes), Les sentences des Pères du désert Nouveau recueil Apophtegmes inédits ou peu connus, 1970 (col anonimă greacă; culegeri orientale); L Regnault, Les sentences des Pères du désert Troisième recueil et tables, 1981; L Regnault, Les sentences des Pères du désert, série des anonymes, Abbaye St-Pierre de Solesmes, Sablé-sur-Sarthe; Abbaye de Bellefontaine, Bégrolles-en-Mauges, 1985 în italiană: L Mortari, Vita e detti dei Padri del deserto, 2 vol, Città Nuova, Roma, 19903 (seria alfabetică) Studii: W Bousset, Apophthegmata Studien zur Geschichte des ältesten Mönchtums, Mohr, Tübingen, 1923; J-C Guy, Recherches sur la tradition grecque des „Apophthegmata Patrum”, Société des Bollandistes, Bruxelles, 19842; L Regnault, Les chemins de Dieu au désert",
    "823": " La collection systématique des Apophtegmes des Pères, Abbaye de Solesmes, Sablé-sur-Sarthe, 1992 \nc) Isidor din Pelusium \nPentru a demasca unele falsuri prezentate de adversarii săi sub numele lui Isidor din Pelusium, Sever de Antiohia făcuse cercetări în privința acestuia, despre care ne dă informații în capitolul 39 din tratatul Contra gramaticului nelegiuit (cf p 000) El afirmă că a descoperit că Isidor nu era episcop, așa cum reieșea din textele ce-i fuseseră atribuite, ci preot al Bisericii din Pelusium, exeget valoros și ortodox; Sever menționează trei discursuri ale acestuia împotriva gentililor și despre inexistența destinului, precum și peste trei mii de scrisori care circulau în culegeri rău întocmite, unde aceeași epistolă apărea de mai multe ori și unde unii, profitînd de această dezordine, introduseseră capitole false De fapt, se știu puține lucruri despre el; dintre scrisorile ce pot fi datate, cele mai vechi sînt cele adresate lui Rufin, prefectul Pretoriului, destituit în 395 (I, 178, 489), iar cele mai recente sînt cele referitoare la conciliul din Efes din 431 (I, 310 către Chiril; 311 către Theodosius al II-lea etc",
    "824": "); unele conțin poate referiri la tratativele succesive care au dus la reconcilierea dintre Chiril al Alexandriei și Ioan de Antiohia în 433 (I, 323 și 324, trimise lui Chiril; poate două părți din aceeași epistolă) Potrivit lui Efrem din Antiohia (în Fotie, Biblioteca, cod 228), Isidor era din Alexandria; caracterul mai degrabă antiohian al exegezei sale i-a făcut pe unii să se gîndească la Alexandria din Siria în locul metropolei din Egipt, însă argumentul e discutabil Din scrisorile trimise lui Rufin rezultă că e improbabil să se fi născut mult după 360 Faptul că era prezbiter și stareț la Pelusium este confirmat în Synodicon contra Tragediei lui Irineu, care conține cîteva scrisori ale lui în versiune latină Lipsa unei ediții critice a epistolarului lui Isidor face dificilă utilizarea acestuia La început, pare să fi existat o culegere realizată în secolul al V-lea în mănăstirea akimiților din Constantinopol, care cuprindea 2",
    "825": "000 de scrisori distribuite în mod egal în patru volume Ediția care se folosește acum, publicată la Paris de Morel în 1638 și reprodusă în PG 78, conține 2012 epistole repartizate în cinci cărți (numerotarea lor nu e lipsită de probleme) Starea actuală a epistolarului este rezultatul unei munci de editare prin care unele scrisori au fost împărțite în una sau mai multe epistole diferite, iar din altele s-au păstrat doar extrase Unele nu sînt scrisori propriu-zise, ci doar exerciții de stil (de exemplu, II, 216, care e o parafrază a unor părți dintr-o omilie a lui Ioan Hrisostomul) De altfel, scrisorile lui Isidor sînt destinate în general publicării, și el însuși spune că o epistolă nu trebuie să fie lipsită de eleganță, însă autorul trebuie să evite excesul de podoabe sau lipsa de energie (V, 133, către gramaticul Ofelius) Fotie îl considera pe Isidor un model (kanôn) nu numai de viață ascetică și sacerdotală, ci și de stil, și compara scrisorile sale cu cele ale lui Vasile cel Mare și Grigorie de Nazianz (Epist",
    "826": " 2, 44) într-adevăr, Isidor scrie foarte îngrijit, iar epistolarul e plin de citate din clasici, în primul rînd din Demostene, dar și din Homer, Platon și Aristotel, și autorul însuși teoretizează, recurgînd la des folosita comparație cu albina, necesitatea de a culege din înțelepciunea păgînă ceea ce e util și poate conduce „către filozofia noastră” (II, 3) Isidor cunoaște bine și opera lui Flavius Iosephus, pe care o folosește ca sprijin pentru exegeză \n\nCea mai mare parte a scrisorilor se ocupă de exegeza biblică Scriptura stă în centrul atenției: dacă Legea servește la înlăturarea dezordinii, evanghelia e drumul către filozofie, care stimulează dorința iubitorilor de virtute nu atît prin teamă, cît prin promisiuni (II, 288) Cărțile biblice formează o scară pe care putem urca spre Dumnezeu și trebuie privite ca aur purificat (I, 369) Isidor nu e de acord cu alegorizarea sistematică a Scripturilor, care ne face să ne considerăm mai învățați decît acestea și transformă cuvintele lor în orice lucru dorim, noi ceea ce îi derutează pe ascultători (IV, 117)",
    "827": " îi critică și pe cei care se străduiesc să interpreteze tot Vechiul Testament ca o referire la Cristos: forțînd sensul simplu al enunțurilor, aceștia le fac un serviciu păgînilor și ereticilor; numai unele părți sînt profeții referitoare la Cristos (II, 195), și trebuie să știm să distingem ceea ce este profeție de ceea ce nu este (II, 63) \n\nDin punct de vedere dogmatic, Isidor se revendică de la Conciliul de la Niceea și se opune diverselor erezii, în primul rînd arienilor Nu are un interes deosebit în ceea ce privește speculația cristologică; îl consideră pe Cristos „un Fiu din două naturi” (I, 323, cf 303) și respinge atît separarea, cît și amestecul naturilor, fără să aibă totuși o formulă bine definită pentru a exprima raportul dintre acestea în scrisorile 323-324 îl pune în gardă pe Chiril, probabil în timpul tratativelor cu antiohienii, în privința pericolului îndepărtării de tradiția lui Atanasie",
    "828": " Pentru Isidor, sărăcia voluntară și asceza transformă viața monahală în împărăția lui Dumnezeu (I, 129), iar filozofia ucenicilor Domnului (I, 63) și fecioria sînt superioare căsătoriei așa cum cerul e mai presus de pămînt, iar sufletul e superior trupului (IV, 192) Totuși, viața de călugăr nu deplină fără respectarea poruncilor, fără dragostea față de aproapele nostru, fără umilință (I, 25, 286 etc) Isidor e foarte îngrijorat de corupția din sînul Bisericii, și din acest motiv îi atacă fără menajamente pe episcopul Eusebiu de Pelusium și pe unii dintre clericii săi, care îi determină pe ceilalți să disprețuiască sacerdoțiul (II, 52); el îl îndeamnă pe Chiril să intervină pentru a ajuta Biserica din Pelusium să iasă din starea de plîns în care se află (II, 127) Nu trebuie uitate nici scrisorile în care Isidor nu se ocupă de teologie și se srtăduiește să sensibilizeze autoritățile în favoarea orașului său, în special cînd sprijină cererile adresate de concetățenii săi corrector-ului (administratorului provinciei) Ausonius (2, 25) sau cînd îi reproșează lui Quirinus, prefectul Egiptului, abuzurile comise (I, 174, 175) și îi cere lui Rufin să intervină împotriva lui (I, 178)",
    "829": " \n\nCele două opere ale lui Isidor despre care vorbește Sever de Antiohia și care sînt menționate și în epistolar (Contra grecilor: II, 137, 228; Scurt discurs despre inexistența destinului: III, 253) sînt probabil tot scrisori, prima neidentificată sau pierdută, iar a doua identică poate cu III, 154 (către sofistul Harpocrates) în seria alfabetică a apoftegmelor se găsesc șase sentințe ale lui Isidor, extrase din scrisorile sale \n\nBibliografie Epistolarul în PG 78 Studii: AM Ritter, Isidore de Péluse, DSp VII/2, 1971, col 2097-2103; A Schmid, Die Christologie Isidors von Pelusium, Paulusverlag, Freiburg in d Schweitz, 1948 \nd) Palladius Istoria monahilor din Egipt \nIstoria Lausiacă se numește astfel deoarece este dedicată lui Lausus, șambelanul împăratului Theodosius al II-lea în tradiția manuscrisă, această operă se prezintă sub trei forme O formă lungă conține în interiorul său o altă scriere, Istoria monahilor din Egipt, care pînă la sfîrșitul secolului al XIX-lea putea fi citită separat numai în traducerea latină făcută de Rufin din Aquileia între 402 și 406",
    "830": " O a doua versiune nu conține Istoria monahilor, dar e plină de modificări și interpolări cu scopuri educative Numai în trei manuscrise (dintre care unul a fost distrus) există o versiune mai scurtă, unele capitole din această apărînd și în alte codice C Butler are meritul de a fi descoperit, la sfîrșitul secolului al XIX-lea, că această ultimă versiune, numită G, este cea mai apropiată de original, și tot el a făcut o analiză a tradiției manuscrise și a alcătuit o ediție critică, singura disponibilă pînă acum, deși a provocat dezbateri aprinse \n\nIstoria monahilor din Egipt (termenul histôria ar putea fi redat prin „cercetare asupra”, așa cum face Festugière) este relatarea călătoriei unui grup de călugări de pe Muntele Măslinilor din Ierusalim, care în 394-395 au vizitat Tebaida, apoi valea Nilului, Sceti, Kellia și Diolcos Opera seamănă ca structură cu Istoria Lausiacă, despre care vom vorbi imediat: începe cu un prolog – în care se spune că viața călugărilor din deșert este descrisă ca să fie un exemplu pentru ceilalți frați –, urmat de o serie de capitole de mărime variabilă, dedicat fiecare cîte unui personaj, unde se relatează anecdote și se reproduc spusele acestuia",
    "831": " Istoria are aspectul unei mărturii directe (formula recurentă pentru a introduce personajele este „noi am văzut”) și, într-adevăr, așa este în bună parte, însă au fost utilizate în mod sigur și izvoare scrise; veridicitatea textului trebuie verificată prin confruntarea cu celelalte surse disponibile, în special cu Istoria Lausiacă și cu apoftegmele Sfinților Părinți Scrierea este prețioasă în special pentru că relatează viața călugărilor de pe valea Nilului, despre care nu avem alte informații Cu unele modificări, opera a fost tradusă în latină de Rufin din Aquileia; multă vreme s-a spus că ar fi vorba de fapt de o scriere a lui Rufin, însă Festugière a demonstrat că textul grec e original și că versiunea latină a lui Rufin este o traducere Istoria a fost tradusă și în siriacă; unele părți s-au păstrat și în armeană, coptă, georgiană și slava veche \n\nDin majoritatea manuscriselor și din Istoria Bisericii a lui Socrate (IV, 23) rezultă că autorul Istoriei Lausiece se numește Palladius; o parte din manuscrise i-o atribuie lui Heraclid din Cipru, care a dus o existență paralelă, sub anumite aspecte, cu aceea a lui Palladius, dar aceasta e o eroare",
    "832": " Autorul furnizează informații despre sine de-a lungul întregii opere, și mai cu seamă în ultimul capitol (71), unde vorbește despre sine ca despre „fratele care a trăit împreună cu mine din tinerețe și pînă astăzi”; se adaugă apoi datele care apar în Dialogul despre viața lui Ioan Hrisostomul, cu siguranță opera aceluiași autor (cf infra) în 388, a plecat din Galatia într-o călătorie în Egipt; a stat trei ani în mănăstirile din jurul Alexandriei, apoi un an pe muntele Nitria, apoi nouă ani la Kellia, unde l-a avut ca maestru spiritual pe Evagrie Ponticul Ca urmare a unor dureri de stomac, medicii din Alexandria l-au trimis în Palestina, ca să schimbe clima, și de aici a trecut în Bitinia, unde a fost hirotonit episcop de Helenopolis Acest lucru s-a întîmplat cel tîrziu la începutul lui 400, fiindcă în luna mai a acelui an a participat la un sinod organizat la Ierusalim de Ioan Hrisostomul, din al cărui cerc de prieteni Palladius făcea parte",
    "833": " A fost implicat în tragica depunere a lui Ioan Hrisostomul din 403-404; potrivit lui Fotie (Biblioteca, cod 59), Paladius și Heraclid din Efes, amîndoi prieteni ai lui Ioan Hrisostomul, au fost acuzați de origenism la sinodul de la Stejar din 403, iar mai tîrziu aceeași acuzație le-a fost adusă și de Ieronim (Dialog împotriva pelagienilor, prol 2) Referindu-se la această criză, Palladius povestește că a petrecut unsprezece luni „într-o celulă întunecată” (ascunzătoare sau temniță, după întoarcerea de la Roma?) întors dintr-o călătorie la Roma pentru a susține cauza lui Ioan Hrisostomul în fața papei, Palladius este arestat și exilat în Egipt, la Syene (406) Alte cîteva texte se referă la o ședere în Palestina: un an la Betleem, trei pe Muntele Măslinilor, care trebuie plasați probabil la începutul vieții sale monastice Din perioada exilului par să facă parte cei patru ani petrecuți printre călugării din Antinoe, în Tabaida",
    "834": " în ultima parte a vieții, Palladius se întoarce în Galatia, unde devine episcop de Aspuna (Socrate, ibidem); fără îndoială, aici scrie Istoria Lausiacă Din introducere reiese că istoria a fost compusă cînd autorul era în al cincizeci și șaselea an de viață, în al treizeci și treilea an de viață călugărească și în al douăzecilea de episcopat – așadar în 419, în timp ce nașterea sa trebuie plasată în 363-364 La conciliul de la Efes din 431 apare un alt episcop de Aspuna; evident, Palladius murise \n\nîn ampla introducere dedicată lui Lausus, Palladius declară că a scris Istoria Lausiacă pentru ca destinatarul acesteia, prin intermediul evocărilor, binefăcătoare pentru suflet, ale vieții duse de bărbați și femei în pustie, să poată să se elibereze de patimi, să înainteze pe calea pioșeniei, să devină o călăuză de încredere pentru sine și pentru alții și să se pregătească în vederea morții",
    "835": " El subliniază apoi că povestirea sa se va referi la asceții pe care i-a cunoscut personal și la cei de care a auzit vorbindu-se în călătoriile sale și în anii petrecuți în Egipt, în Libia, în Tebaida, la Syene, ca și în Mesopotamia, în Palestina, în Siria și în Occident Cea mai mare parte a operei vorbește de fapt despre Egipt; un spațiu însemnat este dedicat și Palestinei, însă mult mai redus este cel acordat Occidentului și Galatiei în general, ordinea prezentării urmărește firul vieții lui Palladius, începînd cu sosirea sa la Alexandria și cu întîlnirea cu prezbiterul Isidor, care se ocupă de camerele pentru oaspeți din biserica de acolo (cap 1); acesta îl lasă în grija unui ascet teban, Dorotei (cap 2); după cîteva capitole consacrate unor personaje din Alexandria, autorul trece la anahoreții de pe muntele Nitria (7-15), apoi la cei din deșertul Sceti (16-34); începînd cu cap",
    "836": " 35 ne mutăm în Palestina și Siria, însă cap 38 se referă la Evagrie, care se găsea la Nitria; în general, acest grup de capitole este mai puțin sistematizat din punct de vedere geografic Cap 58 și următoarele vorbesc despre Tebaida; este perioada exilului lui Palladius; însă diverse episoade din ultimele capitole sînt situate în altă parte Ultimul (71), așa cum am spus, este rezervat lui Palladius însuși și unor momente din lupta sa spirituală; el ține în mod evident să se plaseze în cadrul orientării pe care o ilustrează asceții ale căror trăsături le-a prezentat în opera sa Informația lui Palladius provine în parte din experiența directă și în parte din tradiția orală care circulă în deșert, dar s-a dovedit că într-o oarecare măsură a folosit și izvoare scrise, al căror conținut l-a făcut uneori să treacă drept rezultat al propriei investigații El nu intenționează să ne ofere o istorie organică a monahismului, ci o serie de portrete de indivizi și de grupuri, menite să ne transmită tensiunea lor spirituală și să constituie exemple de asceză și de viață spirituală; acestea se înșiră unele după altele și nu sînt legate între ele decît prin firul vieții lui Palladius – despre care am vorbit –, de altfel implicit și destul de firav",
    "837": " Numele celor mari (Didim cel Orb, cap 4; Pahomie, cap 32 și altele; Evagrie Ponticul, cap 38 și altele; Efrem Sirul, cap 40) stau alături de acelea ale unor bărbați și femei pe care nu-i cunoaștem și, cu toate că în genere e menționată superioritatea doctrinei și a scrierilor celor faimoși, aceștia nu se bucură de o atenție mai mare decît ceilalți, ba chiar, dacă e necesar, nu sînt scutiți de critici; astfel, bolnăvicioasa invidie a lui Ieronim este evocată în cap 36 La nivelul conținutului, opera se înrudește cu viețile marilor asceți (Antonie și Pahomie) și cu apoftegmele Stilul e simplu, viu, colocvial; în special capitolele despre pustia Nitriei sînt bogate în detalii concrete și colorate, izvorîte în mod evident din experiența directă a autorului Partea consacrată deșertului Sceti e mai dramatică; regiunea era renumită pentru severitatea ascezei practicate acolo",
    "838": " Palladius povestește că la Sceti a fost atît de chinuit de patimi, încît s-a gîndit să renunțe la viața în deșert (cap 23) Totodată, în această parte, el insistă foarte mult asupra acțiunii diavolului, de exemplu în luptele cu necuratul ale lui Natanael (cap 16), Macarie din Alexandria (cap 18) sau Moise (cap 19) Pe de altă parte, Palladius nu se ferește să critice defectele crora le poate da naștere uneori asceza, înainte de toate trufia, cum este cazul în povestea lui Valens din cap 25 S-a discutat despre valoarea istorică a acestei opere; lăsînd la o parte unele erori de cronologie și de detaliu, credibilitatea lui Palladius este în general evaluată pozitiv, și există o reticență față de teoriile care descriu Istoria ca pe un abuz literar, bazat în special pe surse scrise ce sînt prezentate ca experiență directă Firește, autorul nu a vrut să scrie o operă critică, ci să reproducă tradiția de care dispunea cu privire la viața spirituală în deșert, de care nu pot fi separate poveștile despre lupta cu diavolul și despre miracole; un caz extrem – însă fără mare frecvență în operă – este istoria unei femei transformate în iapă, motiv romanesc tradițional (cap",
    "839": " 17) \n\nIstoria are trei versiuni latine, bazate pe surse diferite; prima a fost efectuată de diaconul roman Pascasius, care a tradus în secolul al V-lea un text al versiunii grecești G Toate trei au fost reluate de iezuitul H Rosweyde în ediția sa Vitae Patrum (reprodusă în PG 74) R Draguet a editat și studiat diverse versiuni siriace, dintre care unele, în opinia lui, nu ar fi dovezi ale autenticității Istoriei lui Palladius, ci ar atesta existența unei surse (la origine coptă, apoi tradusă în greacă și ulterior în siriacă) de care acesta s-ar fi folosit fără s-o divulge \n\nCorespodențele la nivelul formei și al conținutului confirmă faptul că Dialogul despre viața Sfîntului Ioan Hrisostomul a fost scris de Palladius, așa cum susține Fotie (Biblioteca, cod 96) și cum reiese din tradiția manuscrisă E vorba de un dialog care are loc după moartea lui Ioan Hrisostomul între un episcop oriental al cărui nume nu este menționat și diaconul roman Teodor; scrierea intenționează să restabilească adevărul și să combată acuzațiile nedrepte care au dus la destituirea marelui teolog",
    "840": " O primă parte (cap 5-11) reconstituie cariera lui Ioan și, în special, șirul de evenimente care începe cu condamnarea sa, continuă cu cele două expulzări din Constantinopol, cu exilul și moartea Partea a doua (12-19) respinge acuzațiile aduse lui Ioan într-o scriere – menționată în cap 13 ca syngramma – a lui Teofil de Alexandria (care a fost principalul artizan al distrugerii acestuia și a condus sinodul de la Stejar din 403), probabil pamfletul pierdut al lui Teofil din care s-au păstrat fragmente la Facundus de Hermiane în Apărarea celor Trei Capitole Episcopul declară că a urmărit personal toate fazele procesului intentat lui Ioan și că posedă informații din surse directe despre activitatea acestuia; el citează cu precizie documente oficiale, astfel încît Dialogul constituie una din principalele surse pentru cunoașterea evenimentelor în discuție Forma dialogată îl ajută pe autor să aducă argumente în favoarea a ceea ce el crede că este adevărul pe care, cu multă însuflețire, se străduiește să-l restabilească; aici dramatizarea evenimentelor nu mai este opera unui istoric imparțial, ci a unui martor profund implicat, ce apără un prieten și îl invocă pe Dumnezeu ca martor împotriva dușmanilor acestuia",
    "841": " Această apologie e scrisă într-un stil tragic, elevat, bogat în procedee retorice, capabil să exprime și să provoace emoții, cu totul diferit de stilul simplu al Istoriei Lausiece Autorul vorbește de Palladius de Helenopolis la persoana a treia și precizează că, la vremea cînd se desfășoară dialogul, acesta este în exil la Syene (cap 20) Cercetătorii au considerat, în general, că situarea în timp a dialogului este fictivă și că acesta a fost compus de Palladius la Syene în 408 Totuși, unii au observat că e greu de imaginat un atac de o asemenea violență contra lui Teofil (mort în 412) din partea unui episcop din jurisdicția sa și că nu se poate explica faptul că Palladius a putut dispune la Syene de toate documentele pe care le-a utilizat De aceea, Baur a propus plasarea compunerii operei la Roma, însă e greu de spus cum ar fi putut Palladius să stea acolo între 405 (întoarcerea împreună cu solia trimisă de Constantinopol) și 408 (exilul la Syene)",
    "842": " Deși nu e sigur, în general este acceptat faptul că aparține lui Palladius și scrierea Despre popoarele din India și despre brahmani, un mic tratat în două părți; a doua parte nu e altceva decît refacerea unei opere de fabulație a lui Arrian (secolul al II-lea dC) care conține relatarea întîlnirilor lui Alexandru cel Mare cu brahmanii din India în prima parte, autorul, care declară că a călătorit spre India, dar s-a oprit la hotarele acesteia, reproduce ceea ce i-a relatat un avocat din Teba care timp de șase ani a fost prizonier al bisazilor, o populație din India, și în perioada respectivă s-a informat despre obiceiurile din această țară, în special despre cele ale poporului brahmanilor Aceștia sînt descriși ca niște anahoreți; s-a spus că micul tratat ar constitui un fel de apendice la Istoria Lausiacă Conținutul operei e format mai degrabă din legende, dar dovedește interesul lumii bizantine pentru Orient",
    "843": " O versiune latină a acestui tratat a fost păstrată printre operele lui Ambrozie \n\nBibliografie Ediții: Palladio La Storia Lausiaca, Intr C Mohrmann, text critic și comentariu GJM Bartelink, trad it M Barchiesi, Fondazione Lorenzo Valla, Mondadori, Milano, 1974; textul e o reviziune a ediției lui C Butler, The Lausiac History of Palladius, I Prolegomena; II Introduction and Text, 2 vol (TS 6), Cambridge, 1898-1904, al cărei prim volum e constituit dintr-un studiu încă fundamental al tradiției manuscrise și al operei; pentru polemica stîrnită de ediția Butler, se poate porni de la ultima intervenție a lui R Draguet, „Butleriana: une mauvaise cause et son malchanceux avocat”, în Le Muséon 68 (1955), pp 238-258 Despre textele siriace: R Draguet, Les formes syriaques de la matière de l’Histoire Lausiaque (CSCO 389, 390, 398, 399), Secrétariat du CSCO (apoi: Peeters), Louvain, 1978",
    "844": " Dialogul: AM Malingrey (cu colaborarea lui Ph Leclercq), Palladios Dialogue sur la vie de Jean Chrysostome, 2 vol (SChr 341-342), Cerf, Paris, 1988, trad it coord de L Dattrino (Coll testi patr 125), Città Nuova, Roma, 1995 Despre popoarele din India: W Berghoff, Palladius De gentibus Indiae et Bragmanibus, Hain, Meisenheim a Glan, 1967 Versiunea latină a tratatului în PL 17 (ed din 1866), 1167-1184 – Studii: pentru început, B Flusin, Pallade d’Hélénopolis, DSp fasc 76/77, 1983, col 113-126; de asemenea, ED Hunt, Palladius of Helenopolis: A Party and its Supporters in the Church of the Late Fourth Century, JThSt 24 (1973), pp 456-480 – Istoria călugărilor din Egipt: ed critică a textului grecesc și trad fr cu numeroase note de A",
    "845": "-J Festugière, Historia monachorum in Aegypto, Société des Bollandistes, Bruxelles, 1971 \n2 Asceții din deșertul Gaza: Isaia, Varsanufie, Ioan, Dorotei a) Isaia \nCorpusul discursurilor ascetice ale lui Avva Isaia ne permite să-l situăm în Egipt în prima jumătate a secolului al V-lea, pe baza raporturilor cu alți călugări însemnați Cea mai mare parte a cercetătorilor acceptă identificarea (propusă G Krüger în 1899) cu un călugăr Isaia, monofizit, care se găsea în Egipt, la Sceti, în 431, și ulterior în Palestina și a murit într-o mănăstire de lîngă Gaza în 491; există și o Viață a acestuia scrisă de Zaharia Retorul Această identificare e negată de R Draguet, care nu acceptă nici ca discursurile să-i fie atribuite lui Isaia din Gaza Publicarea corpusului și studiul manuscriselor siriace ale Discursurilor îl făcuseră să ajungă la convingerea că există în această operă două straturi succesive, din care primul i s-ar datora lui Isaia cel Bătrîn, sihastru foarte activ la Sceti în deceniile dinainte de anul 400",
    "846": " Monahul palestinian ar fi responsabil pentru stratul mai recent Totuși, această analiză n-a avut succes printre cercetători Opera lui Isaia apare în manuscrise sub forma unor Discursuri (logoi) ascetice, însă ordinea și compoziția lor variază foarte mult în manuscrisele grecești și în celelalte versiuni Dintre acestea, cele mai importante sînt cele cinci variante în siriacă, editate de R Draguet, unde apare un strat al textului mai vechi decît cel grecesc; varianta coptă e fragmentară; există apoi diverse variante în arabă, armeană, latină, etiopiană, gerogiană De fapt, nu e vorba atît de un text sau de o culegere de texte, cît mai degrabă de o „materie mobilă” (Draguet), ale cărei componente pot fi atribuite unor autori diferiți în diverse manuscrise Cele mai vechi variante, înrudite între ele, una în greacă și cealaltă în siriacă, sînt cunoscute doar în mod fragmentar și cuprind doar 15 discursuri; varianta siriacă comună cuprinde 26, din care primele trei nu apar și în greacă și nu îi aparțin lui Isaia; unele manuscrise conțin pînă la 32 de discursuri",
    "847": " Chiar și lungimea și componentele fiecărui discurs variază mult; fiecare discurs e o compilație de materiale disparate, care pot fi ușor deplasate La baza culegerii stă o colecție întocmită de Petru, discipolul lui Isaia, așa cum rezultă dintr-un text păstrat numai într-un manuscris de la Moscova; aici, la începutul unui discurs (primul potrivit ediției grecești, al optulea în ediția variantelor siriace alcătuită de R Draguet, care reproduce acest text grecesc) Petru le vorbește discipolilor săi Reproșîndu-și îngăduința excesivă față de ei, le transmite tradițiile (paradoseis) comunicate de maestrul său, acum mort, lui și altor doi discipoli; urmează textul acestora, sub forma unui discurs direct al lui Isaia (așa cum arată o apostrofă ce îl vizează chiar pe Petru) Propunerea lui Draguet de a-i atribui lui Isaia din Sceti (sfîrșitul secolului al IV-lea) stratul cel mai vechi n-a fost acceptată, întrucît cele două variante în care e atestat (cele fragmentare amintite mai sus) nu îl menționează nici pe Isaia și nici pe Petru, ci atribuie materialul lor altor Părinți; ca atare, dacă există două straturi, ar trebui pus în seama lui Isaia și a lui Petru mai degrabă cel mai recent",
    "848": " Oricum, Petru s-a îngrijit de redactarea literară a materialului, în timp ce maestrul său nu a vrut nicicum să facă muncă de scriitor Importante pentru doctrina lui Isaia sînt discursurile 2-3 (= 9-10 din varianta siriacă), așa cum a arătat Draguet, ele formau inițial un tot divizat în două părți, din care prima conținea fundamentele teoretice, iar cea de-a doua preceptele practice care derivă din acestea Cînd Dumnezeu a făcut omul, i-a dat simțuri sănătoase, însă, prin păcat, acestea s-au îndepărtat de starea lor naturală; opera de mîntuire a lui Cristos a constat în readucerea ființei umane de la starea nenaturală la cea naturală Activitatea omului trebuie să fie așadar o continuă renunțare la poftele trupești, pervertite prin păcat, pentru a se putea întoarce la condiția inițială, sănătoasă De aici necesitatea penitenței, a respectării poruncilor, dar mai ales a umilinței Calea mîntuirii constă în imitarea lui Cristos și mai ales în urcarea pe cruce, de pe care omul nu trebuie să mai coboare",
    "849": " Al doilea strat pus în evidență de Draguet insistă asupra „liniștii”, stare de indiferență și de neprihănire la care se ajunge prin separarea de lume, prin renunțarea la gînduri și la patimi \n\nBibliografie Ediții: PG 40, 1105-1206 conține doar versiunea latină a lui PF Zino, bazată pe un manuscris grecesc și publicată la Veneția în 1558 Textul grecesc: Augoustinos Iordanites, Tou hosiou patros hêmôn XXIX (1911), 2 ed de A Schoinas, Volos, 1962 Important este R Draguet, Les cinq recensions de l’Ascéticon syriaque d’Abba Isaïe, 4 vol (CSCO 289, 290, 293, 294), Secrétariat du CSCO, Louvain, 1968 (ediție și traducere a textelor siriace, paralele grecești, studii introductive cu confruntarea sinoptică a diferitelor variante) Pentru ediții ale diferitelor variante, cf CPG III, nr 5555 Trad fr: Abbé Isaïe Recueil ascétique, Abbaye de Bellefontaine, Bégrolles en Mauges, 19852",
    "850": " Cf L Regnault, Isaïe de Scéte ore de Gaza, DSp VII/2, 1971, col 2083-2095 \nb) Varsanufie și Ioan din Gaza \nUn compilator necunoscut – în orice caz, un călugăr din mănăstirea de care aparțineau cei doi autori de epistole, contemporan cu ei; poate Dorotei? – a realizat o culegere de scrisori compuse de doi asceți care au trăit la începutul secolului al VI-lea într-o mănăstire de orientare calcedoniană situată la Thavata, la sud de Gaza: Varsanufie (mort probabil prin 540) și Ioan (mort către 530) Urmînd un model deja instituit de Avva Isaia din Sceti cînd s-a stabilit în aceeași zonă în ultimele decenii ale vieții sale, Varsanufie, de origine egipteană, se retrăsese într-o chilie de lîngă mănăstirea întemeiată de călugărul Serid și devenise maestrul spiritual al acestuia și al monahilor de-acolo; închis în chilia sa, păstra legătura cu lumea numai prin intermediul lui Serid",
    "851": " într-o scrisoare, Varsanufie declară că și-a impus interdicția de a scrie direct epistolele, pe care i le dictează lui Serid; și cu călugării din propria sa mănăstire el comunică tot numai în scris între 252 și 257, Varsanufie s-a mutat într-o altă chilie, iar în locul său a venit Ioan, care a rămas aici în următorii optsprezece ani, folosindu-se pentru raporturile cu cei din afară mai întîi de Serid, apoi de Dorotei (cf infra) Colecția cuprinde 396 de scrisori ale lui Varsanufie, care e numit „marele bătrîn” (ho megas gerôn), și 446 ale lui Ioan („celălalt bătrîn”): e vorba de răspunsuri la întrebări puse de diverse personaje, în general călugări, uneori episcopi sau preoți, în cîteva cazuri laici; extrase din scrisorile acestora sînt așezate înaintea răspunsurilor Epistolarul se deschide cu 54 de scrisori ale lui Varsanufie și cu una a lui Ioan, adresate unui călugăr, Ioan din Bersabeea; epistolele vorbesc despre mutarea acestuia de la Bersabeea la Thavata și despre progresele pe care le face în viața de sihastru",
    "852": " Citind cele aproximativ o sută de scrisori trimise de cei doi asceți lui Dorotei – asupra căruia vom reveni mai jos – putem să urmărim și progresele spirituale ale acestuia, de la sosirea sa în mănăstire și împărțirea propriilor bunuri, pînă la lupta cu ispitele și activitatea sa ca responsabil al spitalului Circa cincizeci de scrisori ale celor doi asceți îi sînt adresate lui Andrei, un călugăr bătrîn și bolnav, care nu reușește întotdeauna să se înțeleagă cu monahul însărcinat cu îngrijirea lui Varsanufie corespondează (13 epistole) și cu un anume Eftimie, pasionat de interpretarea alegorică a Scripturilor Interesante pentru cunoașterea controverselor origeniste din secolul al VI-lea sînt unele scrisori (600-607) în care Varsanufie și Ioan îi răspund unui călugăr care a citit scrieri ale lui Origen, Didim și Evagrie; Varsanufie încearcă întîi să-l convingă pe acesta să se ocupe mai degrabă de asceză, în timp ce Ioan precizează că e utilă lectura anumitor părți din opera lui Evagrie",
    "853": " Cînd călugărul obiectează că unii Părinți acceptă Centuriile gnostice ale lui Evagrie, Varsanufie precizează că și Sfinții Părinți pot greși cînd se raportează doar la tradiție Unele întrebări și răspunsuri sînt schimbate între Ioan și un laic, Elian, care vrea să se facă monah și pe care Ioan îl obligă să devină stareț la moartea lui Serid; la puțin timp după aceea moare Ioan, în timp ce Varsanufie, încă în viață, încetează în această perioadă să mai ofere răspunsuri Și patriarhul Petru de Ierusalim (524-552) are un schimb de epistole cu Varsanufie, în care îi cere sfaturi pentru a rezolva problemele apărute din necesitatea catehizării și botezării unui mare număr de păgîni, în urma legilor lui Iustinian din 529 Laicii pun întrebări extrem de variate privind raportul dintre credința religioasă și circumstanțele vieții practice Epistolarul e de mare ajutor pentru cunoașterea vieții spirituale din deșert sub toate aspectele ei, în raport cu problemele concrete ale indivizilor",
    "854": " Varsanufie declară că omul trebuie să trăiască sub domnia harului, nu a legii, dar nu refuză să dea instrucțiuni echilibrate și moderate pentru practicarea ascezei în ansamblu, Ioan se ocupă mai ales de detaliile practice și ajunge chiar să explice, dacă e necesar, răspunsurile precedente ale lui Varsanufie unor destinatari care nu au reușit să le înțeleagă Amîndoi, din cîte se pare fără să fie preoți, revendică și exercită dreptul de a ierta păcatele în calitatea lor de „duhovnici”, un principiu ce va fi foarte răspîndit în Biserica din Orient în schimb, este aproape absentă – cu excepția schimbului de scrisori privitoare la origenism – problematica teologică propriu-zisă, fapt ce dovedește neîncrederea călugărilor în speculație, legată evident de acutizarea controversei origeniste, ca și de hotărîrea lor de a evita tensiunile într-un mediu și așa agitat de controversele monofizite Speculația cristologică și raportarea la Calcedon lipsesc, însă spiritualitatea centrată pe figura lui Cristos și pe imitarea lui își trage seva (așa cum a subliniat L",
    "855": " Perrone) dintr-o adîncă reflecție teologică bazată pe meditația asupra Scripturii Cuvintele Părinților din deșert și – însă pe locul al doilea – Scriptura sînt recomandate ca baze ale vieții spirituale, însă asceții manifestă o evidentă rezervă față de „cărțile dogmatice”, care exaltă spiritul, în timp ce maximele Părinților îndeamnă la smerenie \n\nBibliografie Ediție critică cu trad engl a lui DJ Chitty, Barsanuphius and John Questions and Answers, PO 31/3, Paris, 1966, s-a oprit la scrisoarea 124 din cauza morții cercetătorului Pentru celelalte, cf SN Schoinas, Biblos psychôlophestatê periechousa apokriseis diaphorois hypothesesin anêkousas syggrapheisa men para tôn hosiôn kai theophorôn paterôn hêmôn Barsanouphiou kai Ioannou etc, Volos, 1960, reeditarea editio princeps a lui Nicodim Hagioritul (Venezia, 1816) Trad it MFL Lovato, L Mortari, Barsanufio e Giovanni di Gaza Epistolario, Città Nuova, Roma, 1991 (intr",
    "856": ", trad, note) Cf I Hausherr, Barsanuphe (Saint), DSp I, 1937, col 1255-1262; L Regnault, Jean de Gaza, DS VIII, 1974, col 536-538; L Perrone, La chiesa di Palestina (cit p 000), pp 296-307 \nc) Dorotei \nDupă cum am spus, mai sus circa o sută de scrisori ale lui Varsanufie și Ioan îi sînt adresate lui Dorotei (252-338; 339-345; 506-523; 544-545; de asemenea, 247-251, care au același destinatar ca și 252-338); unele dintre ele s-au transmis și în manuscrisele unor opere ale lui Dorotei, precum învățătura 21 Aceste scrisori ne ajută să descoperim diverse aspecte ale personalității sale și completează datele ce se pot extrage din scrierile sale – și altele, puține, provenite din diferite surse – pentru a ne putea informa în privința lui Născut la începutul secolului al VI-lea, probabil la Antiohia, într-o familie de creștini, Dorotei a făcut studii serioase, pînă cînd s-a hotărît să devină călugăr în mănăstirea condusă de Serid",
    "857": " Unele dintre scrisorile lui Varsanufie și Ioan conțin răspunsuri la întrebările sale privitoare la bunurile lui, cei doi asceți îngăduindu-i să păstreze o vreme biblioteca pe care o adusese cu el Alte epistole ne permit să urmărim încercările și ispitele cu care se confruntă în primii ani La sfatul celor doi bătrîni, Serid i-a încredințat lui Dorotei sarcina de portar și de primire a oaspeților, apoi organizarea și gestiunea infirmeriei mănăstirii; ulterior, Dorotei a devenit asistenutul lui Ioan, pînă la moartea acestuia După moartea lui Serid și aceea a lui Ioan (care are loc două săptămîni mai tîrziu) și după ce Varsanufie întrerupe definitiv contactele cu lumea, Dorotei părăsește mănăstirea – nu știm din ce motive – și se duce să întemeieze o chinovie proprie situată, potrivit lui Ioan Moschus (Sivada duhovnicească 166), între Gaza și Maiuma A murit între 560 și 580 \n\nîntr-o manieră aproape uniformă, prin intermediul manuscriselor s-a transmis o serie de paisprezece învățături sau Instrucțiuni ale lui Dorotei, urmate de altele, ale căror număr și ordine variază; cercetătorii s-au gîndit că au fost adăugate ulterior unui grup originar",
    "858": " Ediția lui Galland (1778) reprodusă în PG 88 conține 24 de Instrucțiuni, însă a douăzeci și patra nu are nici o legătură cu Dorotei (apariția lui Ioan din Daliatha, autor din secolul al VIII-lea), iar a douăzeci și una, așa cum am spus, este constituită dintr-o mică parte din scrisorile lui Vaesanufie și Ioan trimise lui Dorotei în ediția lor, L Regnault și J de Préville (1963) au selectat 17 Instrucțiuni (1-14; 15; 22; 23), au considerat învățăturile 16-18 și 20 drept scrisori, adăugîndu-le la cele 8 editate de Galland, iar Instrucțiunea 19 drept o culegere de Sentințe Toate aceste scrieri îi aparțin lui Dorotei în manuscrise, ele sînt precedate de o scrisoare a compilatorului necunoscut, care precizează că scrierile lui Dorotei sînt trimise „fratelui care le ceruse”; ni se mai spune că această culegere de texte nu reprezintă decît o mică parte din discursurile lui Dorotei, mai precis cele care au putut fi găsite",
    "859": " Așadar, materialul disponibil e departe de a reda ansamblul doctrinei autorului, reproducînd doar o parte a acesteia, care este, în plus, rezultatul unei selecții întîmplătoare \n\nînvățăturile sînt niște „conferințe”, adică discuții pe teme cu caracter spiritual, legate de itinerarul ascezei monastice: renunțarea, umilința, conștiința, teama de Dumnezeu, interdicția de a-ți urma propria judecată, aceea de a judeca etc Ele au fost notate de ascultători și apoi redactate, deși nici cei care le-au transcris nu au fost mînați de intenții literare, ca în cazul Convorbirile lui Ioan Cassian (cf pp 000-000), analoage ca gen Textele lui Dorotei păstrează spontaneitatea exprimării orale Temele sînt dezvoltate cu ajutorul unui aparat format din citate biblice, din maxime ale Părinților din pustie și, mai ales, din multe anecdote și episoade preluate din tradiția monastică și din experiența personală a lui Dorotei, completate cu foarte multe imagini și comparații",
    "860": " Spontaneitatea și prospețimea nu pun în umbră predilecția pentru enumerarea și clasificarea entităților despre care se discută, indiferent dacă e vorba despre diferitele tipuri de păcate, de minciuni, de smerenie și orgoliu, de rațiuni pentru părăsirea chiliei și așa mai departe Prelegerile lui Dorotei nu au un caracter sistematic; el nu încearcă să ofere un tratat organic despre viața duhovnicească, dar aceasta nu înseamnă că nu are o doctrină spirituală Nu avem spațiu aici pentru a ne opri asupra ei; e de-ajuns să amintim că, din moment ce pentru el viața creștină înseamnă eliberarea de pasiuni, ansamblul învățăturilor sale este orientat spre lupta împotriva acestora în acest context, renunțarea la propriile pofte ocupă un loc important; Dorotei preferă să folosească termenul la plural, pentru a desemna dorințele care se nasc din logismoi, din „gînduri” Condiția ideală pentru atingerea acestei stări este viața de călugăr, caracterizată printr-o dublă renunțare (tema primei învățături): pe de o parte, la familie, patrie și averi, iar pe de altă parte mai cu seamă la pasiuni",
    "861": " Viața călugărească pe care o are în vedere Dorotei este cea dusă în mănăstire Caracteristică doctrinei lui Dorotei este și insistența asupra conștiinței, un fel de scînteie divină sădită de Dumnezeu în ființa umană în timpul Facerii; aceasta e aprinsă și însuflețită prin respectarea poruncilor (învățătura 2) Scrisorile, adresate unor călugări sau unor grupuri de călugări, se ocupă de probleme concrete de viață spirituală, bazîndu-se în mare măsură pe tradiția apoftegmatică Părinților O operă ce nu-i aparține lui Dorotei, dar a fost inspirată de el, este Viața lui Dositei, un tînăr, fost soldat, care venise la mănăstirea condusă de Serid și fusese dat în seama lui Dorotei; trăise acolo cinci ani, pînă la moartea sa, făcînd exerciții de asceză severă și de renunțare la propriile dorințe; era, într-un fel, un model de viață spirituală conform cu cel propovăduit de învățăturile lui Dorotei \n\nBibliografie L",
    "862": " Regnault, J de Préville, Dorothée de Gaza Oeuvres spirituelles (SChr 92), Cerf, Paris, 1963 (text, traducere, introducere amplă); trad it M Paparozzi, Doroteo di Gaza Insegnamenti spirituali, Città Nuova, Roma, 1979 \nd) Zosima \nPrieten al lui Dorotei, menționat de acesta de mai multe ori, Zosima s-a născut la Sinde, pe coasta, Feniciei și a fost călugăr la Tyr, apoi în Palestina, la lavra lui Gherasim din apropierea Iordanului, înainte de a întemeia, prin 520, propria sa mănăstire la Sindenai, la 9 kilometri de Cezareea (în Palestina) După cum spune Evagrie Scolasticul (Istoria Bisericii IV, 7), avea calități profetice și a prevestit cutremurul care a distrus Antiohia în 528 Probabil că nu a scris nimic, dar au rămas de la el niște Capitole (kephalaia e unul din titlurile din manuscrise; primul editor, în 1683, a intitulat scrierea Alloquia, „Conversații”, și astfel este numită și acum)",
    "863": " E vorba, în esență, de o culegere de apoftegme; una din ele (cap 12) dovedește pentru prima dată, așa cum am amintit deja, că în cercurile călugărești se citeau culegeri de apoftegme și, mai mult, este cea mai veche atestare a folosirii acestui termen pentru maximele Părinților Zosima insistă nu numai asupra renunțării la bunurile lumești, ci și asupra faptului că trebuie să fim răbdători în fața nenorocirilor, subliniind mai ales utilitatea injuriilor și a umilințelor pe care le suferim; cel ce ne rănește trebuie văzut ca un binefăcător, ca un leac trimis de Isus ca să ne vindece de suferințele noastre Există și versiuni în armeană, georgiană și arabă ale acestei opere \n\nBibliografie Ediția din PG 78, 1680-1700 e bazată pe un manuscris incomplet Ediție completă: Augoustinos Iordanites, „Tou hosiou patros hêmôn abba Zôsima kephalaia pany ophelima”, în Nea Siôn 12 (1912), pp",
    "864": " 697-701; 854-865; 12 (1913), pp 93-100 (și, separat, Hierosolymis, 1913) Trad fr, cu intr a lui L Regnault în M van Parys (et al), Enseignements des Pères du désert Hyperéchios, Etienne de Thèbes, Zosime, Abbaye de Bellefontaine, Bégrolles-en-Mauges, 1991, pp 93-139 Cf A Solignac, Zosime, DSp XVI, 1994, col 1658-1659 \n3) Alți autori de scrieri duhovnicești a) Nilus din Ancira \nNumeroase probleme pune un corpus de scrieri ascetice păstrate sub numele lui Nilus Unele elemente interne îl indică drept autor pe un călugăr care a activat la Ancira, în Galatia, între ultimii ani ai secolului al IV-lea și primii ani ai celui de-al V-lea: într-un elogiu al monahului Albian, originar din Ancira, se spune că acesta s-a dus „la asceții care-și au sălaș pe muntele de lîngă noi, lîngă oraș, și sînt conduși de fericitul Leonțiu, pe atunci prezbiter, ajuns mai apoi episcop” (un Leonțiu, episcop de Ancira, este atestat în 404; se știe, de asemenea, că Ancira era un centru monastic); într-o scrisoare (I, 257) este menționat Apolinarie din Laodiceea, mort în 390, ca fiind contemporan cu destinatarul; tratatul Despre sărăcia de bunăvoie este dedicat unei diaconițe din Ancira, Magna, menționată și de Palladius (Istoria Lausiacă 67), care scrie în 419-420",
    "865": " însă, mai cu seamă, multe dintre scrisorile considerate autentice atestă că Nilus se bucura de stima și chiar de prietenia lui Ioan Hrisostomul (II, 294 relatează o viziune comunicată de Ioan celor mai buni prieteni ai săi; în II, 265, scrisă între aprilie și septembrie 407, autorul refuză cererea împăratului Arcadius de a se ruga pentru Constantinopolul zguduit de cutremur, considerînd că e vorba de o pedeapsă pentru nedreapta exilare a lui Ioan Hrisostomul) Așadar, aceste date confirmă afirmația lui Gheorghe Monahul, cronicar din secolul al IX-lea, care îl amintește pe Nilus pentru elevii lui Ioan Hrisostomul; prietenia dintre cei doi s-a născut probabil la Constantinopol (Hrisostomul a fost patriarh aici între 398 și 404), unde Nilus a putut să cunoască opera lui Evagrie Ponticul, care l-a influențat Nu se știe altceva despre viața lui Prima mențiune cunoscută este aceea a lui Procopius din Epitom despre Cîntarea Cîntărilor (sfîrșitul secolul al V-lea – începutul secolului al VI-lea)",
    "866": " O Poveste a lui Nilus Singuraticul despre uciderea călugărilor de pe muntele Sinai și anii de temniță ai fiului său Teodul, care îl plasează pe Nilus pe Sinai și a influențat și viața lui Nilus din Sinaxarul din Constantinopol, este considerată o legendă ulterioară Culegerea de scrisori compuse de Nilus, editată în 1668 de L Allacci (reprodusă în PG 79, 81-581), conține 1061 epistole, distribuite în trei cărți alcătuite, fiecare, din 333 scrisori, plus o a patra formată din 62; în realitate, ediția originară, așa cum a arătat J Gribomont pornind de la codexul Ottobonian grec 250 (secolul al XI-lea; inscripția pe care o conține, „ale lui Nilus, ascet din Ancira, în Galatia”, confirmă datele din text privitoare la persoana lui Nilus pe care le-am semnalat mai sus), cuprindea 1027 de scrisori repartizate în trei cărți, din care prima (329 epistole) s-a pierdut în marea lor majoritate de scrisorile sînt foarte scurte, uneori fiind compuse dintr-un verset biblic cu un scurt comentariu, și deseori același material apare în mai multe epistole (lunga misivă către călugărul Taumasios, III, 33, conține elemente ce se regăsesc în alte 14 scrisori!)",
    "867": " De asemenea, există serii de scrisori cu destinatari diverși constituite din extrase (folosite în ordinea în care figurează în operele de origine) din scrieri ale lui Nilus însuși sau din alți autori Altele sînt falsificări; I, 286, trimisă, conform antetului, generalului got Gainas, este dependentă de o omilie a lui Ioan Hrisostomul scrisă la cîțiva ani după moartea lui Gainas în fine, multe din titlurile atribuite destinatarilor la începutul unor scrisori sînt anacronisme evidente, deoarece nu sînt atestate înainte de secolul al VI-lea Astfel de observații l-au făcut pe A Cameron să conchidă că această culegere trebuie să fi fost alcătuită în secolul al VI-lea, pe baza unui epistolar în esență autentic, căruia i-au fost adăugate unele falsuri, și, mai cu seamă, în care au fost multiplicate scrisorile prin fragmentare și prin adăugiri de nume și titluri de destinatari, în special generali, prefecți și viri illustres",
    "868": " De fapt, cu excepția a foarte puține cazuri, destinatarii lui Nilus sînt cu toții personaje necunoscute Cameron crede că după 553, atunci cînd unele scrieri ale lui Evagrie Ponticul au început să circule sub numele destul de obscurului Nilus (cf infra), identitatea literară a acestuia a început să se înnobileze, și e posibil ca în a doua jumătate a secolului al VI-lea un monah din Ancira să fi refăcut epistolarul său pentru a crea imaginea unei autorități spirituale consultate de foarte multe persoane (peste 600 de corespondenți); în realitate, tăcerea contemporanilor în privința lui Nilus dovedește că în timpul vieții sale s-a bucurat de o faină destul de limitată Dintre tratatele care ne-au parvenit sub numele lui Nilus, cel mai lung este cel dedicat Călugărului Agațiu, sau Peristeria în introducere, autorul evocă întîlnirea din ziua precedentă cu Agațiu, care i-a vorbit despre Peristeria, o matroană contemporană cu ei, care s-a distins prin cumpătare, meditație și rugăciuni fierbinți, prin binefacerile în folosul săracilor și al călugărilor; în cinstea ei, autorul s-a hotărît să scrie un tratat consacrat virtuților de care a dat dovadă",
    "869": " în douăsprezece secțiuni (prima fiind chiar introducerea) se vorbește despre înfrînare, despre vanitate, despre lectură și despre rugăciune, despre folosirea bunurilor și despre grija față de ceilalți, în special față de săraci, despre renunțarea la propriile bogății, despre ispitele diavolului și despre lupta spirituală, despre viața de călugăr și, în sfîrșit, despre slava ce-i așteaptă pe cei ce dau de pomană Diversele teme sînt ilustrate cu o serie de exemple luate din Vechiul și Noul Testament Unii cercetători, în special K Heussi, nu cred că tratatul are același autor ca și scrisorile; într-adevăr, dacă matroana Peristeria despre care se vorbește aici trebuie identificată cu o femeie din Alexandria care a murit cu puțin înainte de conciliul de la Calcedon (în documentele căruia este menționată), atunci e puțin probabil să fi meritat toate aceste elogii înainte de sfîrșitul secolului al IV-lea în același timp însă, tratatul, dacă, aparține lui Nilus, ar trebui situat tocmai în această perioadă, la începutul activității sale literare, cînd încă nu fusese influențat de Evagrie",
    "870": " în orice caz, scrierea pare să, aparțină autorului Comentariului la Cîntarea Cîntărilor (cf, infra); această carte biblică este citată de mai multe ori, iar Cînt 1, 10 este comentat în mod asemănător Discursul despre asceză începe cu un reproș la adresa călugărilor care, împinși de vanitate și de dragostea de cele lumești, trădează adevăratul sens al vieții monastice, căutarea și practicarea adevăratei filozofii, după exemplul lui Cristos, pentru a ajunge la contemplație O secțiune importantă este dedicată îndrumării spirituale: maestrul trebuie să fie un exemplu, iar discipolii trebuie să-i dea ascultare fără să-și pună întrebări în privința ordinelor primite E dezvoltată apoi tema luptei spirituale împotriva pasiunilor; pentru a învinge, sfinții evită orașele și contactele cu oamenii, care îi pot tulbura, și se concentrează asupra liniștii sufletului Caracteristica sufletului desăvîrșit este absența grijilor (to amerimnon), în timp ce sufletul nelegiuit este strivit de ele",
    "871": " Eliberat de neliniștea provocată de bogății, separat de cercul persoanelor inutile, retras în solitudine, desprins de lucrurile sensibile și de senzații, sufletul poate atinge starea de contemplare a inteligibilelor Mai ales aceste ultime teme sînt o dovadă a notabilei influențe a lui Evagrie Ponticul Discursul despre asceză are multe elemente comune cu scrisorile și pare, așadar, că trebuie atribuit aceluiași autor începutul tratatului Despre sărăcia de bunăvoie trimite la Discursul despre asceză, constituind, evident, continuarea acestuia Nilus discută aici cele trei tipuri de sărăcie Primul corespunde stării naturale a omului, cînd acesta nu era nevoit să-și facă griji legate de viața materială și se dăruia în întregime lui Dumnezeu, în care avea deplină încredere Aceasta a fost condiția specifică sfinților din Vechiul Testament, apoi a lui Ioan Botezătorul și a celor doisprezece apostoli, adevărații inițiatori ai monahismului (21) Al doilea tip de sărăcie, cel mediu, este cel care presupune ca rugăciunea să fie însoțită de munca manuală; sub pretextul că se dăruiesc cu totul lui Dumnezeu, oamenii sînt ispitiți să trîndăvească, lăsînd sufletul să se deschidă către patimi; este atitudinea pe care o condamna Pavel (1 Tes",
    "872": " 3, 6-12) atunci cînd îi îndemna pe destinatarii epistolei sale să muncească, urmînd exemplul său Avem aici accente polemice, împotriva mesalienilor și acemeților, partizani ai lipsei totale de activitate (cap 21-27); în cap 21 sînt menționați în mod explicit Adelfios și Alexandru, liderii celor două orientări De condamnat este însă și al treilea tip de sărăcie, specific călugărilor care, deși au declarat că renunță la bunurile materiale, continuă să participe la activitățile din această lume, ca și cum ar fi dori să rătăcească în continuare prin deșert după ce au ieșit din Egipt, în loc să se îndrepte spre Pămîntul Făgăduinței (33) Trebuie să aspirăm să fim fără griji (amerimnos; este idealul formulat în tratatul precedent), așa cum ne-a îndemnat Pavel (1 Cor 7, 32); în acest scop, trupul trebuie să primească cele de trebuință, pentru ca sufletul să fie liber să se îndrepte spre Dumnezeu (36-37)",
    "873": " Viața trebuie să fie dedicată imitării lui Dumnezeu, care este bun și milostiv, prin rugăciuni continue și meditație Scrierea se încheie cu îndemnul de a-l imita pe Cristos prin exercițiul ascultării și al smereniei Doctrina imaginației care stimulează „gîndurile” (logismoi), pericol ce poate fi preîntîmpinat tocmai prin sărăcia voluntară care nu lasă frîu liber imaginației (52 și urm), dovedește influența lui Evagrie Ponticul, sesizabilă și la nivelul vocabularului Referirea la problemele generate de atitudinea acemeților e un indiciu că tratatul a fost scris la puțină vreme după plecarea acestora de la Constantinopol, în 425 Tratatul Despre superioritatea călugărilor este menit să ilustreze superioritatea vieții monastice în deșert în raport cu ascetismul practicat în oraș, între altele prin raportarea la modelele din Ieșirea, la Ioan Botezătorul, la Maria în opoziție cu Marta în acest corpus intră și Discursul despre Albian, un elogiu într-un stil mai degrabă emfatic al unui călugăr care plecase de la Ancira la Ierusalim, pentru a se stabili apoi în pustia Nitriei",
    "874": " Trei manuscrise dintr-un catenar exegetic consacrat Cîntării Cîntărilor conțin comentarii ale acestei cărți semnate doar de doi autori: textul complet al Omiliilor despre Cîntarea Cîntărilor al lui Grigorie de Nyssa alternează cu acela, tot complet, al Comentariului la Cîntarea Cîntărilor al lui Nilus, care a putut fi astfel recuperat în întregime (înainte se cunoșteau doar extrase, transmise prin alte manuscrise) în prolog, Nilus afirmă că mulți învățați, seduși de caracterul plauzibil al literei (lexis) textului, nu se străduiesc să caute comoara ascunsă în el; de aceea, el a crezut că e necesar să-i dezvăluie sensul profund (nous) pentru a-i readuce pe calea cea dreaptă pe cei ce se lasă pradă gîndurilor lascive din cauza unor termeni prezenți în text, cum sînt denumirile părților trupului femeiesc Așadar, el refuză interpretarea literală și vede în Cîntarea Cîntărilor „o profeție a misticului cortegiu nupțial al sufletului desăvîrșit și al Logosului lui Dumnezeu”",
    "875": " Făcînd o paralelă între mireasa din Cîntare și prostituata frumoasă și nurlie din Isaia 23, 16, Nilus vede în aceasta Biserica provenită dintre „neamuri”, devenită mireasă a lui Cristos; însă în comentariu ea reprezintă și sufletul De fapt, deși declarațiile de principiu par să-l apropie pe Nilus de alegorismul lui Origen, autorul nu-și fondează niciodată recurgerea la alegorie pe dificultățile textului biblic Preferă mai degrabă să cumuleze interpretările, oarecum dezorganizat, pentru a extrage din fiecare element al textului o cît mai mare bogăție de semnificații Cîntarea, în care mirele e, firește, Cristos, este o profeție a istoriei mîntuirii, iar mireasa este sufletul care se înalță spre contemplarea lui Dumnezeu, punctul de vedere fiind cel al ascezei monastice Această concepție asigură unitatea operei, care nu se poate înscrie nici într-o tradiție exegetică bazată pe litera textului (de tip antiohian) și nici într-una bazată pe alegorie (de tip alexandrin)",
    "876": " Am semnalat faptul că acest Comentariu poate să aparțină foarte bine autorului care a scris și Peristeria Unele fragmente atribuite lui Nilus se găsesc și în catenarii consacrate Ecclesiastului, Ieșirii și Cărților Regilor Din corpusul lui Nilus mai face parte și o predică despre Luca 22, 36 în manuscrise se găsesc sub numele lui Nilus diverse scrieri care în alte ramuri ale tradiției sînt atribuite lui Evagrie Ponticul Cercetătorii sînt încă departe de o soluție definitivă, dar se pare că lui Evagrie îi pot fi atribuite tratatul închinat Monahului Euloghie, cel Despre diferitele gînduri rele, tratatul Despre cele opt duhuri ale răutății, cel Despre rugăciune, de mare interes doctrinar, și culegeri de Sentințe, toate publicate împreună cu corpusul lui Nilus în PG 79 Acestui corpus îi aparține și un alt tratat, Despre cele opt gînduri rele, o compilație făcută pe baza versiunii în grecește a lui Ioan Cassian, care nu e anterioară secolului al VII-lea",
    "877": " Clarificarea situației operelor lui Nilus nu a fost însă terminată și este complicată de textele lui Nilus transmise în alte limbi, în special în siriacă, în care s-au păstrat culegeri de maxime și o versiune a Discursului despre asceză care prezintă afinități, dar și diferențe sensibile, în raport cu textele grecești Operele cîtor autori au ajuns să fie reunite în corpusul lui Nilus? \n\nBibliografie Ediția textelor în PG 79 Ediții critice există doar pentru Narrationes referitoare la Nilus Sinaitul, sub îngrijirea F Conca, Nilus Anciranus Narratio, Teubner, Leipzig, 1983; și pentru Comentariul la Cîntarea Cîntărilor (în curs de publicare; a apărut vol I) sub îngrijirea M-G Guérard, Nil d’Ancyre Commentaire sur le Cantique des cantiques I (SChr 403), Cerf, Paris, 1994 Pentru scrierile în siriacă, ed, intr, trad it P Bettiolo, Gli scritti siriaci di Nilo il Solitario, Peeters, Louvain-la-Neuve, 1983",
    "878": " – Trad it a Discursului despre asceză coordonată de C Riggi, Nilo di Ancira Discorso ascetico, Città Nuova, Roma, 1983 – Studii: e încă important K Heussi, Untersuchungen zu Nilus dem Asketen (TU 42/2) Hinrichs, Leipzig 1917 H Ringshausen, Zur Verfasserschaft und Chronologie der dem Nilus Anciranus zugeschriebenen Werke, Frankfurt/M, 1967 Cf și M-G Guérard, Nil d’Ancyre, DSp XI, 1982, col 345-356 Despre scrisori: A Cameron, „The Authenticity of the Letters of St Nilus of Ancira”, în Greek, Roman and Byzantine Studies 17 (1976), pp 181-196 \nb) Diadoh de Foticeea \nFotie (Biblioteca, cod 231) îl amintește pe Diadoh, episcop de Foticeea, în Epir, printre adversarii monofiziților în anii conciliului de la Calcedon; însă la conciliul din 451 episcopul de Foticeea se numea Ioan, deci Diadoh trebuie să fi ajuns episcop mai tîrziu",
    "879": " Oricum, în 457 apare printre semnatarii scrisorii trimise de episcopii din Vechiul Epir împăratului Leon I în urma asasinării lui Proterios de Alexandria (cf pp 000-000) Diodoh trebuie să se fi născut așadar prin 400; murise în 486, cînd Victor din Vita îl laudă în Istoria persecuțiilor vandalilor Cum opera sa principală se adresează călugărilor, e posibil să fi fost el însuși monah, poate chiar responsabil al unei comunități S-a spus că Diadoh ar fi putut fi dus la Cartagina de flota lui Genseric, împreună cu persoanele de vază din Zakynthos, în urma unui raid în Epir efectuat între 467 și 474 (Marrou) Dintre operele sale, cea mai importantă este intitulată O sută de capitole gnostice, cunoscute în mod curent și ca O sută de capitole despre desăvîrșirea spirituală; bogata tradiție manuscrisă atestă marele succes de care s-a bucurat de-a lungul secolelor Scrierea face parte din genul „centuriilor”, culegeri de maxime organizate în secțiuni de cîte o sută, gen ilustrat de Evagrie Ponticul în Capitolele gnostice (6 × 90, plus 60 = 600) și în Tratatul practic (o centurie), de Maxim Mărturisitorul în secolul al VII-lea (patru centurii Despre iubire, două Despre teologie și întrupare), de Talasie (patru centurii Despre iubire și despre cumpătare) și așa mai departe",
    "880": " Cele o sută de capitole ale lui Diadoh sînt gîndite ca o introducere globală la viața duhovnicească; ele sînt precedate de zece definiții ale unor virtuți fundamentale (credință: „gînd despre Dumnezeu, departe de orice dorință [apathês]”; speranță; răbdare; lipsa lăcomiei etc), cărora le urmează un al doilea titlu și o definire a scopului operei, „prin cunoașterea căreia trebuie să încercăm să atingem, călăuziți de Domnul, desăvîrșirea care ne-a fost arătată” Este definită apoi relația dintre Dumnezeu și ființa umană: aceasta e creată după chipul lui Dumnezeu, dar a fi după asemănarea Lui depinde de capacitatea de a-și dărui propria libertate lui Dumnezeu în iubire (2-5) Urmează (6-11) distincția dintre știință (experiența unirii cu Dumnezeu, izvorîtă din rugăciune) și înțelepciune (capacitatea de a vorbi despre lucrurile sfinte, izvorîtă din meditația asupra Scripturii) Urmează secțiuni privitoare la dragostea față de Dumnezeu (12-23), la percepție sau simțul sufletesc (24-25), temă dezvoltată apoi în expunerea despre capacitatea de a discerne duhurile și despre viziuni și vise (26-40)",
    "881": " Apoi vin capitolele despre ascultare (41), despre cumpătare și înfrînare (42-52), despre boli (53-54), despre necesitatea de a renunța la atracțiile lumii (55-57) și de a învinge akedía, plictiseala și dezgustul față de experiența spirituală (58), de a nu uita numele lui Dumnezeu și de a invoca numele lui Isus (59-61) Semnalăm, de asemenea, îndemnul de a ne lăsa deposedați de propriile bunuri, renunțînd la procese (63-64), și de a alege sărăcia Dintre darurile primite de la Dumnezeu, cel mai însemnat este „teologia”, darul ce izvorăște din contemplație, producînd în suflet o stare de plenitudine absolută; e o formă de rugăciune care se deosebește de rugăciunea în sens restrîns, prin care omul se străduiește să se îndrepte spre Dumnezeu (67-75) Capitolele 76-89 sînt dedicate harului și se referă la botez, la luptele cu poftele trupești, la realizarea progresivă a asemănării cu Dumnezeu în capitolele 90-100 autorul se ocupă de nivelurile cele mai elevate ale acestui itinerar, de încercările venite din suferință, de umilință, de necesitatea de a veghea pînă la sfîrșit",
    "882": " Multă vreme, s-a subliniat influența lui Evagrie Ponticul asupra lui Diadoh, care a fost catalogat drept adversar al messalianismului; studiile lui H Dörries au demonstrat însă că el e mai degrabă reprezentantul unui messalianism moderat și că influența lui Macarie (cf pp 000-000) e mai mare decît a lui Evagrie Diadoh se deosebește de acesta în special prin faptul că acordă o mare importanță experienței și percepției sau simțului (aisthêsis) intern, cu valoare de criteriu decisiv în discernerea duhurilor îl apropie de messalianism – și îl separă de un adversar necruțător al acestei orientări, cum este Marcu Sihastrul, cf p 000 – și convingerea sa că, deși botezul ne curăță de păcate, nu purifică și duplicitatea voinței, consecință a păcatului (78) \n\nOmilia pentru înălțarea la Cer a lui Cristos e interesantă întrucît apără doctrina calcedoniană a celor două naturi inseparabile într-un singur ipostas în Cristos întrupat",
    "883": " Viziunea Sfîntului Diadoh este un schimb de întrebări și răspunsuri; cel întrebat e Ioan Botezătorul, care vorbește despre botezul lui Isus, despre ființele umane care îl vor vedea pe Dumnezeu cînd vor fi nepieritoare și, în sfîrșit, despre natura îngerilor O Cateheză ce apare în unele manuscrise sub numele lui Diadoh, însă în cele mai multe sub cel al lui Simion Teologul, a fost atribuită de cei mai mulți cercetători acestuia din urmă sau unui elev al său; sub formă de întrebări și răspunsuri, sînt abordate teme precum raportul lui Dumnezeu cu lumea, cunoașterea angelică și vederea lui Dumnezeu \n\nBibliografie Ediție critică a textelor, cu o amplă introducere și trad fr de É des Places, Diadoque de Photicé Oeuvres spirituelles (SChr 5 ter), Cerf, Paris, 1966 Pentru raportul cu Simion și cu messalianismul, fundamental e H Dörries, „Diadochus und Symeon",
    "884": " Das Verhältnis der Kephalaia gnôstika zum Messalianismus”, în Idem, Wort und Stunde I, Vandenhoeck & Ruprecht, Göttingen, 1966, pp 352-422 \nc) Marcian \nDedicăm doar cîteva rînduri grupului de scrieri puse în legătură cu acest nume, deoarece problema lor e destul de complicată și nu se întrevede încă o soluție acceptată de toată lumea Sub numele lui Marcian, în manuscrise se găsesc nouă tratate: 1 Despre penitență; 2 Despre disciplina perfectă; 3 Despre botez; 4 Despre credința Bisericii; 5 Despre umilință; 6 fără titlu, despre propovăduire; 7 Despre post și despre smerenie; 8 Contra discipolilor lui Apolinarie și ai lui Vitalie; 9 Trebuie să murim pentru adevăr în tradiția manuscrisă, nr 5 e atribuit și lui Evagrie, iar nr 8 și lui Marcu Monahul în greacă, limba originară, au rămas doar nr 5 și 7, celelalte păstrîndu-se doar în traducere siriacă",
    "885": " Sînt scrieri adresate unor călugări, străbătute de o spiritualitate simplă și de moderația în asceză Nr 4 și 8 tratează teme cristologice; nr 3 critică obiceiul de a întîrzia botezul pînă în momentul morții \n\nCine e autorul, sau cine sînt autorii acestor tratate? J Lebon, într-un studiu publicat postum prin grija lui A van Roey, l-a identificat pe autorul tratatelor în persoana acelui Marcian căruia îi sînt atribuite trei fragmente dogmatice cuprinse în Florilegiul anonim de la Edesa, scrise după 362 și, potrivit lui Lebon, înainte de 382; el ar fi identic cu Marcian preamărit de Teodoret (Istoria religioasă 3) și, după Lebon, a fost călugăr în regiunea chalcidiană și a murit prin 390 într-un studiu scris înainte de publicarea cărții lui Lebon, J Kirchmeyer a atribuit însă tratatele unui alt Marcian, călugăr mai întîi la Ierusalim, apoi la Betleem; inițial anticalcedonian, apoi adept al calcedonismului începînd cam din 480, a murit la 23 noiembrie 492",
    "886": " în două manuscrise, lui Marcian din Betleem îi este atribuit un Discurs despre asceză și multe alte lucruri, transmis printre operele lui Nilus, iar sub numele lui au circulat și alte fragmente; unui Marcian i-a fost atribuit în tradiția manuscrisă și un opuscul Despre toate armele, închinat călugărilor, existent și în corpusul grec al lui Efrem, pe care Kirchmeyer îl consideră o operă posibilă a lui Marcian din Betleem A van Roey insistă însă asupra incompatibilității dintre tezele teologice din tratatele 4 și 8, care, în opinia sa, nu pot să aparțină aceluiași autor; tratatul 4 este compus, crede cercetătorul, după controversa nestoriană \n\nBibliografie Repertoar de texte în CPG II, nr 3885-3900 J Lebon, Le moine saint Marcien Étude critique des sources; édition de ses écrits, Spicilegium sacrum Lovaniense, Leuven, 1968; J Kirchmeyer, „Le moine Marcien (de Bethléhem?)”, în Studia Patristica V (TU 80), Akademie-Verlag, Berlin, 1962, pp",
    "887": " 341-359; A van Roey, „Remarques sur le moine Marcien”, în Studia Patristica XII (TU 115), Akademie-Verlag, Berlin, 1975, pp 160-177 \nd) Marcu Monahul \nSub acest nume (care apare în aproape toate manuscrisele vechi; în Occident s-a impus apelativul Marcu Eremitul) s-au păstrat mai multe tratate duhovnicești și teologice în PG 65, 905-1140 au fost publicate zece dintre ele (preluate din ediții din secolele al XVI-lea și al XVIII-lea), din care două nu au însă nimic de-a face cu Marcu: tratatul 6, Despre înfrînare, este o colecție de extrase din Maxim Mărturisitorul și din Macarie; numărul 9 pare că poate fi atribuit lui Marcian (cf supra) Celor opt rămase li se mai adaugă unul, Despre unirea ipostatică, transmis în două manuscrise O parte a corpusului s-a păstrat în versiuni în siriacă și arabă Lexicul, stilul și concepția teologică ne determină să atribuim aceste nouă tratate unui singur autor",
    "888": " Nu se știe însă nimic despre viața lui; din texte reiese doar că era călugăr Putem stabili unele repere cronologice deoarece Marcu utilizează, aproape sigur, scrierile lui Evagrie Ponticul (mort în 399) și Omiliile lui Macarie-Simion de la sfîrșitul secolului al IV-lea sau de la începutul secolului al V-lea (cf p 000); există apoi un manuscris siriac datat 534, care conține traducerea operelor sale Marcu trebuie situat așadar între 400 și 530 Polemica implicită din scrierile sale împotriva messalienilor (tendință monastică ai cărei adepți vedeau în asceză și mai ales în rugăciunea continuă calea pentru a ajunge la eliberarea de patimi, care ar fi făcut păcatul imposibil) nu ne ajută prea mult; e adevărat că messalienii, cunoscuți începînd din 360 în Mesopotamia, s-au răspîndit foarte mult și au fost ținta a numeroase condamnări ecleziastice în deceniile ce au urmat, pînă la conciliul din Efes și după aceea, însă au continuat să stîrnească polemici pînă în secolul al VI-lea",
    "889": " Polemica explicită a lui Marcu împotriva celor care îl identifică în Melchisedec (Fac 14, 18-20; Psalmi 110, 4; Evr 5, 10; 7, 21) pe Fiul lui Dumnezeu ar putea să aibă loc cam în același timp cu atacurile contra melchisedecienilor din Egipt lansate de Epifanie din Salamina (Panarion 4, 9) prin 375 și de Chiril al Alexandriei în Glaphyra la Facerea 2, 3-11; însă nici acest argument nu este decisiv, întrucît aceeași doctrină este atestată în alte epoci și în alte locuri Astfel, dacă J Kunze propunea în 1895 plasarea operei lui Marcu în anii premergători conciliului de la Efes (luînd în considerare mai cu seamă tratatul despre unirea ipostatică), H Chadwick (1972) a propus ca Marcu să fie identificat în persoana unui egumen al unei mănăstiri de lîngă Tars, căruia Sever de Antiohia, în două scrisori din anii 515-518, îi cere să condamne cristologia calcedoniană și messalianismul, cu care îl bănuia că simpatizează; tratatele Despre unirea ipostatică (11) și Despre botez (4) ar reprezenta răspunsurile lui Marcu la cele două acuzații",
    "890": " în schimb, O Hesse, în numeroase studii publicate începînd cu 1967, subliniază afinitățile dintre Marcu și Macarie-Simion și e tentat să deducă de aici o apropiere cronologică, situîndu-l pe Marcu la începutul secolului al V-lea A Grillmeier (1980) propune la rîndul său ca tratatul 11 să fie considerat un atac împotriva lui Evagrie, corelat cu campania antiorigenistă a lui Teofil de Alexandria (399) sau cu puțin anterior acesteia Totuși, dată fiind absența oricărei explicații a expresiei „unire ipostatică” la Marcu, pare improbabil ca el s-o fi creat (Grillmeier) sau chiar s-o fi folosit astfel în primii ani ai controversei nestoriene (Kunze) în plus, așa cum a observat J Gribomont, cristologia lui Evagrie a fost în centrul dezbaterilor nu în timpul crizei origeniene din 399-400, ci în timpul celei din anul 515 și după aceea Ar fi așadar just să semnalăm importanța polemicii antiorigeniste din tratatul 11, însă în favoarea unei datări analoage celei propuse de Chadwick",
    "891": " Tratatele sînt următoarele: (1) Legea duhovnicească e o culegere de maxime pe diverse teme de viață spirituală, după modelul apoftegmelor sau al centuriilor; (2) Despre cei care se cred indreptățiți prin faptele lor este tot o culegere de sentințe, care se încheie cu o expunere destul de lungă consacrată celei mai importante porunci, aceea a iubirii, care constă „în îndepărtarea de realitățile materiale și în tăcerea gîndurilor”; (3) Penitența: e necesară pînă la moarte, chiar și pentru cei puțini care au atins desăvîrșirea; (4) Botezul: răspunsuri la șaptesprezece întrebări puse de un călugăr care, influențat de messalianism, se îndoiește că botezul ar fi desăvîrșit și crede că după botez ar fi încă necesară lupta spirituală pentru a ne elibera de păcatul originar și pentru a putea îndeplini poruncile Din punct de vedere teologic, este unul din textele fundamentale ale lui Marcu; bazîndu-se pe multe trimiteri la Apostolul Pavel, el afirmă că botezul ne dă libertatea, însă o libertate care trebuie să se manifeste prin respectarea poruncilor, care este îngreunată nu de persistența influenței păcatului originar, ci de lipsa de credință a oamenilor",
    "892": " (5) Lui Nicolae, învățături pentru mîntuirea sufletului, este un itinerar de viață ascetică pentru un tînăr care abia și-a început viața de călugăr; la sfîrșit se găsește (nu în toate manuscrisele) răspunsul novicelui (7) Disputa cu un avocat: un firav cadru narativ structurează tratatul sub forma unor răspunsuri date de un bătrîn ascet unui avocat care condamnă faptul că monahii renunță să-și apere propriile drepturi în tribunal și refuză muncile fizice; după plecarea avocatului, călugării îi pun bătrînului cîteva întrebări despre justiția divină (8) Discuția intelectului cu sufletul: primul îl îndeamnă pe cel ce-al doilea să nu fugă de răspunderea pentru propriile păcate atribuindu-le unor forțe exterioare (teză messaliană) (10) Melchisedec (sau Contra melchisedecienilor) este o exegeză a Evr 7, 2-3 ce condamnă doctrina despre care am vorbit mai sus (11) Despre unirea ipostatică are în manuscrise titlul: Contra celor care afirmă că sfînta carne a Domnului nu e unită cu Logosul, ci doar îl îmbracă precum un veșmînt, și că de aceea e nevoie să-l deosebim pe cel ce poartă de cel care e purtat",
    "893": " Se adresează celor care „îl împart” pe Cristos, separînd Logosul de om Am amintit divergențele actuale suscitate de interpretarea tratatului: A Grillmeier (la fel și Hesse) vede aici o polemică împotriva „cristologiei diviziunii” cultivate de călugării origeniști care, la sfîrșitul secolului al IV-lea, ar fi atribuit sufletului lui Cristos acțiunile mîntuitoare din cadrul „economiei” dumnezeiești, începînd cu Venirea în trup; alții (Chadwick) îl consideră o distanțare de calcedonism \n\nBibliografie Textul tratatelor 1-10: PG 65, 905-1140; însă pentru 1, 2, 5, mai bună este ediția din Macarie din Corint, Nicodim Aghioritul, Philokalia tôn hierôn neptikôn, Venezia, 1782, pp 91-123 Tratatul 11: editarea fiecăruia din cele două manuscrise în J Kunze, Markus Eremita: ein neuer Zeuge für das altkirchliche Taufbekenntnis, Dörffling & Franke, Leipzig, 1895, pp 6-9; J Cozza-Luzi, Nova Patrum Bibliotheca ab Angelo Maio collecta X/1, Sacrum Consilium propagando Christiano nomini, Roma, 1905, pp",
    "894": " 201-247 De asemenea, O Hesse, Markus Eremita Asketische und dogmatische Schriften, Hiersemann, Stuttgart, 1985 Trad fr a corpusului, cu introducere și note, K Ware, C-A Zirnheld, Marc le Moine Traités spirituels et théologiques, Abbaye de Bellefontaine, Bégrolles-en-Mauges, 1985, cu o cuprinzătoare bibliografie Pentru o primă orientare și pentru bibliografie, cf J Gribomont, Marc le Moine, DSp X, 1980, col 274-283; O Hesse, Marcus Eremita, TRE XXII, 1992, pp 101-104 \n4) Hagiografia a) Gherontie \nMelania cea Tînără, una dintre figurile cele mai însemnate ale monahismului feminin, s-a născut în 383 într-o familie de nobili din Roma Contra voinței sale, s-a căsătorit la îndemnul părinților cu Pinianus și a hotărît ulterior, împreună cu acesta, să ducă o viață castă Cei doi au început apoi să renunțe la proprietățile lor și, ca să fugă din calea barbarilor, s-au mutat întîi în Sicilia împreună cu Rufin din Aquileia, prieten bun cu bunica ei, Melania cea Bătrînă; după cucerirea Romei de către Alaric în 410 și moartea lui Rufin în 411, au plecat în Africa și apoi în Palestina",
    "895": " După o călătorie în Egipt, Melania s-a retras într-o chilie pe Muntele Măslinilor și mai tîrziu a întemeiat aici o mănăstire de maici, apoi una de călugări, după moartea lui Pinianus în 436 s-a dus la Constatinopol, unde a propovăduit ascetismul A murit la Ierusalim în 439 O Viață a sa fusese publicată în secolul al XVI-lea, sub forma unei versiuni latine a prelucrării originalului efectuate în secolul al X-lea de către Simion Metafrastul (textul grec al acesteia a fost publicat abia în 1864, în vol 116 al PG) La sfîrșitul secolului al XIX-lea și începutul secolului XX, au fost descoperite un text grecesc și unul latin anterioare lui Simion Metafrastul; le-a publicat în 1905, însoțite de un vast aparat critic și de un studiu, cardinalul M Rampolla, care a ajuns la concluzia că textul latin ar reprezenta originalul Vieții Melaniei Alții însă, în special, A",
    "896": " d’Alès au adus argumente solide pentru a dovedi că textul grec e originalul, fapt în general acceptat astăzi, deși e limpede că niște concluzii mai precise nu vor putea fi trase decît în urma unui studiu al tradiției textului care să depășească simpla confruntare a două manuscrise în schimb, nu există nici un dezacord în privința atribuirii acestei opere lui Gherontie din Ierusalim, care a cunoscut-o pe Melania și, după moartea acesteia, a condus mănăstirile întemeiate de ea Ajuns arhimandrit peste mănăstirile dependente de Ierusalim, Gherontie, monofizit, a militat printre anticalcedonieni și nu a renunțat la convingerile sale nici cînd Eudoxia, care îl protejase, s-a împăcat cu Pulcheria și cu papa Leon în 456; nu a aderat nici la acordul încheiat de patriarhul Martirios din Ierusalim (478-482) cu monahii anticalcedonieni (cf p 000) Vorbesc despre el Chiril din Scitopolis, în mai multe pasaje din biografiile sale, și Ioan din Maiuma în Pleroforii și în Viața lui Petru Ibericul",
    "897": " Viața Melaniei cea Tînără e un document prețios prin bogăția de detalii istorice, chiar dacă numeroase personaje, din motive nu întotdeauna clare, sînt trecute sub tăcere (în primul rînd Melania cea Bătrînă, Rufin, Ieronim), sau sînt amintite în trecere (de exemplu, Paulinus de Nola sau Augustin) Numeroase și importante, deși risipite, sînt amănuntele referitoare la liturghie, cărora textul le acordă multă atenție \n\nBibliografie Editarea textului grec, trad fr, amplă introducere de D Gorce, Vie de sainte Mélanie (SChr 90), Cerf, Paris, 1962, care reia textul publicat de M Rampolla, Santa Melania Giuniore, senatrice romana, Tipografia Vaticana, Roma, 1905 (care conține și textul latin, o introducere și un comentariu amplu) \nb) Calinic \nIpatie din Rufiniane, vlăstar al unei vestite familii din Frigia, a fugit de tînăr în Tracia, apoi, după reconcilierea cu tatăl său la Constantinopol, s-a stabilit prin 400 într-o mănăstire abandonată de călugării egipteni care o întemeiaseră lîngă satul Rufiniane, aproape de Calcedon",
    "898": " După o altă perioadă petrecută în Tracia, în 406, la patruzeci de ani, s-a întors în mănăstire ca egumen, a adunat în jurul său numeroși monahi, a desfășurat o activitate fructuoasă și a combătut păgînismul și nestorianismul I-a primit cu bunăvoință pe Alexandru și pe ceilalți călugări din mănăstirea Acimiților alungați din Constantinopol A murit la 30 iunie 446 Ni s-a transmis o Viață a lui, precedată de o dedicație a editorului pentru un diacon pe nume Eutic, din care reiese că autorul este Calinic, un discipol al lui Ipatie; el apare în text ca monah, iar în 426 se găsea deja în mănăstirea din Rufiniane (în acel an a fost martor al îmbolnăvirii lui Ipatie) Editorul afirmă că, în trecere prin Rufiniane, a găsit scrierea la egumenul mănăstirii, al treilea succesor al lui Ipatie, și a făcut o copie pe care a dedicat-o lui Eutic",
    "899": " El declară că a corectat unele caracteristici grafice datorate influenței limbii siriace, ceea ce ne face să ne gîndim că acest Calinic ar proveni din Siria Viața trebuie să fi fost scrisă nu mult după moartea lui Ipatie (446), însă e menționat și un eveniment petrecut la un an după această dată; ca urmare, compunerea operei e plasată de obicei către 447-450 Bartelink a studiat textul ca pe un exemplu ce aparține genului literar al biografiei călugărului și a subliniat afinitățile lui cu Viața lui Antonie scrisă de Atanasie, care i-a servit probabil drept model lui Calinic Autorul intenționează, firește, să compună o operă educativă și urmărește cu precizie cronologică viața lui Ipatie, comentînd minunile și în special lupta cu demonii Spre sfîrșit (cap 48), Calinic adaugă și două discursuri ale lui Ipatie adresate călugărilor, compuse probabil din citate extrase dintr-un document scris chiar de protagonist",
    "900": " Limbajul e simplu, bogat în forme morfologice și sintactice proprii limbii vorbite, iar sintaxa e fără complicații, însă nu lipsită de anacoluturi \n\nBibliografie Ediție critică, trad fr, intr GJM Bartelink, Callinicos Vie d’Hypatios (SChr 177), Cerf, Paris, 1971 \nc) Marcu Diaconul \nEste autorul unei Vieți a lui Pofiriu din Gaza Acesta, născut la Tesalonic într-o familie de creștini prin 347, a plecat, în jurul vîrstei de 25 de ani, în deșertul Sceti, apoi s-a dus în Palestina, unde a continuat să ducă o viață de asceză severă S-a stabilit apoi la Ierusalim, unde episcopul Ioan l-a hirotonit preot prin 392; în 395, la moartea lui Enea din Gaza (cf p 000 și urm), a fost uns de Ioan de Cezareea episcop al acelei cetăți Aici a dus o luptă neobosită contra păgînismului, cerînd în două rînduri sprijinul împăratului împotriva celor care se opuneau închiderii templelor păgîne; a doua oară, în 401, s-a dus personal la Constantinopol",
    "901": " A murit la 26 februarie 420 Marcu, de profesie caligraf, venea probabil din Asia Mică și îl cunoscuse pe Pofiriu, pe atunci un simplu călugăr, cu ocazia unui pelerinaj la Ierusalim, și rămăsese cu el; prin 396 a fost hirotonit diacon Pofiriu l-a folosit pentru misiuni pe lîngă împărat Viața lui Porfiriu compusă de Marcu, în aparență opera unui martor ocular, nu e lipsită însă de probleme Forma greacă conține inexactități cronologice și nu numai, în timp ce prologul ei depinde de acela al Istoriei bisericești a lui Teodoret al Cyrului, așadar nu poate să fi fost scris înainte de 444-445 Din 1941, se cunoaște și o versiune georgiană, dependentă de un text siriac pierdut, mult diferită de cea greacă și fără îndoială modificată, probabil pentru a susține pretențiile calcedonienilor care își disputau cu monofiziții Biserica din Gaza în prezent, se presupune că originalul acestei Vieți ar fi fost compus în siriacă și că textele care au ajuns în posesia noastră sînt toate niște prelucrări",
    "902": " \n\nBibliografie H Grégoire, M-A Kugener, Marc le Diacre Vie de Porphyre, évêque de Gaza, Assoc G Budé, Paris, 1930 (text, trad, intr și comentariu) Versiunea georgiană: P Peeters, La vie géorgienne de saint Porphyre de Gaza, AB 59 (1941), pp 65-216 Trad it: C Carta, Vita di san Porfirio scritta da Marco Diacono, Ierusalim, 1971 \nd) Chiril din Scitopolis \nChiril s-a născut la Scitopolis, capitala provinciei Palestina II A devenit călugăr cu puțin înainte de noiembrie 543; cum, de obicei, renunțarea la cele lumești avea loc la 18 ani, se presupune că s-a născut prin 524 El însuși povestește (Viața Sfîntului Sava 199) că vestitul călugăr palestinian Sava, prieten al părinților săi, văzîndu-l împreună cu tatăl său pe cînd se găsea în 530 la Scitopolis, a afirmat: „De acum înainte, acest copil este învățăcelul meu și fiul Părinților din pustie”; și după aceea Sava îl numea învățăcelul său și îi îndemna pe părinți să-l învețe Psalmii și să-i explice epistolele Apostolului Pavel",
    "903": " în acest fel, soarta lui Chiril era pecetluită în noiembrie 543, s-a dus la Ierusalim pentru a asista la sfințirea noii biserici a Sfintei Maria La începutul anului următor, i-a cerut un sfat lui Ioan Isihastul din Marea Lavră, care i-a sugerat să intre în mănăstirea lui Eftimie; Chiril, dorind o asceză mai severă, a intrat în mănăstirea lui Calamon, lîngă Iordan, însă nu a putut suporta acel regim de viață și curînd s-a îmbolnăvit; influențat și de un vis, în iulie 544 a intrat în lavra lui Eftimie A rămas aici unsprezece ani, pînă cînd Ioan – pe care îl vizitase tot timpul – a intervenit ca să fie inclus în grupul monahilor trimiși să repopuleze Noua Lavră după expulzarea origeniștilor în februarie 555 (cf p 000) La sfîrșitul lui 556 sau începutul lui 557 s-a mutat în Marea Lavră a lui Sava; probabil în această perioadă a fost hirotonit preot",
    "904": " A rămas aici pînă la moarte a cărei dată n-o cunoaștem, dar care s-a produs la puțin timp după aceea (558?) La sfîrșitul Vieții Sfîntului Eftimie (82-85), Chiril relatează, într-o povestire plină de evlavie, începuturile și continuarea activității sale de scriitor Mai întîi a povestit în scris minunile pe care le văzuse petrecîndu-se la mormîntul sfîntului în perioada cînd se afla în mănăstirea lui, apoi a adăugat o viață a lui Eftimie pentru care a obținut informații de la călugării mai bătrîni ce fuseseră tovarășii Sfîntului Sava Cu această ocazie a adunat tot ce aflase despre Sava, de-a valma, pe numeroase foi pe care le-a luat cu sine la Noua Lavră Cînd Avva Gheorghe, căruia îi este dedicată Viața Sfîntului Eftimie, i-a cerut să pună în ordine și să redacteze acel material, Chiril s-a străduit timp de doi ani, fără să reușească, pînă cînd într-o zi, în timp ce lucra, a adormit și i-a văzut în somn pe Eftimie și pe Sava care, mișcați de neputința lui de a duce la bun sfîrșit nobila sarcină, i-au uns gura cu un balsam; aceasta i-a permis, la trezire, să se apuce de treabă fără întîrziere și să scrie una după alta viețile celor doi sfinți părinți",
    "905": " Acestea sînt așadar primele după hagiografii compuse și sînt și cele mai ample; erau dedicate unora dintre cele mai importante figuri ale monahismului palestinian Eftimie, născut în Armenia în 377, trăise începînd de la vîrsta de douăzeci și nouă de ani în Palestina, unde întemeiase numeroase mănăstiri, printre care și Marea Lavră, la sud-est de Ierusalim, lăcaș care există și astăzi și poartă numele Sfîntului Sava, discipolul favorit al lui Eftimie Sava, născut în 439 în Capadocia, venise în Palestina la șaptesprezece ani ca să ducă o viață de pustnic; fondator a numeroase mănăstiri, s-a stabilit la Marea Lavră, unde s-a stins din viață la 5 decembrie 532 Amîndoi au luptat pentru impunerea calcedonismului, iar Sava a combătut și origenismul (cf p 000, pentru disocierea sa de Leonțiu din Bizanț); tocmai pentru a dovedi împlinirea unei profeții a acestuia privitoare la dispariția origenismului, Chiril a prelungit povestirea despre viața Sfîntului Sava după data morții sale, mai precis pînă la 21 februarie 555, momentul expulzării origeniștilor din Noua Lavră și al înlocuitorii lor cu 120 de călugări noi, printre care se aflase și Chiril",
    "906": " El a fost, fără îndoială, martor al ultimei faze a controverselor origeniste după sosirea sa la Ierusalim în 543, iar Viața Sfîntului Sava este pentru noi o sursă prețioasă de date în această privință \n\nChiril a folosit pentru biografiile sale izvoare credibile, în esență tradiția încă vie în mănăstiri Eftimie murise în ianuarie 473; în perioada petrecută în mănăstirea fondată de acesta, Chiril s-a întîlnit de mai multe ori cu bătrînul Chiriac care intrase în aceeași lavră în 475 și avusese ocazia să cunoască tradiția recentă privitoare la fondator Totodată, atît Chiriac cît și Ioan Isihastul îl cunoscuseră bine pe Sava și aflaseră de la el ceea ce prin tradiție fusese transmis despre Eftimie, lucruri pe care Sava le cunoștea în parte din propriile sale amintiri, în parte de la primul tovarăș al lui Eftimie, Teoctist, în a cărui mănăstire Sava își începuse viața de monah în 456",
    "907": " Chiriac și Ioan, împreună cu alții, pe care Chiriac îi menționează ca surse, fuseseră apoi martori direcți ai vieții lui Sava, iar Chiril avea și amintiri din copilărie despre el în mănăstiri existau probabil arhive pe care Chiril ar fi putut să le folosească, așa cum a făcut în mod cert cu cele ale patriarhatului din Ierusalim pentru a relata evenimentele publice din viața Sfîntului Sava \n\nîn Viața Sfîntului Sava (105), Chiril anunță și o biografie a lui Ioan Isihastul; la începutul acesteia, Chiril precizează că scrierea constituie începutul logos-ului (discurs sau carte) Ulterioarele biografii compuse de el sînt prezentate așadar de Chiril ca părți ale unei opere unice, iar trimiterile din cuprinsul textelor dovedesc că toate biografiile formează în viziunea lui un proiect unic Acest grup de biografii mai scurte, scrise după primele două, cuprinde viețile lui Ioan, Chiriac, Teodosie, Teognios și Avram; ultima ne-a parvenit incompletă în greacă, dar completă în traducere arabă",
    "908": " Biografiile lui Teodosie și Teognios sînt foarte scurte, pentru că existau deja panegirice dedicate lor, compuse de Teodor, un călugăr din mănăstirea lui Teodosie, și, respectiv, de Pavel Elinul; confruntînd aceste două opere, ajunse pînă la noi, cu textele lui Chiril, putem aprecia sobrietatea acestuia și fidelitatea mai mare față de datele istorice Firește, nu trebuie să uităm tendința de a sublinia elementul miraculos care se dezvoltase în relatările tradiționale privitoare la aceste personaje Totuși, Chiril a vrut și a știut să scrie ca un biograf fidel, și nu ca un autor de panegirice Am văzut cum, prin călătorii și vizite, s-a străduit să obțină informații de la martori de încredere, iar în parte (mai ales în cazurile lui Ioan Isihastul și Chiriac) dispunea de informații proprii despre personaj Grija sa pentru exactitatea cronologiei relative (vîrsta personajelor în momentul cînd se petrece un anumit episod) și a celei absolute nu e doar o dovadă a credibilității sale, ci ne permite să cunoaștem bine istoria Bisericii palestiniene din secolele al V-lea și al VI-lea",
    "909": " Structura biografiilor e simplă, urmînd o ordine cronologică riguroasă, iar la sfîrșit apare de fiecare dată un rezumat, povestirea propriu-zisă evitînd orice exces de retorică și de moralism, atît de prezente pe atunci în hagiografie în construirea frazelor, Chiril urmărește precizia și claritatea Scrie simplu, fără să ocolească termenii populari; în dialoguri și discursuri, știe să găsească registrul potrivit fiecărui personaj Lectura acestor povestiri este și astăzi agreabilă și dovedește talentul de biograf și de istoric care îl distinge pe Chiril, în ciuda faptului că-i lipsește instrucția retorică, sau poate tocmai din această cauză \n\nBibliografie Ediție critică: E Schwartz, Kyrillos von Skythopolis (TV 49, 2), Hinrichs, Leipzig, 1939 Traducere franceză cu introducere și note: A-J Festugière, Les moines d’Orient III/1-3: Les moines de Palestine, 3 vol, Cerf, Paris, 1962-1963 (conține, între altele, o utilă introducere despre limba și stilul lui Chiril; vol",
    "910": " III/3 conține la pp 83-160 o traducere a Vieții lui Teodosie, efectuată de Teodor din Petra, cu introducere; textul grecesc al acesteia în H Usener, Der heilige Theodosios Schriften des Theodoros und Kyrillos, Leipzig, 1890) în italiană: Cirillo di Scitopolis Storie monastiche del deserto di Gerusalemme, intr de L Perrone, Abbazia di Praglia, Praglia, 1990 Studii: B Flusin, Miracle et histoire dans l’œuvre de Cyrille de Scitopolis, Et Augustiniennes, Paris, 1983 \ne) Ioan Rufus, episcop de Maiuma \nCeea ce știm despre el provine din indicii pe care le găsim în opera sa Arab din Palestina meridională, probabil din Ascalona, Ioan a studiat dreptul la Beirut și a fost hirotonit preot între 476 și 478 la Antiohia de către patriarhul monofizit Petru Fulon, al cărui succesor desemnat fusese I se mai spunea și Ioan din Beth-Rufina sau din Antiohia",
    "911": " După ce Petru a fost alungat în 478, Ioan a plecat în Palestina, unde i-a cunoscut pe Isaia și pe Petru Ibericul, episcop monofizit de Maiuma, aproape de Gaza în 485, cînd Petru Fulon, reînscăunat la Antiohia, i-a trimis epistola sinodală lui Martirios, Ioan era la Ierusalim După moartea lui Petru Ibericul la 1 decembrie 488, Ioan a devenit episcop de Maiuma Opera sa, Pleroforiile, a fost scrisă în timpul patriarhatului lui Sever de Antiohia, adică între 512 și 518, așa cum rezultă din text (cap 24) Plêrôphoria e un termen important din vocabularul patristic, prețuit în special de Capadocieni și de tradiția monastică și hagiografică, și desemnează siguranța plină de încredere care se naște în sufletul celui ce are conștiința prezenței lui Dumnezeu și a ajutorului divin în lungul titlu al operei, termenul este explicat astfel: „Pleroforii, adică mărturii și revelații deslușite de Dumnezeu sfinților, privitoare la erezia celor două naturi și la samavolnicia care a avut loc la Calcedon”",
    "912": " în Cartea lui Heraclid din Damasc, Nestorie pomenise revelațiile și visele aduse ca probe de către adversarii săi după Efes; după Calcedon, fenomene asemănătoare s-au înregistrat pe scară largă și în tabăra monofizită (însă există și exemple filocalcedoniene), iar Ioan le-a adunat în 89 de capitole Opera e interesantă pentru că ne ajută să înțelegem cum au evaluat monofiziții conciliul de la Calcedon în epoca în care s-au bucurat de cel mai mare succes; așa cum rezultă din conținutul revelațiilor povestite, ei considerau conciliul un fel de revanșă obținută de nestorienii condamnați la Efes Ioan culege informațiile de la Petru Ibericul și din cercul acestuia, sub formă de tradiții orale transmise de călugării din lavra de la Maiuma \n\nIată cîteva exemple în primul capitol, autorul pretinde că relatează o amintire a lui Petru Ibericul referitoare la predica ținută de Nestorie la Constantinopol împotriva termenului Theotokos; aflat încă în amvon, ereticul ar fi avut un atac care a dovedit că era posedat de diavol",
    "913": " Conform unei alte anecdote, Avva Andrei ar fi avut o viziune în care o mulțime formată din episcopi arunca un copilaș într-un cuptor încins; după trei zile acesta ieșea și se dovedea a fi Domnul, care spunea: „Episcopii m-au răstignit din nou și au hotărît să mă lipsească de slava mea” (14) Patriarhul monofizit de Alexandria, Timotei Eluros, este, firește, unul dintre eroii culegerii, în timp ce Iuvenal din Ierusalim este considerat un Iuda și asociat cu tot soiul de nenorociri Așa cum a scris F Nau, e vorba despre „o culegere de apoftegme care aparțin unui nou gen, al cărui scop nu mai e transmiterea unor învățăminte, ci combaterea conciliului de la Calcedon și a apărătorilor acestuia” \n\nDincolo de elementul miraculos, opera conține numeroase detalii istorice și geografice foarte utile pentru cunoașterea istoriei ecleziastice din secolul al VI-lea Scrisă în grecește, a fost tradusă în siriacă și s-a păstrat doar în această limbă, în două manuscrise",
    "914": " A fost utilizată apoi de diverși autori siriaci monofiziți, și o regăsim și în Cronica lui Mihail Sirul în secolul al XII-lea și într-un rezumat al acesteia în armeană Există, de asemenea, unele fragmente în traducere coptă Adesea îi este atribuită lui Ioan, însă probabil fără temei, o Viață a lui Petru Ibericul care a fost compusă cu siguranță în greacă, însă s-a transmis numai într-o fidelă versiune siriacă Opera provine fără îndoială din mediul monofizit căruia îi aparține și Ioan și este un adevărat panegiric Autorul vorbește despre sine afirmînd că s-a mutat din Antiohia la Maiuma în 481 și că a făcut parte din cercul eroului său \n\nBibliografie Ediție, traducere, introducere: F Nau în PO 8/1, Paris, 1911 T Orlandi, „Un frammento delle Pleroforie in copto”, în Studi e Ricerche sull’Oriente Cristiano 2 (1979), pp 3-12 Studii: E",
    "915": " Schwartz, Johannes Rufus, ein monophysitischer Schriftsteller (SHAW, phil-hist Klasse 16), Heidelberg, 1919; L Perrone, Dissenso dottrinale e propaganda visionaria: le Pleroforie di Giovanni di Maiuma, Aug 29 (1989), pp 451-495 – Viața lui Petru Ibericul: R Raabe, Petrus der Iberer, ein Charakterbild zur Kirchenund Sittengeschichte des 5 Jahrhunderts, Hinrichs, Leipzig, 1895 \nf) Simion Stîlpnicul cel Bătrîn: scrieri și biografii \nSimion Stîlpnicul cel Bătrîn (numit astfel pentru a nu fi confundat cu cel Tînăr, mort în 592) s-a născut cu puțin înainte de 400 în satul Sis, la granița dintre Cilicia și Siria în copilărie ducea la păscut turma tatălui său și a simțit curînd chemarea monastică, iar după o perioadă petrecută împreună cu asceții din satul său, a fost primit într-o mănăstire dintr-un sat apropiat, Teleda, unde a rămas aproximativ zece ani însă nepotolita sa dorință spre penitență l-a determinat să plece de acolo și să ducă o viață tot mai austeră, pînă cînd s-a stabilit lîngă satul Telnescin, în vîrful unei pietre înalte de circa un metru, înlocuită apoi de coloane tot mai înalte; ultima ar fi măsurat 18 sau 20 de metri, iar Simion ar fi rămas în vîrful ei vreme de 30 de ani",
    "916": " A devenit un sfătuitor și un adevărat ocrotitor al oamenilor din acel ținut, iar mulțimi de pelerini veneau să-l vadă din locurile cele mai îndepărtate; influența sa a devenit enormă, și împăratul a avut grijă să-l facă să declare public că aderă la doctrina calcedoniană (cf infra) Simion a murit în 459 S-au păstrat trei biografii ale lui Una se găsește în capitolul 26 al Istoriei bisericești a lui Teodoret al Cyrului (cf p 000) care l-a cunoscut personal pe Simion O alta în siriacă, afirmă la sfîrșit că a fost scrisă în 472/473 de către Simion Bar Apollo și Bar Chatar; este independentă de cea lui Teodoret și, asemenea acesteia, își extrage materialul din tradiția mănăstirii de la Telnescin care îl slujea pe Simion Din a treia, în greacă, rezultă că a fost scrisă la puțin timp după moartea sfîntului de către un discipol al acestuia pe nume Antonie, însă – așa cum a demonstrat Lietzmann – textul conține numeroase contradicții în raport cu celelalte, în special cu Viața siriacă, și trebuie să fie o prelucrare a legendei oficiale a lui Simion, deja foarte stilizată, așa cum era transmisă la Telnescin; abia în ultimă analiză poate fi vorba de amintirile unui adevărat discipol",
    "917": " Există și o Viață în georgiană într-un apendice la panegiricul siriac se găsesc Preceptele și învățăturile fericitului domn Simion, interesante, între altele, deoarece sfatul privitor la convertirea la credința în Dumnezeu, susținut de exemple biblice, se concretizează nu numai în îndemnul de a nu asupri săracii, străinii, văduvele și orfanii, de a-i plăti pe zilieri și de a-i evita pe soții adulteri, prostituatele, vrăjitorii și asasinii, ci și în instrucțiuni precise referitoare la dobînzile percepute la împrumuturi, pentru a limita cămătăria Un al doilea apendice la Viața siriacă conține scrisoarea prezbiterului Cosma către Simion, în care expeditorul îi mulțumește acestuia pentru preceptele sale și îl asigură că acestea sînt respectate în Panir, în satul său: vinerea și duminica sînt respectate, greutățile și balanțele nu sînt măsluite, nimeni nu refuză să plătească salariul lucrătorilor, nivelul dobînzii e limitat și așa mai departe; Preceptele și învățăturile erau așadar destinate Panirului",
    "918": " Vedem aici în mod clar felul în care „omul sfînt” reglementa viața unui sat sau a unui ținut, protejîndu-le împotriva opresiunii externe și prevenind dezvoltarea unor tensiuni excesive în interiorul lor O epistolă care s-a păstrat și în siriacă, adresată lui Ioan de Antiohia și scrisă cu puțin înainte de conciliul de la Efes, îl îndeamnă pe destinatar să participe la sinod și să adere la poziția lui Chiril, blestemîndu-l totodată pe Nestorie Evagrie Scolasticul reproduce în Istoria Bisericii (II, 10) extrase dintr-o scrisoare a lui Simion adresată lui Vasile de Antiohia (456-458) în care stîlpnicul declară că a aderat în mod ferm la Crezul de la Calcedon; istoricul atestă că Simion i-a trimis o scrisoare similară împăratului Leon în unele florilegii siriace ne-au parvenit două scrisori ale lui Simion, dintre care una adresată împăratului Leon, unde conciliul de la Calcedon este condamnat în mod explicit: e vorba de falsuri monofizite realizate în perioada cînd monofiziții își însușeau cultul lui Simion (ceea ce, probabil, i-a făcut ulterior pe calcedonieni să dezvolte cultul lui Simion Stîlpnicul cel Tînăr)",
    "919": " \n\nBibliografie Toate textele (cele siriace traduse în germană de H Hilgenfeld) în H Lietzmann, Das Leben des heiligen Symeon Stylites (TU 32, 4), Hinrichs, Leipzig, 1908 Ediția Vieții în versiunea siriacă în P Bedjan, Acta martyrum et sanctorum syriace IV, Harrassowitz, Leipzig, Paris, 1894 (retip Olms, Hildesheim, 1968), pp 507-648 Despre Simion: A-J Festugière, Antioche païenne et chrétienne: Libanius, Chrysostome et les moines de Syrie, E de Boccard, Paris, 1959 \n\nExemplul lui Simion a fost curînd urmat și de alții pe cuprinsul întregului Orient, unde s-a menținut pînă în secolul al XVI-lea Un anonim a scris Viața lui Daniel Stîlpnicul, adică a lui Daniel din Merata din ținutul Comagene, lîngă Samosata, mort în 493: mai întîi cenobit, l-ar fi întîlnit pe Simion la întoarcerea dintr-o călătorie la Antiohia; după ce a trăit izolat într-un templu păgîn, chinuit de demoni, Daniel, îndemnat în vis de Simion, și-ar fi început viața de stîlpnic, trecînd de pe o coloană pe alta",
    "920": " Daniel pare să aibă strînse raporturi cu împăratul Leon și e implicat apoi în evenimentele care-i au în centru pe Zenon Isaurianul și pe uzurpatorul Basiliscus, căruia îi refuză binecuvîntarea ca urmare a poziției sale anticalcedoniene; el prezice apoi căderea și revenirea lui Zenon, precum și moartea acestuia și urcarea pe tron a lui Anastasios Solicitat să-și exprime poziția în cadrul controverselor cristologice, Daniel refuză speculațiile și declară că își păstrează credința în Sfînta Treime și în întrupare (cap 42) \n\nBibliografie Ediții: H Delehaye, Les saints stylites, Société des Bollandistes, Bruxelles, 1923, pp 1-94 Trad fr A-J Festugière, Les moines d’Orient II Les moines de la région de Constantinople, Cerf, Paris, 1961, pp 87-171 \n5 Filosofia și teologia: Dionisie Areopagitul \nFaptele Apostolilor (cap 17) îl prezintă pe Apostolul Pavel în timp ce ține o predică la Atena",
    "921": " Epistolele sale nu ne permit să afirmăm că el a fost într-adevăr acolo, însă episodul se potrivește cu cadrul teologic creat de Luca Acesta, povestind drumul evangheliei de la Ierusalim la Roma, a vrut să creeze o scenă prin care să ilustreze tema întîlnirii dintre mesajul lui Isus și tradiția culturală elenistică și a plasat-o chiar în centrul acesteia în Areopag, Pavel rostește un discurs vestindu-l pe Dumnezeu creatorul universului, care a vrut ca oamenii să-l caute pe pipăite, pornind de la lucrările sale, iar acum îi îndeamnă să se îndrepte către El și să iasă din epoca neștiinței, în vederea Judecății de Apoi și a învierii Și tocmai cînd Pavel abordează această ultimă temă, ascultătorii îl părăsesc: nu fără îndreptățire, Luca vedea în acest motiv evanghelic un obstacol greu de depășit pentru tradiția culturală greacă Astfel, succesul lui Pavel la Atena a fost limitat, nu inexistent, pentru că, afirmă autorul bizuindu-se probabil pe tradiție, unii dintre ascultători s-au convertit, „între care și Dionisie Areopagitul, o femeie pe nume Damaris, și alții împreună cu ei” (17, 34)",
    "922": " Dacă Damaris nu va mai apărea pe scena istoriei, cu totul altul va fi destinul lui Dionisie Prin 180, Dionisie, episcopul de Corint, într-o scrisoare trimisă Bisericii din Atena, îl menționa – nu știm dacă se bizuia doar pe Fapte, pe care le citează, sau și pe o altă tradiție – ca prim episcop al acelui oraș (în Eusebiu, Istoria bisericească III, 4, 10; IV, 23, 3) Nu se referea însă la scrierile sale Acestea au apărut abia 350 de ani mai tîrziu, la sinodul de la Constantinopol din 532-533, unde monofiziții moderați, adepți ai tezelor lui Sever de Antiohia, s-au confruntat cu calcedonienii; primii, pentru a demonstra ortodoxia propriilor doctrine, au adus ca probe, între altele, scrierile lui Dionisie Areopagitul Adversarul lor, episcopul Ipatie de Efes, a constatat că nici unul din marii autori dinainte nu le menționase și, în consecință, le-a declat neautentice",
    "923": " într-adevăr, primele citate din Dionisie se găsesc în scrierile lui Sever de Antiohia Contra apologiei lui Iulian și Contra adăugirilor, compuse între 518 și 528, și în a treia epistolă către egumenul Ioan, din 532 (sau, potrivit altora, din 510) Să ne oprim asupra acestor opere Prin 137 de manuscrise grecești, copiate între 827 și secolul al XVII-lea, ni s-a transmis un corpus format din patru tratate și zece scrisori atribuite lui Dionisie Areopagitul (conform unora dintre manuscrise, episcop al Atenei); la acestea se adaugă 16 manuscrise ce conțin numai unele dintre aceste scrieri și traducerile corpusului în siriacă, latină, armeană, georgiană și slava veche Tradiția unor tratate separate este o excepție: corpusul a fost transmis întotdeauna ca un tot Să-i parcurgem rapid conținutul Tratatul despre Numele divine, împărțit în 13 capitole, este cel mai lung din acest corpus Totalmente transcendentă, deasupra oricărei cunoașteri, divinitatea (pe care Pseudo-Dionisie o numește de obicei Tearchia, „principiu divin”) este superioară oricărui nume; însă, în același timp, fiind cauza tuturor ființelor, poate fi slăvită cu toate numele",
    "924": " Așadar, este totodată anonimă și polionomă („cu multe nume”) în cadrul transcendenței divine, unele nume se situează la nivelul uniunii, adică aparțin divinității în întregul său (de pildă Bine, Frumos, Ființă etc); altele se situează la nivelul distincției, adică se aplică doar uneia sau alteia dintre persoanele Sfintei Treimi (de exemplu, Tatăl sau Fiul) întreaga sferă a transcendenței divine poate fi definită însă ca „uniune” în opoziție cu „distincția” reprezentantă de procesele și manifestările divine, care sînt și izvorul a tot ce există; toate apelativele pe care le atribuim divinității se referă de fapt doar la puterile ce emană din aceasta și coboară către noi pentru a ne însufleți Vorbind despre rugăciune ca mijloc de elevație spirituală, autorul îl evocă pe veneratul său maestru Hieroteos, care l-a ajutat să înțeleagă adevărurile divine Sînt trecute apoi în revistă atributele divinității și acțiunile puterilor ce corespund acestora; în acest context, este negată existența autonomă a răului, care nu e altceva decît absența parțială a binelui",
    "925": " Tratatul Teologia mistică este în schimb foarte scurt (5 capitole) Pentru a ne apropia de divin, trebuie să ne eliberăm nu numai de senzații, ci și de operațiunile intelectuale; trebuie să practicăm mai degrabă teologia negativă (abandonarea progresivă a tuturor numelor atribuite lui Dumnezeu) decît pe cea pozitivă (atribuirea lui Dumnezeu a tuturor numelor); și astfel, asemenea lui Moise pe muntele Sinai, „să ne cufundăm în întunericul cu adevărat mistic al non-cunoașterii (agnosia)” (cap 1, PG 3, 1001A) Numai acest întuneric, în realitate mai luminos decît lumina, ne permite să vedem și să cunoaștem că nu-l putem vedea și nici cunoaște pe Cel care e deasupra oricărei viziuni și cunoașteri; în el, cuvîntul și gîndul intră într-o tăcere totală Cauza universală este transcendentă, precizează sfîrșitul tratatului, nu e nici sensibilă și nici inteligibilă, iar orice afirmație și orice negație rămîn inevitabil dincoace de ea Tratatul despre Ierarhia cerească, alcătuit din 15 capitole, reia diversele categorii de îngeri menționate fără nici o ordine în Vechiul Testament și în epistolele Apostolului Pavel, și le dispune într-un sistem ierarhic riguros",
    "926": " Scripturile ne revelă inteligențele cerești numai în mod simbolic, ascunzînd acele entități imateriale sub forme materiale pentru ca, prin intermediul unor asemenea semne, să ne putem ridica pînă la realitățile spirituale a căror imagine inadecvată sînt respectivele semne Această elevație se produce cu ajutorul ierarhiei, ce constă într-o ordine sfîntă, imagine a strălucirii divine, avînd scopul de a conferi, pe cît posibil, fiecăreia din creaturile care o compun asemănarea cu Dumnezeu Fiecare membru al ierarhiei cooperează cu Dumnezeu, primind de sus purificarea, iluminarea, desăvîrșirea, și la rîndul său purifică, iluminează și trasmite desăvîrșirea membrilor ce-i sînt inferiori, printr-o operațiune de „inițiere” Ca purtători ai inițierii, toate gradele ființelor cerești se pot numi îngeri, însă, de regulă, acest nume e purtat numai de gradul cel mai de jos Există nouă grade ale naturilor cerești, împărțite în trei ordine, iar tratatul conține numele și calitățile acestora Din primul ordin fac parte, pornind de sus (însă autorul prezintă fiecare ordin de jos în sus), serafimii, heruvimii, tronurile; din al doilea, stăpînirile, virtuțile, puterile; din al treilea, principatele, arhanghelii, îngerii",
    "927": " Marii sacerdoți de pe pămînt, care formează primul nivel al ierarhiei Bisericii (cf infra), sînt inițiați de către îngeri și pot fi numiți ei înșiși îngeri deoarece, așa cum se întîmplă cu orice alt ordin, au proprietățile ordinului imediat superior, însă într-o măsură mai mică în capitolele finale sînt comentate purificarea la care este supus Isaia de către un serafim (Isaia 6) și imaginile și simbolurile prin care sînt indicate în Scripturi puterile cerești Procesele descendente (purificare, iluminare, desăvîrșire) și ascendente (apropierea de Dumnezeu) care se desfășoară în virtutea ierarhiei cerești continuă în Ierarhia ecleziastică, expusă într-un tratat special alcătuit din 7 capitole; aici însă, spre deosebire de cea precedentă, asemenea procese nu se declanșează prin intermediul simplei intuiții intelectuale, ci printr-o mare varietate de imagini și simboluri sensibile întîi sînt explicate simbolurile privitoare la riturile inițierii creștine (iluminarea, adică botezul), la sinaxă (slujba și euharistia), la miruirea cu ulei sfințit, la hirotonirea episcopilor, a preoților și a ajutoarelor lor",
    "928": " în acest context este expusă ierarhia ecleziastică, repartizată în șase ordine și două grade Primul grad este acela al inițiatorilor și se compune, în ordine descendentă, din episcopi (hierarchai), care desăvîrșesc, iluminează și purifică; din preoți (hiereis), care iluminează și purifică; și din ajutoare (leitourgoi), care purifică Al doilea grad, cel al inițiatorilor, se compune din slujitori (therapeutai), adică din călugări; din iluminați, adică poporul sfînt, capabil să contemple anumite taine; din purificați, adică din catehumenii și din botezații care au păcătuit din nou Ultimul capitol, în care continuă explicarea riturilor ecleziastice, e consacrat riturilor funerare Cele zece scrisori ce completează corpusul reiau în general temele din tratate, cum sînt raportul de identitate dintre cunoașterea și necunoașterea lui Dumnezeu (1), întunericul divin (5), ierarhia Bisericii (8), simbolurile din Scripturi (9) Cea de-a patra se oprește asupra condiției divine și umane a lui Cristos Altele conțin elemente menite să-l plaseze pe autor în contextul originilor creștinismului",
    "929": " Astfel, scrisoarea a șaptea evocă fenomenele cerești care au însoțit moartea Domnului și pe care Dionisie putuse să le observe de la Heliopolis (în Egipt), unde se găsea în acel moment A zecea îi este adresată evanghelistului Ioan, exilat în insula Patmos (conform tradiției creștine, bazate pe primul capitol al Apocalipsei): scrisoarea prezice eliberarea sa iminentă și întoarcerea în Asia Deși autenticitatea corpusului a fost contestată de Ipatie în 532 și de alții în perioada Antichității tîrzii, operele lui Dionisie au fost aproape în mod unanim considerate autentice și au exercitat o mare influență asupra teologilor și a misticilor din Orient și mai ales din Occident Aici, ele au fost cunoscute mai ales începînd din 827, cînd împăratul bizantin Mihail al II-lea i-a trimis în dar lui Ludovic cel Pios, regele Franței, un manuscris al corpusului dionisian care a fost încredințat abației Saint-Denis; starețul acesteia, Ilduin, a cerut să se facă o traducere latină, cu destule imperfecțiuni, îmbunătățită ulterior de Ioan Scotus Eriugena care, și prin intermediul propriei opere, a făcut cunoscută în Evul Mediu occidental teologia lui Dionisie",
    "930": " Lorenzo Valla a formulat în mod lucid obiecții contra autenticității acestui corpus, comentînd Faptele 17 în scrierea sa Observații asupra Noului Testament, publicată de altfel abia în 1504 de Erasm din Rotterdam, adică la multă vreme după moartea autorului (1457) De atunci, susținătorii autenticității corpusului au rămas tot mai izolați, deși au existat cîțiva chiar în secolul al XIX-lea, mai ales în Franța, tocmai pentru că legenda din secolul al IX-lea spunea că Dionisie Areopagitul ar fi întemeiat creștinismul la Paris, unde ar fi murit apoi ca martir sub împăratul Adrian, cînd trecuse de 110 ani însă probele care dovedesc caracterul pseudoepigrafic al corpusului sînt zdrobitoare Autorul citează ca Sfinte Scripturi cărțile care vor forma Noul Testament mult după secolul I; deși îi scrie Sfîntului Ioan ca unui contemporan, aceasta nu-l împiedică să citeze Evanghelia după Ioan și Apocalipsa ca o „veche tradiție” I se adresează lui Timotei, care devenise un colaborator apropiat al lui Pavel cu mult înainte de discursul din Areopag, cînd s-a convertit și Dionisie, și îi vorbește ca unui tînăr discipol (pais: Ier",
    "931": " Ecl 1 369A); dacă vrem să ținem cont de citatele din scrierile lui Ioan și să apărăm în același timp autenticitatea scrierilor lui Dionisie, trebuie să plasăm compunerea acestora cel puțin la sfîrșitul secolului I, epocă în care Timotei, admițînd că mai era în viață, era cu siguranță foarte bătrîn Mai mult chiar, în tratatul despre Numele divine (4, 12: 709B) este citată o scrisoare a lui Ignațiu de Antiohia scrisă nu mai devreme de 110-115, ceea ce ar face ca Timotei și Dionisie să aibă o vîrstă imposibilă în plus, liturghia descrisă de autor nu se potrivește deloc cu ceea ce știm din secolul I Ba chiar, potrivit Ier Ecl 436C, la slujbă, înainte de miruire, adunarea cîntă „un imn universal” numit de unii homologia, de alții simbol al cultului (tês thrêskeias to symbolon), iar de alții „transmitere ierarhică a harului” (hierarchikê eucharistia); e vorba probabil de Crez, introdus în liturghie abia din 476",
    "932": " Firește, monahismul și riturile sale, în special mărturisirea, așa cum sînt descrise în corpus, sînt greu de imaginat în secolul I Autorul cunoaște cristologia celor două naturi definită de Calcedon în 451 (astfel, de exemplu, folosește frecvent vocabula asynchytos, „neamestecat”, tipică pentru controversele cristologice din prima jumătate a secolului al V-lea și definită apoi la Calcedon: de exemplu, în Numele divine, 1, 4; 592B; 2, 5: 641D; 2, 10: 649A etc), însă evită formulele acestui conciliu, precum și formulările cu caracter monofizit clar, declarînd în mod explicit că trebuie evitate polemicile pentru a propovădui doar ceea ce este incontestabil (Epist 6: 1077A; Epist 7: 1080A) Aceasta ar însemna că autorul vrea să respecte linia din Henotikon-ul promulgat în 482 de împăratul Zenon pentru a favoriza unirea celor două Biserici în sfîrșit, așa cum vom vedea imediat, contactele cu ultima fază a neoplatonismului, reprezentată de Proclus (mort în 485), sînt evidente, și s-a putut detecta și influența aproape sigură a lui Damascius, ultimul scolarh al școlii filozofice de la Atena, închisă de Iustinian în 529",
    "933": " \n\nCu Plotin (205-270), neoplatonismul rezolva problema, lăsată moștenire de Platon, a raportului dintre Unul/Dumnezeu/Bine și Diadă/materie/rău, transformîndu-l: nu există opoziție între Dumnezeu și lumea materială, ci tot ceea ce există descinde din Dumnezeu în mod gradual, într-un cerc în care sfîrșitul se leagă din nou cu începutul Dumnezeu, incognoscibil și inefabil, este superior oricărei determinări pe care o putem concepe, inclusiv ființa, esența, gîndirea, voința și așa mai departe Putem spune numai ceea ce nu este Dumnezeu, nu și ceea ce este (teologie negativă sau apofatică) Putem vorbi despre El prin intermediul a ceea ce îi este inferior; cînd îl numim Unul, Bine, nu exprimăm esența Lui, ci esența unor entități ce-i sînt inferioare și care n-ar putea exista în sine fără unitate sau bine Infinitatea, care este deasupra oricărei determinări și care pentru tradiția greacă clasică reprezenta imperfecțiunea, devine, grație perspectivei predominant religioase adoptate de reflecția filozofică, o caracteristică specifică desăvîrșirii divine",
    "934": " Această desăvîrșire a lui Dumnezeu, fără să sufere nici o modificare, se revarsă, ca să spunem așa, provocînd emanația mai multor ființe care se găsesc într-un raport de purcedere descendentă Progresiva lor îndepărtare de izvorul divin se configurează ca o degradare de la unitate către pluralitate și diferențiere Degradarea are trei trepte precise: Intelectul, Sufletul universal și lumea sensibilă, ce atinge capătul acestui transfer acolo unde intră în contact cu materia, care nu este realitate sensibilă, ci non-ființă absolută Prin natura sa, Sufletul risipit în lume tinde să se reunească cu izvorul său divin, Unul; sarcina sa este așadar aceea de a se elibera din ghearele materiei, de a reintra în sine, purificîndu-se și pregătindu-se pentru reîntoarcere, care se realizează în etape succesive, cea mai elevată dintre ele fiind filozofia, contemplarea adevărului inteligibil De altfel, aceasta nu reprezintă unirea cu Dumnezeu, care se poate realiza numai prin extaz",
    "935": " Mai tîrziu, Proclus sistematizează această concepție într-o structură triadică Unul, fundament al ființei, este, tocmai din această cauză, dincolo de ființă Prin urmare, el e în același timp (1) putere absolută, pentru că există în sine; (2) act absolut pentru că întregul existent există prin raportare la Unu; (3) tensiunea dintre acești doi termeni Apoi, cum orice entitate derivată din Unul e parte a acestuia, această structură dialectică se reproduce în toate ființele, la orice nivel al lanțului: orice realitate e identică cu sine și rămîne ceea ce este, deși, revărsîndu-se în afara sa, produce o altă entitate Cele trei faze ale acestui proces dialectic sînt, pentru Proclus, monê, adică persistența ființei în Unul; proodos, adică purcederea care produce altceva; epistrophê, reîntoarcerea în sine în concluzie, fiecare ființă este părtașă, întrucît propria ființare provine din alta; neîmpărțibilă, pentru este și rămîne unu; însă este și împărtășită, deoarece în virtutea proodos comunică și alteia proprietatea sa",
    "936": " Acest principiu face posibil și guvernează universul, conceput ca un lanț ierarhic, unde împărtășitul este ierarhic superior părtașului, care devine la rîndul său împărtășit în raport cu o realitate de ordin inferior; în același timp, și unul și altul rămîn neîmpărțibili întrucît își conservă propria identitate, continuînd să fie parte din unul \n\nStructurarea ierarhică a universului pornind de la Dumnezeu elaborată de Pseudo-Dionisie se întemeiază pe dialectica lui Proclus, cu cele trei etape: monê, proodos și epistrophê în raport cu Tearchia, monê și proodos sînt redefinite ca unitate și diferențiere: „Numim diferențiere (diakrisis) divină purcederile (proodoi) din Tearchie corespunzătoare bunătății sale” (Numele divine 2, 11: 649B) Făcînd toate ființele părtașe la propriile bunuri, pe care le revarsă asupra lor, Tearchia „se diferențiază rămînînd unită, se multiplică rămînînd una și capătă nenumărate forme fără să iasă din unul” (ibid) A treia fază, epistrophê, corespunde înclinației naturale a tuturor ființelor către Dumnezeu",
    "937": " Din această perspectivă, Dionisie poate justifica folosirea termenului erôs, care desemnează iubirea ca dorință, în timp ce tradiția creștină preferase încă de la început termenul agapê, iubirea care e dăruită; procesul ce guvernează universul este astfel descris ca o mișcare amoroasă care preexistă în Bine, se revarsă din Bine asupra tuturor ființelor și se reîntoarce (epistrephô) către Bine (Numele divine 4, 14: 712C) Viața universului este așadar una și aceeași cu mișcarea ciclică a energiei divine; din această perspectivă, universul însuși devine un moment al vieții divine în faza sa de monê, divinitatea este transcendentă în mod absolut, însă în faza de proodos este imanentă universului; neoplatonismul se întîlnește aici cu doctrina puterii divine care ține la un loc părțile universului; e o concepție de origine stoică, însă trebuie amintit că, pentru stoici, divinitatea este absolut imanentă lumii Apoi, creația este echivalentă cu proodos, care produce ființele făcîndu-le să iasă din divinitatea care le conținea (de exemplu, Numele divine 5, 9: 825A)",
    "938": " Cristologia lui Dionisie nu se abate de la dogma stabilită la Calcedon în privința unirii celor două naturi, umană și divină, în Cristos (de exemplu, Numele divine 2, 10: 648D-649A), însă terminologia referitoare la caracterul inalterabil al naturii divine în Cristos și la absența confuziei dintre aceasta și natura umană se găsește deja, în secolele al IV-lea și al V-lea, la Nemesius de Emesa, care declară în mod explicit că a aplicat la unirea celor două naturi în Cristos ceea ce unii platonicieni spuseseră despre unirea dintre suflet (de origine divină) și trupul material Descendența ființei din Dumnezeu capătă o expresie precisă în ierarhia ordinelor îngerești și a ordinelor ecleziastice, care au ca finalitate unirea tuturor creaturilor cu Dumnezeu Lumina dumnezeiască este transmisă celui mai înalt grad al ierarhiei angelice, adică serafimilor, care o transmit nivelurilor inferioare: fiecare o primește după capacitatea sa, direct proporțională cu gradul său ierarhic",
    "939": " Nu lumina dumnezeiască se schimbă, ci capacitatea creaturilor de a o primi Membrii fiecărui grad își îndeplinesc sarcina, exercitînd o triplă acțiune asupra membrilor gradului imediat inferior: purificare, iluminare și desăvîrșire Acest lucru se face prin inițiere, adică prin transmiterea unei adevărate învățături ezoterice, de altfel tot mai evidentă pe măsură ce continuă coborîrea de-a lungul scării ierarhice Reluînd categoriile din filozofia lui Proclus, Dionisie face o distincție între momentul participării (metochê), care desemnează raportul dintre ființele inferioare și cele superioare, și momentul transferului (metadosis), care desemnează modul cum se îngrijesc superiorii de inferiori Cu ordinul îngerilor, ultimul din ierarhia îngerească, începe ordinul cel mai înalt al ierarhiei umane, cel al episcopilor Așadar, o astfel de construcție reprezintă și o ideologie menită să confere un caracter intangibil ordinii bisericești, al cărei temei stă în însăși natura lui Dumnezeu Ea este explicată în scrisoarea 8, unde autorul îl ceartă cu severitate pe Demofilos, un monah care își permisese să critice un preot, adică un membru al unui ordin superior: atitudinea sa reprezintă o răsturnare a ierarhiei instituite de Dumnezeu",
    "940": " Firește, oricine poate fi chemat să dea socoteală pentru vina sa, dar cei care îi sînt inferiori nu vor putea niciodată să-l judece, fiindcă acest lucru ar fi contrar voinței lui Dumnezeu Și în interiorul fiecărui ordin al ierarhiei este valabil principiul ierarhic: puterile sînt distribuite aici pe trei grade, prim, mediu și ultim (Ierarhia cerească 4, 3: 181A) De altfel, înțelegerea simbolurilor biblice e posibilă numai ca urmare a inițierii care se face potrivit cu ordinea ierarhică Dionisie acceptă, e adevărat, o cunoaștere teologică obținută prin raționamente, dar și aceasta se transmite de la superior către inferior și, totodată, tainele cele mai sfinte sînt transmise numai prin inițiere, care, așa cum am spus, ține de natura ierarhiei Pe această concepție se bazează doctrina răului, expusă mai ales în Numele divine 4 și derivată direct din tratatul lui Proclus privitor la existența nenorocirilor, care ne-a parvenit numai în traducere latină",
    "941": " Cum toate ființele descind din Dumnezeu, care este Binele, răul nu are existență proprie; există numai răul relativ, adică absența parțială a binelui (parțială întrucît ceea ce nu se împărtășește deloc din Bine nu poate exista) Dacă raportăm această concepție la doctrina ierarhiei, rezultă că gradele superioare ale ierarhiei conțin, prin definiție, mai puțin rău decît cele inferioare Autorul menționează în repetate rînduri alte opere scrise de el, care ar trebui plasate, judecînd după jocul aluziilor, în parte înaintea tuturor tratatelor care s-au păstrat, iar în parte între ele (însă datele nu sînt întotdeuna clare) Primele ar fi: Mici lucrări teologice (Theologikai hypotypôseis); Despre proprietățile și ordinele îngerilor; Despre suflet; Despre dreapta judecată a lui Dumnezeu între Numele divine și Teologia mistică s-ar situa Teologia simbolică; între Teologia mistică și Ierarhia cerească, Imnurile divine, între Ierarhia cerească și Ierarhia bisericească, tratatul Despre cele inteligibile și cele sensibile",
    "942": " Trimiterile la aceste scrieri conțin și aluzii la conținutul lor Părerile cercetătorilor nu concordă în această privință, dar e greu să ne închipuim că acest important grup de tratate s-a pierdut în întregime, în timp ce operele celelalte constituie o tradiție unitară, transmisă dintotdeauna ca un corpus compact Prin urmare, e foarte posibil să avem de-a face cu o ficțiune Aceste șapte (!) tratate pierdute ar asigura, judecînd după trimiterile prezente în celelalte, acoperirea unor teme teologice dezvoltate puțin sau deloc în operele existente și le-ar îngloba așadar pe acestea într-un proiect teologic „total” Am avea astfel un fel de fals „la pătrat”; pe de o parte, corpusul de opere existente se protejează închizîndu-se în acest ansamblu mai vast, iar pe de altă parte, făcînd trimiteri la scrieri pe care nu le conține, pare să arunce îndoiala și asupra sa Un joc de acest tip este dezvăluit și de alte indicii",
    "943": " Autorul citează de mai multe ori pasaje extrase din scrierile maestrului său Hieroteos, discipol al Apostolului Pavel, căruia îi atribuie în special o operă intitulată Elemente de teologie; or, acesta e titlul unei foarte cunoscute scrieri a lui Proclus S-a demonstrat că și anumite elemente din caracterizarea lui Hieroteos corespund cu trăsăturile lui Proclus, așa cum le știm din biografia compusă de discipolul său Marinos Se pare că autorul, descriindu-l pe Hieroteos, a vrut să facă o aluzie chiar la Proclus, ceea ce ar fi de înțeles dacă ar fi fost într-adevăr elevul acestuia la Atena în plus, trebuie să fi fost de origine siriacă, pentru că hirotonirea episcopală descrisă de el e apropiată de liturghia siriacă Cunoaștem numele mai multor intelectuali de origine siriacă ce au frecventat școala filozofică de la Atena la sfîrșitul secolului al V-lea; autorul corpusului dionisian a aparținut probabil acestui cerc",
    "944": " Totuși, nici una din numeroasele tentative de identificare efectuate pînă acum nu pare să fi rezistat criticilor \n\nAșa cum am spus, Pseudo-Dionisie a exercitat o serioasă influență asupra tradiției mistice și teologice în general; faptul este prezentat pe larg (în așteptarea unor cercetări mai aprofundate) în a doua parte, datorată mai multor autori – în total 145 de coloane foarte dense! –, a articolului consacrat lui Dionisie în Dictionnaire de spiritualité, vol III (cf infra, bibliografia) Mai limitată, ca să spunem adevărul, a fost influența lui în Orient, unde existau deja izvoare clasice privitoare la viața spirituală și la mistică – să ne gîndim, de exemplu, la Evagrie Ponticul – și unde trebuie amintită influența exercitată de corpusul dionisian asupra lui Maxim Mărturisitorul (mort în 662), însă nu e deloc sigur că îi pot fi atribuite tot lui Maxim scoliile în limba greacă la corpus, editate prin tradiție sub numele său",
    "945": " Mult mai prezent este Pseudo-Dionisie în Occident, unde au făcut traduceri succesive (după aceea aproape inutilizabilă a lui Ilduin din 832) Ioan Scotus Eriugena (traducere terminată în 852), călugărul Ioan Sarazinul (către 1165) și Roberto Grossatesta (1240-1243), toți comentînd și corpusul Astfel, putem detecta influența lui Dionisie la Ugo și Riccardo di S Vittore, la Bernard de Clairvaux, Guillaume de St Thierry, apoi la Albert cel Mare, care a comentat întregul corpus, și la Toma din Aquino, care a scris un comentariu la Numele divine și l-a citat în mod constant pe Dionisie ca pe o autoritate, împrumutînd în întregime de la el angelologia Trebuie măcar să amintim, pentru secolul al XV-lea, contribuția lui Ioan Gerson, care a scris un comentariu la Ierarhia cerească, descoperit într-o formă incompletă, sau a lui Dionisie Eremitul (mort în 1471), el însuși un mare scriitor mistic, apoi a lui Nicolaus Cusanus și a multor altora; iar pentru secolul al XVI-lea – marea mistică spaniolă, culminînd cu Ioan al Crucii, iar în secolele ce au urmat, spiritualitatea carmeliților",
    "946": " Ca scriitor, Pseudo-Dionisie Areopagitul este puțin atrăgător, dar rezonanța sa spirituală a lăsat o urmă de neșters de-a lungul secolelor \n\nBibliografie Ediția corpusului în PG 3 (textul ediției B Cordier, Anvers, 1643, cu traducere latină; numeroase greșeli de tipar); la coloanele din PG se fac trimiteri în mod tradițional cînd se dau citate (în PG 4 se găsesc scoliile atribuite lui Maxim Mărturisitorul și diferite analize consacrate lui Dionisie) Acum există o nouă ediție critică: Corpus Dionysiacum, W de Gruyter, Berlin, New York: I [Numele divine], ed BR Suchla (PTS 33), 1990; II [celelalte tratate și scrisorile] ed G Heil și AM Ritter (PTS 36), 1991 în col SChr: Le hiérarchie céleste, ediție îngrijită de G Heil (SChr 58 bis: text grec, trad fr, intr note), Cerf, Paris, 1970 Trad",
    "947": " it: Dionigi Areopagita Tutte le opere, trad P Scazzoso, intr etc E Bellini, Rusconi, Milano, 1981 Introducere în studiul operei: R Roques et al, art Denys l’Aréopagite (Le Pseudo-), în DSp III, 1957, pp 244-429 (important și pentru studiul extraordinarei influențe exercitate de corpus de-a lungul secolelor); S Lilla, Introduzione allo studio dello Ps Dionigi l’Areopagita, Aug 22 (1982), pp 533-577 (cu o amplă bibliografie) Dintre monografii, rămîne fundamentală R Roques, L’univers dionysien, Cerf, Paris, 1954 (și reeditările) De asemenea, M Schiavone, Neoplatonismo e cristianesimo nello Pseudo Dionigi (Pubblicazioni dell’Istituto di filosofia dell’Univ di Genova), Marzorati, Milano, 1963; E von Ivanka, Plato Christianus Übernahme und Umgestaltung des Platonismus durch die Väter, Johannes-Verlag, Einsiedeln, 1964 (trad it Platonismo cristiano Recezione e trasformazione del platonismo nella patristica [Platonismo e filosofia patristica",
    "948": " Studi e testi 1], Vita e Pensiero, Milano, 1992) \n\nCapitolul XIX \nPOEZIA LITURGICĂ GREACĂ 1 Poezie clasică și poezie liturgică \nPe lîngă formele poeziei creștine care se caracterizează prin reluarea ritmurilor clasice – fie a hexametrului dactilic, ca în poezia lui Nonnos și a Eudociei, fie a diverselor tipuri de metru liric, cum sînt cele din poezia inovatoare și tradițională în același timp a lui Synesius – a apărut și s-a răspîndit mai ales începînd din secolul IV-lea o nouă producție poetică Aceasta era destinată liturghiei și, pentru că trebuia să fie înțeleasă de toți creștinii, și nu numai de cei care îl citiseră pe Homer și poeții lirici, și pentru că trebuia să fie folosită în timpul celebrărilor liturgice la care participau atît persoane cultivate cît și necultivate, nu mai putea fi structurată în continuare pe baza sistemului cantitativ al metricii clasice, ci trebuia să adopte un sistem metric care să corespundă cu evoluția limbii grecești vorbite",
    "949": " Atît limba latină, cît și cea greacă începuseră să evolueze în jurul secolului al III-lea după Cristos (ca să ne exprimăm cu mare aproximație) de la un sistem cantitativ către un sistem bazat pe accent, așa cum este cel al limbilor neolatine și al limbii neogrecești; această evoluție a avut loc, așa cum e logic, întîi în mediile populare și s-a răspîndit apoi în rîndul claselor cultivate, deși era combătură de învățămîntul tradițional Acest învățămînt, fiind bazat și pe poezia clasică, trebuia în mod obligatoriu să se raporteze la un sistem lingvistic vechi, de care vorbirea cotidiană se distanțase însă liturghia, ale cărei origini trebuie căutate, așa cum am spus deja în primul volum, chiar în epoca nașterii noii religii, avea nevoie de o poezie nouă Firește, prin „poezie” înțelegem aici „conținutul” acelor „cîntări de laudă și duhovnicești” pe care însuși Apostolul Pavel le recomanda pentru adunările în care credincioșii îl slăveau pe Dumnezeu (Col",
    "950": " 3, 16; Ef 5, 19) Așadar, cererea de „poezie” este nouă, destinația acesteia este nouă (adunarea de creștini și liturghia care trebuia celebrată acolo; creștinii se puteau aduna pentru a cînta imnuri și în case private); în consecință, structura și forma sînt noi Același proces are loc și în Occident, unde am văzut cum s-a format (pp 000-000) o poezie creștină cultă, inițial cu Victorinus și Ilarie, apoi cu Paulinus și Prudentius, dar s-a înregistrat și încercarea lui Ambrozie de a da formă literară poeziei populare Metrul folosit de Ambrozie în Imnurile sale este, la rigoare, un metru clasic, însă putea fi citit și cîntat și potrivit pronunției din limba de zi cu zi, care era ritmică și bazată pe accent Cum cîntul era foarte important în liturghia creștină antică, se înțelege de ce s-au dezvoltat imediat diverse forme de imnuri și de rugăciuni cîntate și de ce o astfel de producție a sporit și chiar s-a format în fiecare comunitate și prin „invenție” spontană",
    "951": " Caracteristic acestor compoziții, așa cum am arătat deja, e faptul că erau ritmice, și nu metrice Orientul bizantin și Evul Mediu occidental au continuat să „inventeze” imnuri ritmate și au dat naștere unei înfloritoare producții poetice Numai că poezia liturgică, întîi prin modul său de apariție, apoi prin importanța căpătată în cadrul vieții creștine, este chiar un gen literar (sau, oricum, un gen de devoțiune creștină) care presupune mai mult decît altele o analiză specială, deoarece se dezvoltă într-o strînsă legătură cu literatura siriacă și se impune și se răspîndește în Orient în plină epocă bizantină, fiind unul dintre simbolurile și unul dintre aspectele cele mai reprezentative ale spiritualității acesteia Cititorul va trebui să înțeleagă că noi nu vom putea face decît cîteva referiri la originile și la răspîndirea sa inițială, dat fiindcă această problematică – extrem de complexă – e legată mai ales de literatura siriacă și de cea bizantină, și nu atît de istoria liturghiei",
    "952": " Din nefericire, detaliile evoluției imnului, de la originile sale pînă la epoca de mare înflorire care începe cu secolul al IX-lea, în cea mai mare parte nu ne sînt cunoscute De obicei, cercetătorii împart în trei perioade istoria imnului bizantin: prima a fost o perioadă de pregătire, cînd producția a fost constituită din așa-numitele tropare (scurte imnuri și rugăciuni), în timp ce perioada apogeului imnografiei este cea de-a doua, care se întinde din secolul al VI-lea pînă în secolul al VIII-lea; acum este creat așa-zisul kontakion, un fel de omilie în versuri De aceea, analiza noastră nu va merge decît pînă la începutul perioadei de apogeu Problema apariției imnografiei este foarte dezbătută, nu numai pentru că izvoarele lipsesc sau sînt obscure, ci și pentru că nu s-a ajuns încă la un acord în privința semnificației imnului, în sensul că nu se știe dacă trebuie înțeles ca o compoziție ce respectă normele unei versificații regulate, chiar dacă nu prozodice, cum era cazul poeziei de inspirație clasică (conform distincției amintite mai sus)",
    "953": " Reamintim cititorului imnurile anonime din creștinismul timpuriu, cum sînt cele care din Constituțiile apostolice (vol I, p 000) și cel cu care se încheie Pedagogul lui Clement din Alexandria; există apoi un pasaj, citat de Eusebiu (Istoria bisericească V, 28, 5), dintr-un tratat necunoscut intitulat Contra lui Artimon și atribuit lui Ipolit, care datează probabil din prima jumătate a secolului al III-lea: aici, scriitorul reamintește „nenumărații psalmi și numeroasele cîntări, scrise de frații întru credință încă de la începuturi, prin care preamăreau Cuvîntul lui Dumnezeu, pe Cristos, pe care îl considerau Dumnezeu” Probabil însă că, în aceste cazuri, termenul „imn” trebuie înțeles într-o accepție mai amplă, în mod generic, ca un „cînt de laudă pentru Dumnezeu”, fără legătură cu o structură poetică regulată; cea mai mare parte a imnurilor primitive, care provin din cercuri gnostice, pare să fie constituită mai degrabă din proză ritmică decît din poezie, uneori și pentru că fuseseră traduse din siriacă",
    "954": " E cazul imnului Ofiților, citat de Origen (Contra lui Celsus VI, 31), sau al celor din Faptele lui Toma și în Faptele lui Filip; în schimb, altele, cum e cel pe care Isus și apostolii îl cîntă în cinstea Tatălui în Faptele lui Ioan, sînt de origine greacă Rămînem cu impresia că imnurile au fost mai frecvent compuse în comunitățile gnostice decît în cele ortodoxe, însă acest lucru se datorează faptului că Biserica, dată fiind apariția continue a unor imnuri anonime de-a lungul secolelor, din cînd în cînd renunța la imnurile din epocile mai vechi sau nu le înregistra în scris, astfel încît acestea n-au mai ajuns pînă la noi în plus, nu întotdeuna ierarhia ecleziastică a considerat că e bine să accepte în cadrul liturghiei imnuri care nu erau decît invenții personale ale unor indivizi izolați și al căror conținut nu fusese aprobat anterior după toate regulile",
    "955": " în această privință, Biserica a oscilat mereu între toleranță și severitate în procesul din 268 cînd a fost judecat Pavel din Samosata, episcop de Antiohia, i s-a adus acestuia acuzația că „a dispus încetarea folosirii psalmilor în cinstea Domnului nostru Isus Cristos, pentru că i-a considerat prea recenți și compuși de persoane cu vederi prea moderne” însă, pe de altă parte, potrivit aceluiași rechizitoriu, episcopul eretic „punea femeile să cînte în cinstea sa, în Biserica, în ziua de Paști, niște psalmi a căror ascultare ar provoca oroare” (Eusebiu, Istoria bisericească VII, 30, 10) Din mărturia Părintelui Bisericii siriace, Efrem, aflăm despre compunerea unor imnuri într-un mediu cultural diferit; autorul lor este Bardesan din Edesa, a cărui activitate a fost continuată de fiul său, Harmonios: după cum spune Efrem, Bardesan ascundea „sub dulceață amarul veninului său”, adică sub frumusețea cîntării gîndul său eretic Astfel de imnuri erau probabil citite în Siria încă în vremea lui Efrem, deși conținutul lor heterodox nu era întotdeauna înțeles cum trebuie de creștinii mai puțin atenți",
    "956": " Printre primele imnuri creștine (care au fost apoi distruse rînd pe rînd, fiind înlocuite cu alte imnuri, în general anonime) le amintim pe cel ce începe cu versul „Cristos a înviat din morți” și „Imnul candelei”, atribuite prin tradiție martirului Atenogen, precum și „Slavă lui Dumnezeu în înaltul cerurilor” Nici în aceste prime imnuri distincția dintre poezie și proză nu este întotdeauna clară; în general, e vorba de proză ritmică Totuși, alte imnuri par să fi fost compuse în versuri, așa cum este cel „Despre Sfînta Treime”, care e însoțit și de notații muzicale și s-a păstrat într-un papirus din secolul al III-lea în epoca lui Theodosius sau poate mai tîrziu, în jurul anului 430, s-a ținut la Laodiceea, în Frigia, un conciliu unde s-a discutat și despre cîntările liturgice Canonul 15 prevede că nu trebuie să cînte în biserică alți creștini „în afara dascălilor recunoscuți care se suie în amvon și cîntă cîntări luate din Scripturi”",
    "957": " Această prevedere este îndreptată împotriva celor care improvizau cîntări în timpul liturghiei – așa cum obișnuiau să facă în trecut montaniștii, originari chiar din Frigia Canonul 59 al aceluiași conciliu este interesant întrucît se referă la conținutul acestor cîntări: „Nu trebuie să fie intonate, la slujbă, cîntări personale, și nici nu trebuie să fie citite cărți ce nu țin de canon, ci doar cărțile canonice ale Vechiului și ale Noului Testament” Dacă aceste canoane ale conciliului ar fi fost acceptate în Orientul creștin, ar fi dus la limitarea dezvoltării libere a imnografiei însă conciliul, puțin cunoscut, nu a avut probabil mare greutate în acea epocă și nici în cele care au urmat Egeria (pp 000 și și urm), de exemplu, în opera sa Pelerinaj la locurile Sfinte, cînd descrie slujbele religioase din Săptămîna Sfîntă (cap 29-40), atestă că Biserica din Ierusalim dispunea de un mare număr de imnuri, și nu se limita cu siguranță la cele ce derivau din Psalmi",
    "958": " Povestirea Egeriei este foarte prețioasă, deoarece ne ajută să cunoaștem liturghia Bisericii din Ierusalim și a celei palestiniene în general, care pare să fie înrudită cu cea siriacă: această liturghie conținea deci foarte multe imnuri Prin urmare, se pare că mediul cultural favorabil prin excelență imnografiei creștine a fost, la început, regiunea siriaco-palestiniană Acest lucru pare să fie confirmat de mai multe elemente Unul este faptul că cele mai vechi imnuri creștine ne-au parvenit prin Constituțiile Apostolice, care provin tocmai din această zonă; apoi, de cele menționate mai sus: imnurile scrise de Bardesan, mărturiile despre Pavel din Samosata, judecata lui Efrem Concomitent (adică pe la jumătatea secolului al V-lea), se instaurează la Constantinopol o practică de tip liturgic care pare să aibă la bază inițiativa unor persoane, de altfel destul de puțin cunoscute – prezbiteri proveniți chiar din Constantinopol și alți exponenți ai populației creștine",
    "959": " Semnificativ este însă faptul că era de origine siriacă tocmai cel mai vestit dintre ei, iar un anume Auxențiu, care fusese o vreme gardă de corp la curtea imperială, apoi se dedicase vieții ascetice și trăia la marginea capitalei; lîngă coliba lui, creștinii se adunau și cîntau imnuri în același timp, apare obiceiul, atestat de Teodor Lectorul (Istoria Bisericii PG 86, 1, 173 și urm), de a scrie „tropare”, și acestei activități i s-au dedicat, în afară de Auxențiu, doi dintre prietenii săi, Antim și Timocle Primul era ortodox, iar cel de-al doilea, monofizit Prin termenul troparion (de la tropos, „mod” sau „stil muzical”) se înțelege o scurtă rugăciune liturgică în proză sau chiar în formă poetică: Teodoret vorbește despre acești oameni numindu-i „poeți” La drept vorbind, comportamentul creștinilor care se adunau în jurul lui Auxențiu nu are nimic liturgic: era vorba de reuniuni spontane și improvizate, la care nu participa nici un cleric; inițiativa lui Auxențiu trecuse probabil aproape neobservată în mijlocul mulțimii anonime din Constantinopol",
    "960": " Troparion-ul rămîne așadar o specie marginală a imnografiei, chiar dacă e destul de vechi și el – anterior personajelor ale căror nume le-am menționat: într-un papirus din secolul al IV-lea au fost descoperite trei tropare anonime pentru Bobotează Așa stau lucrurile și cu imnurile din liturghia lui Ioan Hrisostomul, și anume Imnul Heruvimilor și Participarea la cina mistică în secolul al VI-lea, în sfîrșit, ar fi fost compuse trei tropare scurte de către Simion Stîlpnicul, în urma cutremurului din 577; mai este cunoscut și cel intitulat Unul-născut, compus de împăratul Iustinian I (527-565) în 536, care e o parafrază în versuri a simbolului Crezului constantinopolitan la care se adaugă formule doxologice și o rugăciune pentru mîntuire în cursul secolului al IV-lea sînt înlocuite aproape toate imnurile mai vechi și se dezvoltă o bogată producție nouă, influențată, așa cum reiese din studiile mai recente, de producția de imnuri din creștinismul siriac, scrise în aceeași perioadă; acestea ar fi fost traduse în greacă și ar fi influențat imnurile scrise în grecește, impunîndu-le propriile modele și stimulînd producția altora, în forme tot mai variate",
    "961": " în general, imnurile sînt compuse din versuri de lungime egală sau sînt constituite din strofe scurte Alături de aceste imnuri de factură nouă, se dezvoltă o formă specifică a acestora, kontakion, despre care s-a spus că ar fi influențată în mod determinant tot de poezia siriacă Cercetătorii au presupus că poeții care au trăit în Siria în secolul al IV-lea (în afară de Efrem, amintit deja, mai sînt Narsai și Kirilona) au contribuit la dezvoltarea noii forme a poeziei liturgice creștine (imnuri și kontakia) Această contribuție s-a împletit, firește, cu tradiția greacă, a compoziției regulate, ordonate și a simțului proporțiilor, totul fiind completat cu un preludiu Totodată, ritmul s-a bazat pe accentul tonic și pe un număr de silabe egal pentru fiecare vers, chiar dacă schemele strofelor au fost foarte variate Varietatea și regularitatea au devenit caracteristicile acestor compoziții, o dată ajunse la maxima lor dezvoltare",
    "962": " Termenul kontakion desemnează (în general vorbind) o omilie în versuri Termenul grec înseamnă „cărticică” și poate fi un diminutiv de la kontax sau kontos, cuvînt destul de rar ce desemnează bețișorul de lemn în jurul căruia era înfășurată hîrtia unui volumen; potrivit explicației lui Grosdidier de Matons, prin metonimie, termenul ar fi ajuns să denumească volumul însuși Kontakion-ul (omilie foarte bogată în înflorituri retorice și poetice) a avut probabil antecedente îndepărtate în istoria omiliei în versuri, exemplul cel mai cunoscut datînd din secolul al II-lea: e vorba de Omilia despre Paști a lui Pseudo-Meliton (cf vol I, pp 000 și și urm) în secolul al IV-lea, această formă de omilie are o importanță mai mică, deoarece marii oratori ai epocii, precum Părinții Capadocieni și Ioan Hrisostomul, rămîn atașați de o formă mai tradițională de omilie (chiar dacă Hrisostomul folosește frecvent și omilia cu multe podoabe retorice)",
    "963": " în schimb, asupra acestui tip de omilie, ca și asupra imnurilor, pare să se fi înregistrat o influență constantă a poeziei creștine siriace din aceeași perioadă, mai întîi prin opera lui Bardesan și Harmonios, apoi prin cea a lui Efrem Sirul, autor foarte productiv, ale cărui omilii au fost repede traduse în greacă în secolul al V-lea, încep să apară și în omiletica greacă forme care precedă kontakion-ul Astfel este, de exemplu, o omilie care se găsește între cele ale lui Proclus din Constantinopol și care i-a fost atribuită și lui Ioan Hrisostomul, intitulată Laudă (Enkomion) Fecioarei Maria Opera conține două dialoguri, unul între Maria și Iosif, celălalt între Maria și Gabriel, sub formă de acrostih simplu (A, B, C) și dublu (AA, BB, CC); sînt construite cu omotonie finală și rimă Ansamblul pare să fie o formă poetică siriacă adaptată la limba greacă Dialogul inserat aici este cu siguranță o interpolare, dar datează din aceeași perioadă cu omilia (secolul al V-lea) și se putea să fi fost introdus în text chiar de către autorul omiliei",
    "964": " Alți scriitori a căror producție dovedește răspîndirea tipului de omilie în proză ritmată sînt, în afară de Proclus din Constantinopol, Vasile din Seleucia și Pseudo-Eusebiu din Alexandria în aceste compoziții, cateheza și comentarea Scripturii trec, firește, pe planul al doilea Episoadele biblice sînt tratate ca materie pentru povestire, pentru crearea de dialoguri și de descrieri, și constituie tot atîtea dovezi de măiestrie artistică în dialoguri, autorul de omilii nu se mai mulțumește să aducă în scenă personajele tradiționale, deoarece în scenele ce descriu Patimile sau învierea lui Lazăr mai apar și Moartea, Belial sau Infernul Uneori, găsim și scene scabroase, ca în povestea ispiritii lui Iosif, sau descrieri macabre, cum este aceea a potopului sau a învierii lui Lazăr, ori monologuri patetice, cum este cel al Sarei care plînge pentru că se așteaptă ca Isac să fie omorît, sau cel al văduvei din Sarepta care îl acuză pe Ilie că a provocat moartea fiului ei",
    "965": " Multe dintre aceste teme sînt specifice producției de omilii din Siria și se găsesc, de exemplu, la Efrem Toate acestea arată cît de strînse și de fecunde erau raporturile dintre omilie și liturghie, căreia aceste scene îi erau destinate Se pare chiar că primele contacte cu omiletica siriacă sînt reperabile într-o omilie a lui Grigorie de Nyssa, cea Despre natura divină a Fiului și a Duhului Sfînt, rostită în jurul anului 383, care a suferit poate, influența lui Efrem Omiletica siriacă a avut succes și s-a răspîndit atît de mult și datorită accentuatului său caracter pastoral și moral, ce își găsește un corespondent în lumea greacă doar în omiletica lui Ioan Hrisostomul care, de altfel, era siriac Hrisostomul a avut mare succes și în cercurile siriace, iar multe dintre omiliile sale au fost traduse în siriacă Dacă definirea dogmei este sarcina specialiștilor, teologia morală intră în sarcina tuturor celor care se îngrijesc de suflete, și de cea mai mare atenție se bucură marile teme ale mîntuirii și întoarcerii Domnului, care rămîn fundamentale și mai tîrziu, de exemplu la Roman Melodul",
    "966": " De altfel, nu fără motiv, Roman scrie omilii dogmatice numai atunci cînd are ocazia, și o face fără talent și originalitate, însă e puternic influențat de Vasile din Seleucia, de Efrem și de Ioan Hrisostomul „Dacă Biserica siriacă și-a extras esența dogmaticii sale, fie ea ortodoxă sau eretică, din lumea greacă, și-a pus, în schimb, amprenta asupra spiritualității acesteia prin adaptarea de către greci a formelor imnului, omiliei dramatice și, mai ales, kontakion-ului” (Grosdidier de Matons) Imnul și kontakion-ul datează cam din aceeași perioadă (imnuri anonime au fost foarte răspîndite încă din secolul al V-lea), iar kontakion-ul pare să fi apărut puțin mai tîrziu), și amîndouă au avut un raport direct cu liturghia: imnul este o rugăciune sau o invitație la rugăciune, în timp ce kontakion-ul nu e, la drept vorbind, un element al liturghiei, ci unul paraliturgic Forma kontakion-ului se cristalizează în cursul secolului al VI-lea și se definitivează o dată cu opera lui Roman Melodul",
    "967": " Un kontakion e format de obicei din stanțe cu metrică asemănătoare, al căror număr variază de la optsprezece la douăzeci și patru (numite oikoi: un termen folosit în mod analog cu italienescul stanza), precedate de un scurt preludiu numit kukulion, cu o metrică diferită Stanțele formează de obicei un acrostih și adesea reproduc numele autorului Ultimul vers al preludiului introduce un refren, repetat apoi cu stanțele care urmează Stanțele, la rîndul lor, au un număr variabil de versuri, de la optsprezece la douăzeci și patru Kontakion-ul era intonat probabil de către predicator, în timp ce un cor format din ceilalți participanți la oficiere împreună cu credincioșii cînta refrenul Textul kontakion-ului este de obicei narativ și, ca atare, devine „recitativ” dacă e transferat în plan muzical Firește, acest lucru nu însemna lipsa muzicii, care acompania întreaga compoziție \n2 Primele kontakia și Imnul Akathistos \nPrimele kontakia, apărute înainte de Roman Melodul, sînt puține",
    "968": " Grosdidier de Matons numără în total patru, inclusiv Imnul Akathistos Cel despre Adam și Eva, Cain și Abel era cîntat inițial în prima duminică a Postului Paștilui \n\nAcest imn are formă de acrostih și păstrează multe din caracteristicile imnurilor katà stichon precedente, așa cum se vede din structura strofei sale: aceasta e compusă din cinci versuri ritmate, din care două sînt împărțite în doi endecasilabi urmați de un refren decasilabic; de cele mai multe ori, refrenul nu are nici o legătură cu conținutul strofei \n\nStilul este narativ, pentru că evocă păcatul primilor oameni, iar tonul e sumbru și solemn E vorba de o compoziție valoroasă, în care densitatea expresiei și gustul pentru jocurile de cuvinte îl prevestesc deja pe Roman; avem impresia că autorul anonim al imnului și Roman au urmat aceeași școală Un alt imn este asemănător ca ton și conținut el se intitulează Plînsul lui Adam sau Primul Părinte și aparține tot seriei de imnuri dedicate Postului Mare și penitenței",
    "969": " De această dată, acrostihul e mai lung, deoarece ne dă tot titlul imnului Structura metrică este deja mai complexă Acestui imn i-au fost adăugate patru strofe neautentice, al căror acrostih formează numele Adam Foarte important e conținutul: este introdus Adam, care regretă desfătările din Paradis și dialoghează chiar cu Dumnezeu Și aceasta este opera unui poet talentat, capabil să manevreze cu abilitate motivele spirituale tipice ale lumii grecești creștine Amintim și imnul intitulat Ilie și văduva, din care s-au păstrat fragmente, compus din șapte strofe care formează acrostihul „psalmul”; ultimele două versuri ale prologului constituie refrenul strofelor următoare Acestea sînt rostite de văduva din Sarepta care îi cere lui Ilie să-i readucă la viață fiul mort, iar urmarea conținea probabil un alt dialog, între Ilie și Dumnezeu Prologul conține însă, în mod straniu, o intervenție personală a poetului, care îi cere lui Dumnezeu alinare sufletească și sprijin pentru bătrînețea sa; acest detaliu i-a făcut pe cercetători să creadă că e vorba de o interpolare",
    "970": " Dar cel mai cunoscut dintre toate a fost așa-zisul Imn Akathistos, numit astfel pentru că era cîntat de credincioșii „neașezați”, adică de cei care stăteau în picioare în timpul oficierii slujbei \n\nStructura acestui imn e mult mai complexă Este compus dintr-o introducere și din douăzeci și patru de strofe care formează un acrostih alfabetic; strofele pare au opt kola și se încheie cu un refren: „aleluia” (un kolon poate fi înțeles ca o „fracțiune” regulată – literalmente: „membru” – a unui vers; în cazul acestui tip de imn, așa cum am spus de mai multe ori, versurile sînt ritmate) în schimb, strofele impare sînt formate din douăzeci de kola, iar refrenul lor este un salut adresat Fecioarei; în cadrul acestor kola se găsesc litanii formate din douăsprezece „heretisme”, „alocuțiuni de salut” care încep cu „salve” (chaire), o formulă care a avut mare succes în imnografia ulterioară",
    "971": " \n\nConținutul imnului constă în evocarea întrupării lui Cristos începînd cu Buna-Vestire și pînă la fuga în Egipt și aducerea în Templu; în a doua parte se găsește un comentariu liric al acestor evenimente, completat cu laude aduse Fecioarei și lui Cristos Imnul Akathistos, care, potrivit anumitor cercetători, este poate opera cu cea mai mare valoare poetică din întreaga literatură religioasă bizantină, a fost introdus în întregime în liturghie; data sa era inițial aceea a Bunei-Vestiri (25 martie), apoi a început să fie cîntat în a cincea săptămînă a Postului Mare A fost foarte răspîndit, a fost tradus în slava veche, în arabă și în latină, probabil de către un învățat din cercul lui Ilduin, în perioada carolingiană (secolul al IX-lea) Data compunerii și paternitatea imnului constituie două probleme încă nerezolvate Cum acrostihul imnului este alfabetic, numele autorului rămîne necunoscut Prologul este dedicat „conducătoarei invincibile”, adică Fecioarei, căreia i se aduc mulțumiri pentru că, asemenea unui războinic, s-a luptat pentru cetatea Constantinopolului, aflată în mare pericol, și a salvat-o",
    "972": " Imnul poate fi considerat mai degrabă un poem pentru Postul Mare decît un imn dedicat Bunei-Vestiri Tocmai preamărirea întrupării și sublinierea rolului Fecioarei în această economie a mîntuirii ne pot face să ne gîndim că imnul n-a fost dedicat neapărat sărbătorii Bunei-Vestiri și, ca atare, să plasăm compunerea lui înainte de perioada în care a fost instituită această sărbătoare, adică înainte de intervalul 530-535 Acest imn a fost cîntat și în alte ocazii solemne, cea mai cunoscută fiind cea din 626, cînd Constantinopolul, asediat de avari, apărat de patricianul Bonus și încurajat de patriarhul Sergiu, ar fi fost salvat datorită intervenției Fecioarei: tocmai la această intervenție s-ar referi prologul dedicat Mariei S-a spus de multe ori că autorul prologului ar fi fost Sergiu, chiar dacă în tradiția manuscrisă nu există dovezi explicite în acest sens Tradiția spune doar că imnul a fost cîntat o noapte întreagă, fără ca nimeni să se așeze, de către evlavioasa populație a Constantinopolului, care își manifesta recunoștința față de Mama lui Dumnezeu",
    "973": " Prin urmare, poemul închinat Fecioarei exista deja și, poate, era cel mai popular dintre toate; a fost cîntat în acea situație particulară, cînd se aduceau mulțumiri Fecioarei Maria, și de atunci a căpătat denumirea de „Akathistos”, adică „intonat în picioare” Informațiile pe care le avem despre acest imn se referă așadar doar la refolosirea sa, nu la faza originară a alcătuirii sau a compunerii lui Din această cauză, pare că se poate spune doar că imnul nu-i este posterior lui Roman Melodul, și nici măcar posterior perioadei sale de tinerețe, pentru că are elemente comune cu unul din primele imnuri ale acestuia, cel Despre ispitirea lui Iosif Autorul e influențat de teologia conciliului de la Efes, cunoaște versiunea greacă a scrierilor lui Efrem și omiliile lui Vasile din Seleucia: acest lucru ne trimite, încă o dată, către cultura siriacă; a fost compus probabil în ultimele decenii ale secolului al V-lea și primele decenii ale celui de-al VI-lea",
    "974": " Unii i l-au atribuit chiar lui Roman O dată cu Imnul Akathistos se termină preistoria kontakion-ului; acum, forma acestui gen literar este stabilită și el va fi inserat definitiv în liturghie Sîntem în plină epocă bizantină, și acesteia îi este destinat kontakion-ul, așa cum, cu opera lui Roman, ne aflăm într-o perioadă care este de-acum la limita creștinismului antic \n3 Roman Melodul \nPînă la sfîrșitul secolului al XIX-lea se cunoștea doar biografia acestui autor de imnuri („Melodul”, deci „cantorul” prin excelență), de altfel plină de lucruri incerte, așa cum fusese scrisă de cei ce compuneau calendarele bizantine cu martiri: marea faimă de care se bucurase în timpul vieții sale și care era atestată tocmai de aceste culegeri de biografii fusese umbrită de imnografii ulteriori, iar compozițiile sale fuseseră înlocuite cu altele mai recente și considerate mai potrivite cu vremurile De aici și conul de umbră în care a intrat opera sa, rămasă aproape necunoscută",
    "975": " Cardinalul Pitra a publicat în primul volum al culegerii sale Analecta Sacra, în 1876, douăzeci și nouă de imnuri; într-o ediție ulterioară, publicată la Roma în 1887, tot datorită lui Pitra, au fost scoase la lumină alte trei; în 1897, unul din părinții bizantinologiei moderne, Karl Krumbacher, și-a propus să editeze toate imnurile lui Roman: a publicat patru în acel an și alte patru în 1907 Altele au fost publicate, din păcate în mod nesistematic, de către elevul său Paul Maas, și el un eminent bizantinist; o serie de patru volume ce conțin un mare număr de imnuri este disponibilă acum în colecția Sources Chrétiennes grație unui mare specialist, José Grosdidier de Matons în prezent sînt cunoscute, în întregime sau fragmentar, 89 de compoziții imnice care îi sînt atribuite lui Roman, chiar dacă unele dintre ele sînt probabil neautentice Așadar, din izvoarele bizantine reiese că Roman era siriac prin naștere, că provenea din Edesa și fusese diacon la Berit",
    "976": " S-a mutat la Constantinopol în vremea împăratului Anastasios și și-a continuat activitatea în Biserica Maicii Domnului din cartierul Kyros A dus o viață evlaviosă și s-a închinat în special Fecioarei din Blacherne, în al cărei sanctuar se ducea adesea să se roage, chiar și în timpul nopții, cînd primea o însărcinare într-o noapte, Fecioara i-a apărut în somn și i-a dat o carte, poruncindu-i s-o folosească Roman s-a trezit imediat, s-a dus la amvon și a început să cînte imnul compus de el pentru Nașterea Domnului Această inspirație obținută în mod miraculos nu l-a părăsit niciodată, și Roman a scris numeroase alte kontakia pentru toate sărbătorile de peste an, mai cu seamă pentru cele închinate lui Cristos și celor mai importanți sfinți în total, a compus o mie sau mai mult de o mie de kontakia, care se pot vedea, scrise de mîna sa, în biserica unde a fost diacon",
    "977": " Cînd a murit, a fost înmormîntat în biserica din cartierul Kyros Firește, astăzi nimeni nu mai crede că el ar fi compus o mie sau mai bine de o mie de kontakia; în ce privește viața sa, unicul dat istoric, adică informația potrivit căreia Roman s-ar fi dus la Constantinopol în vremea împăratului Anastasios, rămîne relativ nesigur deoarece, potrivit unora, e vorba de Anastasios I (491-518), iar după alții de Anastasios al II-lea (713-716) Datorită demonstrației lui Krumbacher, se consideră că Roman trebuie plasat în vremea primului Anastasios, pentru că lucrurile spuse în mod vag în Viața anonimă scrisă la Bizanț sînt imaginabile numai dacă în istoria imperiului nu ar fi apărut încă al doilea Anastasios Așadar, Roman trebuie plasat în prima jumătate a secolului al VI-lea; apoi, Maas a descoperit în imnul Despre cutremur și pîrjolire referiri la unele evenimente din vremea lui Iustinian, cum sînt cutremurele devastatoare, pîrjolul de la Constantinopol, răscoala Nika împotriva împăraților Iustinian și Teodora; ostilitatea poetului față de „elini” ar fi un ecou al persecuției inițiate de Iustinian contra ultimelor școli de filozofi păgîni, încă active în epoca sa",
    "978": " în imnurile sale se mai găsesc referiri la cutremurele din 551 și 554 Ar fi imposibil să ne întoarcem pe firul timpului, pentru că nu există la Roman nici o mențiune privitoare la problemele dogmatice (cum e monotelismul) sau la iconoclasm în fine, nașterea sa va trebui plasată între 466 și 493, dacă e adevărat că era deja diacon cînd s-a dus la Constantinopol în vremea lui Anastasios Pe atunci, Berit era un important centru cultural, vestit mai ales pentru școala sa de drept; aici studiaseră și retori ca Zaharia Scolasticul sau Sever de Antiohia Viața lui Sever, scrisă chiar de prietenul lui Sever, Zaharia, ne prezintă intensa activitate intelectuală de la Berit, centrată pe cultura păgînă și ascetismul creștin Aluzii polemice la cultura păgînă se pot încă surprinde în opera lui Roman Roman a fost un predicator care s-a servit de inspirația poetică pentru a da formă cuvîntului său, dar aceasta nu înseamnă că această inspirație ar fi fost deficientă, chiar dacă era subordonată intenției practice",
    "979": " E firesc pentru un creștin să considere carisma poetică un instrument al predicatorului: și Grigorie de Nazianz, de exemplu, avea această convingere Aceasta nu înseamnă că exigențele predicării ar fi sufocat talentul poetic al lui Roman sau că el s-ar fi folosit de predici pentru scopuri străine de poezie Și la Roman, firește, ca și la Grigorie din Nazianz înaintea lui, avem impresia că această coabitare între poezie și predică este periculoasă, pentru că vedem cum uneori poetul pune în versuri o predică fără o convingere intimă, însă această oscilație între necesitățile practice și activitatea literară liberă a fost una din constantele întregii producții literare creștine, nu numai ale poeziei Subiectul imnurilor lui Roman este liturgic: el închină imnuri principalelor sărbători ale anului creștin (Nașterea, Bobotează, Sărbătoarea Apostolilor, Judecata de Apoi, care era o sărbătoare de la începutul Postului Mare, Vinerea Sfîntă, Paștile, Urcarea la Cer, Cincizecimea, Ziua Tuturor Sfinților etc",
    "980": ") Foarte interesante sînt puținele compoziții fără o legătură strictă cu liturghia, cum este imnul Despre cutremur și pîrjolire, deoarece acestea conțin referiri la evenimente din vremea poetului Poetul vine după alți autori de imnuri și predicatori și se inspiră din opera lor, reluînd teme și motive exegetice; Maas crede că, dacă am cunoaște mai bine producția liturgică din secolul al V-lea, importanța lui Roman nu ar mai fi atît de mare însă în acest fel judecau criticii pînă acum cincizeci de ani: presupuneau că ceea ce nu există ar fi mai semnificativ decît ceea ce putem citi efectiv, și la fel gîndea și un cercetător de primă mărime ca Maas Oricum, e ușor de dovedit că poetul a reutilizat elemente prezente la Vasile din Seleucia și la Ioan Hrisostomul, a cărui operă era deja răspîndită în secolul al V-lea; uneori, Roman folosește și omilii pseudo-hrisostomice și, invers, imnurile lui au devenit model pentru acestea",
    "981": " Multe alte elemente doctrinale erau deja intrate în tradiție, și nu trebuie să ne gîndim că Roman le-ar fi împrumutat de la un autor anume Probabil că Roman are ceva în comun și cu omiliile grecești ale lui Efrem și ale școlii sale; se știe puțin în acest moment despre omiliile în siriacă Grosdidier de Matons conchide că o influență sigură poate fi dovedită numai în ce privește raportul dintre Vasile din Seleucia și Roman în afară de aceste imitații, activitatea poetului s-a bazat, în mod logic, pe cele mai cunoscute texte din Scripturi, el a reluat toate instrumentele exegetice obișnuite, cum sînt tipurile și reprezentările simbolice, care abundă în imnurile sale La Roman nu găsim elemente doctrinale propriu-zise Cercetătorii au crezut că există unele amănunte care îl apropie de doctrinele teologice ale lui Iustinian, cum e formula „unul din Sfînta Treime s-a întrupat”, care provocase perplexitate la Roma; același lucru se poate spune despre cristologia poetului, asemănătoare cu cea a lui Iustinian",
    "982": " El nu e de acord cu cei ce fac din Cristos „un simplu om”, fie el și perfect, formulă pentru care Iustinian îi condamnase pe Origen și Teodor de Mopsuestia, tot așa cum îi combate pe cei ce văd în trupul lui Cristos un „trup ceresc”, și prin aceasta el pare să respingă tezele eutihienilor S-ar părea că putem detecta o ușoară deplasare spre monofizism: pasajele în care Roman subliniază umilințele și suferințele lui Cristos sînt rare chiar și în imnurile dedicate Patimilor Mîntuitorului, el preferînd să-l vadă pe Cristos mereu triumfător în reprezentările sale fantastice și poetice, un loc central ocupă economia faptelor lui Cristos (care se potrivea mai bine cu activitatea omiletică și liturgică a lui Roman), reprezentată mai ales de coborîrea în infern și de pe cruce; este neliniștitoare întrebarea ce revine mereu: Dumnezeu nu l-ar fi putut salva pe om altfel decît trimițîndu-l la suferință și la moarte pe Fiul său? Deși e foarte des întîlnită în kontakia lui Roman, ca de altfel în întreaga religiozitate bizantină, mariologia pare să aibă o pondere mai redusă în raport cu atenția acordată, într-un autentic spirit epic, aspectelor umane și divine din economia lui Cristos",
    "983": " Limba folosită de Roman nu mai este cea doctă a poeziei lui Grigorie și Nonnos, după cum a rezultat deja din ceea ce am spus la începutul acestor considerații despre poezia imnică și liturgică; el nu scrie pentru cercurile de lectori culți și rafinați cărora li se adresau contemporanii săi Agathias și Procopius Roman scrie într-o limbă apropiată de cea populară, o limbă asemănătoare cu aceea a scriitorilor creștini de la începuturile epocii bizantine O problemă care solicită încă atenția specialiștilor este aceea a metricii, pentru că operele lui Roman au suferit, de-a lungul secolelor, modificări la nivel lexical, iar aceste intervenții au modificat metrica \n\nBibliografie Ediții: W Christ, M Paranikas, Anthologia Graeca Carminum Christianorum, Teubner, Leipzig, 1871; SG Mercati, S Ephraemi Syri opera Textum syriacum, graecum, latinum…, recensuit SG Mercati, I, 1, Roma, 1915; P Maas, Frühbyzantinische Kirchenpoesie",
    "984": " Anonymen Hymnen des V-VI Jahrhunderts, Kleine Texte für Theologie und Philologie, 52-53, Bonn, 1910; G Cammelli, Romano il Melode, Inni, Soc Edit Fiorentina, Firenze, 1930; E Mioni, Romano il Melode Studiu critic și zece imnuri inedite, Paravia, Torino, 1937; Poeti bizantini Text, trad it și comentariu de R Cantarella, nouă ediție sub îngrijirea lui F Conca, Rizzoli, Milano, 1992; Sancti Romani Melodi, Cantica Edited by P Maas and CA Trypanis, Cantica genuina, Oxford, Clarendon Press, 1963; Sancti Romani Melodi, Cantica Cantica dubia, ed P Mass, CA Trypanis, de Gruyter, Berlin, 1970; SChr (toate volumele au apărut sub îngrijirea lui J Grosdidier de Matons) 99, 1964; 110, 1965; 114, 1965; 128, 1967; 283, 1981 Studii: K Krumbacher, Geschichte der byzantinischen Literatur von Iustinian bis zum Ende des oströmischen Reiches, Beck, München, 1897; Idem, Studien zu Romanos, Sitzungsberichte der Deutschen Akad",
    "985": " der Wissenschaften in München, 1898, pp 69-269; Idem, „Romanos und Kiriakos”, ibidem, 1901, pp 693-765; Idem, „Die Akrostichis in der griechischen Kirchenpoesie”, ibidem, 1904, pp 551-691; Idem, „Miscellen zu Romanos”, ibidem, 1909, pp 1-138; P Maas, „Die Chronologie der Hymnen des Romanos”, în Byzantinische Zeitschriften 15 (1906), pp 1-44; Idem, „Das Kontakion”, ibidem 19 (1910), pp 285-306; F-J Leroy, L’homilétique de Proclos de Constantinople…, Studi e Testi 247, Bibl Apost Vatic, Città del Vaticano, 1967; K Mitsakis, The Language of Romanos the Melodist, Beck, München, 1967; J Grosdidier de Matons, Romanos le Mélode et les origines de la poésie religieuse à Byzance, Beauchesne, Paris, 1977; KA Trypanis, La poesia bizantina Dalla fondazione di Costantinopoli alla fine della Turcocrazia, prefață de F Montanari, ed it sub îngrijirea lui LM",
    "986": " Raffaelli, Guerini e associati, Milano, 1990 \n\nCapitolul XX \nIstoriografia creștină greacă \nCei mai importanți istorici greci din secolul al V-lea urmează în mod deliberat exemplul lui Eusebiu, concentrîndu-și atenția asupra istoriei Bisericii creștine: „istoria Bisericii” (sau „istoria bisericească”, după cum se spune de obicei) a devenit acum un gen literar intrat în canoane datorită autorității episcopului de Cezareea De altfel, trebuie să spunem că și în Occident importanța lui Eusebiu era recunoscută și confirmată prin traducerea și continuarea operei sale de către Ieronim și Rufin, iar acest mod de a scrie istoria – istorie a Bisericii așadar și nu istorie profană – va rămîne una dintre caracteristicile esențiale ale istoriografiei medievale pînă în epoca de înflorire a Renașterii occidentale, care a moștenit-o de la Eusebiu prin intermediul traducerii latine a lui Rufin Titlul acestor opere istorice rămîne de-acum neschimbat: Istoria Bisericii însă a cărei Biserici? Optica lui Eusebiu fusese „universală”, întrucît el vorbea atît de Biserica din Occident, cît și de cea din Orient; istoricii care îi continuă opera în limba greacă își concentrează acum tot mai mult atenția asupra Orientului",
    "987": " Occidentul are o pondere secundară în aceste „Istorii” și apare întotdeauna în raport cu împăratul din Bizanț și cu creștinismul (dacă nu cu Biserica – sau bisericile) oriental Lumea bizantină, încă solidă și doar relativ zguduită de invaziile barbarilor, spre deosebire de cea occidentală, vrea să propună o istoriografie triumfală, care să înregistreze evenimentele din Orientul prosper și, ca atare, închide ochii în mod voit în fața nenorocirilor care se abat asupra Occidentului: istoricii greci spun puține lucruri, atunci cînd nu tac cu desăvîrșire, despre jefuirea Romei din 410, eveniment care impresionase puternic Occidentul și stimulase reflecțiile celor mai sensibile personalități și ale celor mai profunde minți La fel de indiferentă rămîne cultura greacă și atunci cînd Genseric și vandalii devastează din nou Roma în 455 Problema fundamentală a acestei istoriografii care își propune să fie creștină este lăsată moștenire de Eusebiu: aceea de a aborda în același timp istoria profană și istoria Bisericii, fiindcă nu se poate fi imagina, așa cum, în multe privințe, raționase și Eusebiu, una fără cealaltă; numai că, în cazul grecilor, așa cum am spus, istoria Bisericii își restrînge propriul orizont",
    "988": " Totodată, se răspîndește în istoriile bizantine o preocupare aparent de mai mică amploare, dar care stîrnește totuși interesul cititorilor: prezentarea unor informații privitoare la realitățile mărunte, de fiecare zi, a datelor despre obiceiuri și monumente, nu numai la Constantinopol, ci și în orașele mai mici, sau atenția acordată tradițiilor locale Și mai important este faptul că istoriografia reflectă o schimbare de atitudine a Bisericii contemporane, o nouă preocupare (chiar dacă e mult mai puțin accentuată în raport cu cea care se manifestă în Biserica occidentală): e vorba de interesul pentru misionarism, nu atît în interiorul imperiului, unde se mai găseau totuși întinse zone de păgînism, cît dincolo de granițele acestuia Apare acum interesul pentru convertirea popoarelor barbare, cum sînt persanii, indienii, etiopienii etc; chiar și în acele regiuni îndepărtate se găsesc sau ajung acum, în urma unor întîmplări stranii, oameni și femei cu credință în Dumnezeu",
    "989": " Publicul căruia i se adresează istoricii din această perioadă este format din cercurile cele mai restrînse și mai elitiste ale societății bizantine, spre deosebire de cel vizat de literatura hagiografică din aceeași epocă Autorii sînt în general persoane cultivate sau juriști, care au legături cu ierarhia ecleziastică și curtea imperială; cititorii lor, la fel de cultivați, sînt interesați de istoria ideilor creștine, precum și de evenimentele care au zguduit Biserica în secolele al IV-lea și al V-lea; acestea trebuie să devină subiectul unor reflecții cu caracter religios și politic în sfîrșit, e semnificativ faptul că sub împăratul Theodosius al II-lea (408-450) apar cele mai importante istorii bisericești din secolul al V-lea: toți scriitorii sînt interesați de politica culturală de mare anvergură a acestui împărat \n\nBibliografie Cf A Momigliano, „L’età del trapasso fra storiografia antica e storiografia medievale (320-550 dC)” în Idem, Quinto contributo alla Storia degli Studi Classici e del Mondo Antico, Edizioni di Storia e Letteratura, Roma, 1975, pp",
    "990": " 49-71; F Winckelmann, „Die Kierchengeschichtswerke in oströmischen Reich”, în Byzantinoslavica 37 (1976), pp 1-10; 172-190; G Downey, „The Perspective of the early Church Historians”, în Greek, Roman and Byzantine Studies 6 (1965), pp 57-70; GF Chesnut, The first Christian Histories, Eusebius, Socrates, Sozomen, Theodoret and Evagrie, Beauchesne, Paris, 1977; M Mazza, „Sulla teoria della storiografia cristiana: osservazioni sui proemi degli storici ecclesiastici”, în ***, La storiografia ecclesiastica nella tarda antichità, Actele Colocviului de la Erice (3-8 XII 1978)…, Centro di Studi Umanistici, Messina, 1980, pp 335-389; L Cracco Ruggini, „Universalità e campanilismo, centro e periferia, città e deserto nelle Storie Ecclesiastiche”, ibidem, pp 159-194; Idem, „Pubblicistica e storiografia bizantine di fronte alla crisi dell’impero romano (A proposito di un libro recente)”, în Athenaeum 51 (1973), pp 146-183 \n1 Filostorgios \nîn plină controversă ariană ne poartă istoricul Filostorgios, care a participat la dezbatere ca laic, ceea ce constituie deja un motiv pentru care merită atenția noastră",
    "991": " Atît părinții săi, cît și Filostorgios însuși au fost adepții lui Eunomiu, care recrutase un număr modest de partizani în Asia Mică între 360 și 380 (cf supra, pp 000 și urm) Filostorgios s-a născut la Boriso, un oraș din Capadocia, în jurul anului 368, dar a plecat încă de la vîrsta de douăzeci de ani la Constantinopol, unde a rămas pentru tot restul vieții sale, cu excepția perioadei cînd a făcut o călătorie în Palestina în timp ce stătea la Constantinopol, a scris o Istorie bisericească prin care își propunea să continue în douăsprezece cărți opera omonimă a lui Eusebiu, pînă în anul 425; Filostorgios și-a încheiat scrierea în 433 Partizan entuziast al celui mai radical arianism, el era convins că cei mai importanți creștini din vremea sa fuseseră tocmai arienii Aetius din Antiohia și Eunomiu din Cyzic și că Atanasie distrusese Biserica, iar adevărata ortodoxie era aceea a celor considerați eretici",
    "992": " Din nefericire, potrivit istoricului, acești profeți nu avuseseră parte decît de nerecunoștință și fuseseră persecutați, iar cerul pedepsise Biserica pentru această orbire și creștinii din vremea sa ajunseseră într-o situație de plîns Așadar, avem în fața noastră o istorie a Bisericii văzută din perspectiva învinșilor și acest fapt a sporit credibilitatea lui Filostorgios mai mult poate decît ar fi meritat-o, pentru că, în fond, narațiunea sa este deformată la fel de mult ca și cea a istoricilor ortodocși Cu toate acestea, el e un scriitor scrupulos, care cunoaște și prețuiește amănuntele cu adevărat semnificative și folosește sursele cu meticulozitate în afară de Aetius și Eunomiu, istoricul ne prezintă și alte personalități, între care Wulfila, episcopul goților Interesul pentru istoria locală începe să fie vizibil o dată cu el și se va răspîndi apoi în istoria creștină mai ales din secolul al VI-lea Din nefericire, au ajuns pînă la noi doar fragmente din istoria lui",
    "993": " în vremea lui Fotie aceasta putea fi citită în întregime; Fotie apreciază stilul prețios și elegant al operei, însă observă că ceea ce povestește Filostorgios intră în contradicție cu ceea ce spun alți istorici ai Bisericii, pentru că el îi laudă pe toți arienii și îi acuză și îi insultă pe ortodocși, astfel încît, conchide Fotie, „istoria lui nu e atît o istorie, cît o preamărire a ereticilor și o condamnare și o ofensă clară la adresa ortodocșilor” (Biblioteca, cod 40) Judecata lui Fotie este în esență exactă, din cîte ne putem da seama din fragmentele operei lui Filostorgios Prin urmare, nu trebuie să ne mire faptul că opera lui nu s-a păstrat în întregime, avînd în vedere obiceiul de atunci de a distruge sau de a nu difuza cărțile neortodoxe Oricum, Fotie (și acesta e un lucru foarte important, care dovedește atenția pe care a acordat-o respectivei opere) a făcut un amplu rezumat al scrierii, oferindu-ne liniile ei esențiale",
    "994": " \n\nAlte elemente ale Istoriei bisericești se găsesc în textele cele mai disparate: de exemplu, în Patimile Sfîntului Artemie, care a fost martirizat în vremea lui Iulian Apostatul, scriere întocmită de un monah necunoscut, Ioan din Rodos, sau în diverse pasaje din lexicul bizantin de la Suda (sau Suida), ori într-o compilație tîrzie cu caracter biografic, intitulată Viața lui Constantin în afară de această Istorie bisericească, Filostorgios a scris și alte opere: o apărare a creștinismului contra faimoasei scrieri polemice a lui Pofiriu și o scriere encomiastică dedicată lui Eunomius scrisă cu multă căldură și plină de laude \n\nBibliografie Ediții: GCS 21, 19722 (J Bidez, F Winckelmann) \n2 Socrate \nAvem foarte puține informații despre acest istoric Așa cum spune el însuși, s-a născut și a crescut la Constantinopol și aici și-a petrecut și ultimii ani în tinerețe frecventase școala gramaticilor Helladius și Ammonius, care în jurul anului 390 se mutaseră de la Alexandria la Constantinopol",
    "995": " Probabil că Socrate nu a plecat niciodată din Constantinopol pentru a se informa mai bine în privința evenimentelor povestite Nu vorbește deloc despre meseria sa în manuscrise i se spune „scolasticul”, ceea ce în mod normal trebuie înțeles ca „procurator legal” sau chiar „jurist” N-a aparținut cu siguranță clerului din capitală, chiar dacă imboldul de a scrie opera i-a fost dat de un „om al lui Dumnezeu” numit Teodor, căruia îi atribuie „porunca” de a-și scrie istoria și care e pomenit de mai multe ori După cum presupun unii cercetători (Chesnut și, ceva mai prudent, Mazza), acest Teodor ar fi fost un însărcinat oficial al împăratului, un fel de supraintendent al arhivelor, desemnat să facă parte dintr-o comisie care se ocupa de redactarea Codex Theodosianus, care a intrat în vigoare la 1 ianuarie 439 Prin urmare, opera lui Socrate, la fel ca scrierea lui Sozomen (aceasta din urmă într-un mod mai complex, vom vedea imediat), s-ar încadra în activitatea culturală rezultată în urma pregătirii Codexului",
    "996": " Chiar încheierea operei ar putea avea legătură cu acesta, deoarece ultima carte din Codex Theodosianus, a șaisprezecea, era axată pe religie, ortodoxie și erezie și, ca atare, în ochii istoricului, se poate spune că marca sfîrșitul oficial al conflictelor și luptelor religioase din perioada precedentă Istoria bisericească a lui Socrate ne arată că autorul nutrea simpatii pentru secta intransigentă a așa-zișilor „novațieni”; el și-ar fi procurat informații privitoare la rigorismul lor direct de la un prezbiter novațian pe nume Auxanon; Socrate nu-l simpatizează pe Ioan Hrisostomul și crede că nenorocirile care aveau să-l lovească se datorează faptului că Dumnezeu a vrut să-l pedepsească pentru că i-a prigonit pe novațieni; și atitudinea sa ostilă, însă preocupată, față de Chiril al Alexandriei, ar putea fi determinată de faptul că, la începutul episcopatului său, Chiril îi tratase pe novațieni cu excesivă duritate \na) Istoria bisericească \nAșadar, opera sa este o Istorie bisericească ce continuă scrierea lui Eusebiu, așa cum declară într-o scurtă introducere",
    "997": " Istoria cuprinde șapte cărți și se întinde din vremea abdicării lui Dioclețian, în 305, pînă în anul 439; succesiunea împăraților prin care sînt marcate perioadele în istoria sa este, bineînțeles, cea a împăraților din Orient Fiecare carte vorbește despre domnia unui împărat, cu excepția cărții a treia, care cuprinde domniile lui Iulian și Iovian Socrate a publicat de două ori Istoria bisericească, iar povestirea care ne-a parvenit reproduce a doua redactare a acesteia Așa cum ne spune la începutul celei de-a doua cărți, după ce a descoperit noi materiale pe care nu voia să le lase inedite, autorul a fost nevoit să-și rescrie opera Aceste materiale ar consta în scrierile lui Atanasie și în scrisori ale unor personaje importante din acea perioadă, care i-ar fi oferit dovada că Istoria bisericească a lui Rufin, de care se folosise pînă în acel moment, nu era credibilă Scriitorii dinainte se bazaseră mai mult de conjecturi decît pe surse din aceeași perioadă cu faptele povestite",
    "998": " Prin urmare, s-ar părea că primele două cărți ar fi fost rescrise radical, în timp ce de la a treia la a șaptea Socrate ar fi operat puține modificări Capitolul 11 din cartea a șasea, care prezintă conflictul dintre Ioan Hrisostomul și Severian din Gabala, s-a păstrat în două redactări distincte, ceea ce ne face să ne gîndim că acestea corespund celor două redactări ale operei în ansamblul său în afară de Istoria lui Rufin și de scrierile lui Atanasie, Socrate s-a folosit și de alte documente referitoare la istoria Bisericii, precum culegerea de acte sinodale, publicată în jurul anului 375 de macedonianul Sabin din Heracleea, cronicile orașului Constantinopol și informațiile orale, cum sînt cele furnizate de mai sus menționatul Auxanon Prima redactare ajungea pînă în anul 439 și fusese terminată la puțin timp după acel an; cea de-a doua trebuie să se fi încheiat cel puțin înainte de 450, pentru că și din aceasta rezultă că împăratul Theodosius al II-lea era încă în viață",
    "999": " \nb) Criteriile istoriografice ale lui Socrate \nStructura operei, amintită mai sus (fiecare carte corespunde domniei unui împărat), e o dovadă a efortului lui Socrate de a împăca istoria Bisericii, căreia el îi acordă o importanță specială, cu istoria imperiului ca atare, față de care, în schimb, nu manifestă un interes deosebit Prin aceasta se deosebește de Eusebiu și la fel ca el va proceda și contemporanul său, Sozomen Noutatea concepției istoriografice a lui Socrate va fi explicată chiar de către autor, în prefața la cartea a cincea, unde expune planul lucrării sale, care probabil stîrnise deja critici din cauza atenției excesive acordate istoriei împăraților, văzută ca parte componentă a istoriei Bisericii Socrate nu neagă că a inclus în istoria Bisericii și evenimente din istoria profană și afirmă că a avut trei motive pentru a proceda astfel: în primul rînd, procedeul permite o relatare precisă a faptelor; totodată, scriitorul nu vrea să-l plictisească pe cititor, care s-ar sătura să tot citească despre nesfîrșitele certuri dintre oamenii Bisericii și despre uneltirile lor; cititorul e rugat să fie îngăduitor atunci cînd sînt menționate întîmplări din război, deși sînt atît de îndepărtate de proiectul autorului",
    "1000": " într-adevăr, continuă Socrate, trebuie să considerăm că nenorocirile din viața civilă și dificultățile prin care au trecut diversele Biserici sînt două lucruri legate între ele și că, oricum, trebuie înțelese ca pedepse trimise de Dumnezeu oamenilor pentru păcatele lor De altfel, nu e nici o îndoială că, de cînd împărații au devenit creștini, de ei depind și treburile Bisericii, iar sinoadele cele mai importante s-au ținut și se țin în continuare după voința lor Biserica și imperiul sînt strîns legate între ele, așa cum s-a dovedit și în unele momente importante din perioada tragicelor și tulburătoarelor întîmplări din viața lui Atanasie, care s-au desfășurat în paralel cu gravele tulburări ale păcii sociale a imperiului, provocate de uzurpări și revolte Așadar, istoria oamenilor e de inspirație divină; sarcina fundamentală a istoricului este de a descoperi prezența lui Dumnezeu în istorie, fie ea laică sau bisericească Socrate face o distincție între împărații buni și împărații răi, pentru că de comportamentul lor depinde viața statului roman și a Bisericii",
    "1001": " Această convingere era răspîndită și în cultura păgînă, de exemplu la retorul Temistios, un literat foarte influent la curtea de la Constantinopol Poate istoricul intenționa să propună din nou, prin analogie cu concepțiile păgîne referitoare la idealul suveranului perfect, o concepție referitoare la „bunul împărat” creștin în orice caz, atenția sa se îndreaptă mai cu seamă spre tulburările din sînul Bisericii; cu toate acestea, cînd povestește luptele dintre ortodocși și eretici, el nu aprofundează niciodată chestiunile dogmatice, de care rămîne străin Socrate încearcă să expună faptele simplu și limpede El spune că vrea să renunțe la orice încercare de înfrumusețare retorică și că nu dorește decît să fie înțeles fără dificultate De multe ori transcrie ad litteram documente istorice și, procedînd astfel, se abate de la o regulă consolidată în tradiția istorică antică, și anume aceea de a nu insera în text elemente străine, cum e cazul documentelor, dacă sînt văzute dintr-o perspectivă retorică, astfel încît Sozomen, care scrie după Socrate, abandonează această practică, poate și în semn de dezacord implicit; de altfel, uneori, inserția de documente, ce se succedă în serii de două sau chiar mai multe, ajunge să precumpănească în raport cu povestirea istorică, ce pare firavă",
    "1002": " Socrate emite judecăți în privința izvoarelor pe care le folosește, așa cum a făcut și în cazul lui Rufin Chiar culegerea de documente sinodale alcătuită de Sabin este considerată în mod frecvent o sursă ce trebuie utilizată cu prudență; de altfel, el însuși intervine pe parcursul narațiunii pentru a judeca și a interpreta faptele, pentru a explica adevărata lor cauză Chiar dacă uneori păcătuiește printr-o oarecare imprecizie a detaliilor, Istoria bisericească a lui Socrate este totuși o relatare demnă de încredere și extrem de utilă pentru cunoașterea perioadei de care se ocupă în introducerea la cartea a șasea, el vorbește despre credibilitatea scrierii sale (lucru oarecum previzibil), declarînd însă că obține această credibilitate pentru că evită înfloriturile literare și pentru că nu a vrut să procedeze precum istoricii dinaintea lui, care își permiseseră să amplifice sau să diminueze importanța faptelor și totodată pentru că acel mod de a „face istorie” nu ar fi adus nici un folos majorității cititorilor și celor neștiutori, ce vor să fie informați în privința faptelor și nu să se piardă prin hățișul înfloriturilor de stil",
    "1003": " în acest sens, Socrate îi reproșează lui Eusebiu faptul că s-a mulțumit să relateze doar în parte întîmplările în care a fost implicat Arie, deoarece opera sa, fiindu-i dedicată lui Constantin, era în esență o scriere encomiastică și autorul era prea puțin preocupat de prezentarea exactă a faptelor E limpede că, prezentîndu-și concepția teoretică, istoricul încearcă să se distanțeze de predecesorul său și să-și declare propria independență Iar întrucît – caz unic, poate, în istoria literaturii – Socrate scrie în bună măsură despre aceleași lucruri ca și contemporanul său Sozomen, care aproape întotdeauna este analizat împreună cu Socrate și de care ne vom ocupa în continuare, puțin mai tîrziu vom propune alte considerații despre opera lui Socrate \n\nBibliografie Ediții: PG 67, 1-842; R Hussey, Socratis Scholastici Ecclesiastica Historia, Oxford, 1853; o a doua ediție, revăzută de W Bright, Oxford, 1878 și 1893 Studii: G",
    "1004": " Downey, The Perspective of the Early Church Historians, cit, pp 59-63; GF Chesnut, The First Christian Histories, cit; M Mazza, Sulla teoria della storiografia cristiana…, cit \n3 Sozomen \nNici despre Salamanes Hermias Sozomen (acesta ar fi fost numele său complet, potrivit lui Fotie, Biblioteca, cod 30) nu știm prea multe lucruri Pe vremea cînd își scria Istoria bisericească era (așa ne spune) scholastikòs, adică, la fel ca Socrate, avocat sau jurisconsult la Constantinopol El nu era însă originar din capitală, ci din micul sat Betelia, situat lîngă vechea cetate a filistenilor, Gaza, și se născuse prin 380 într-o familie creștinată de multă vreme, convertită cu circa cincizeci de ani mai înainte, după ce văzuse miracolele înfăptuite de faimosul anahoret Ilarion, a cărui viață ne este povestită de Ieronim Cercetătorii s-au întrebat dacă Sozomen a făcut școală în tinerețe cu vreun călugăr din partea locului (chiar dacă acest lucru pare neobișnuit)",
    "1005": " Un alt pasaj din opera sa ne spune că Soozmen, după ce s-a mutat la Constantinopol, a făcut și o călătorie în Italia: pare să fie bine informat în privința anumitor aspecte ale liturghiei romane Poate că a călătorit și în alte locuri Opera sa a fost scrisă între 439 și 450, la fel ca istoria lui Socrate; prin urmare, a fost contemporan și concetățean cu Socrate, dar nu-l pomenește niciodată \na) Istoria bisericească a lui Sozomen \nPentru publicarea istoriei sale, Sozomen a cerut aprobarea împăratului Theodosius al II-lea, căruia i se adresează printr-o dedicație plină de entuziasm curtenesc împăratul, zice scriitorul, să binevoiască să accepte ostenelile sale, să le cîntărească și să le modifice potrivit cu judecata sa personală Sozomen va respecta norma impusă de cenzura imperială; dacă aceasta va fi voința împăratului, el nu va mai adăuga nici un rînd la opera sa",
    "1006": " Se pare că lucrurile au stat chiar așa, dacă în acest fel trebuie înțeleasă neașteptata întrerupere a Istoriei bisericești Atunci cînd a fost prezentată împăratului însoțită de dedicație, opera se întindea pînă în 439, pentru că în acel an a fost scrisă dedicația, în timp ce în versiunea ajunsă pînă la noi istoria se oprește în 414, cu toate că în cursul povestirii apar aluzii la evenimente ulterioare acelui an, cum sînt urcarea pe tron a lui Valentinian al III-lea, împăratul din Occident, în 425, și aducerea unor relicve la Constantinopol în vremea patriarhului Proclus, adică între 434 și 446 De două ori, Sozomen face referiri la pasaje ulterioare din istoria sa, care în versiunea ajunsă pînă la noi nu există, cum se întîmplă atunci cînd subliniază meritele Pulcheriei, sora mai mare a lui Theodosius al II-lea, în înfrîngerea ereziilor sau cînd amintește descoperirea relicvelor Sfîntului Ștefan, un eveniment despre care nu se spune nimic în cursul povestirii",
    "1007": " \n\nS-a spus că împăratul ar fi intervenit efectiv pentru a cenzura a doua parte a cărții a noua, la care s-ar referi aceste trimiteri, poate pentru că istoricul trebuise să amintească tulburările ce s-ar fi înregistrat în sînul casei imperiale De altfel, e semnificativ faptul că nu este amintită nici măcar o dată împărăteasa Eudocia, soția lui Theodosius al II-lea, care plecase de la curte în jurul anului 440 și se retrăsese la Ierusalim (cf p 000) Pe alții nu i-a convins însă această explicație; ei au observat că a noua carte, care trebuia să cuprindă evenimentele din timpul domniei lui Theodosius al II-lea, este cea mai scurtă dintre toate și, așa cum am spus, în ciuda proiectului inițial, relatează evenimente care se petrec numai pînă în 414; așadar, nu pare să existe nici un motiv care să fi determinat cenzura imperială să elimine toate evenimentele ulterioare, întrucît s-ar fi putut mulțumi cu tăierea pasajelor referitoare la Eudocia",
    "1008": " în consecință, adevăratul motiv pentru care istoria a rămas neterminată pare să fie moartea scriitorului \n\nPotrivit proiectului inițial, Sozomen ar fi vrut să scrie o istorie a Bisericii de la începuturi, adică de la Urcarea la Cer a Domnului, pînă la Constantin Apoi a renunțat, deoarece pentru primele secole existau deja operele lui Clement (probabil nu Alexandrinul, ci autorul Pseudo-clementinelor), Hegesip, Iulius Africanul și Eusebiu Abandonînd acest proiect, el a vrut să pună înaintea istoriei sale „contemporane” un rezumat introductiv; acesta era format din două cărți, dar nu s-a păstrat Istoria bisericească ajunsă pînă la noi e divizată în nouă cărți și se întinde de la al treilea consulat al Cezarilor Crispus și Constantin (324) pînă la al șaptesprezecelea consulat al împăratului Theodosius al II-lea, adică, potrivit proiectului, pînă în 439 Opera e organizată în funcție de diverșii împărați: primele două cărți cuprind domnia lui Constantin (324-337), a treia și a patra anii de domnie a fiilor săi (337-361), a cincea și a șasea perioada care începe cu Iulian Apostatul și ajunge pînă la Valens; a șaptea și a opta sînt consacrate împăraților din Apus, Grațian și Valentinian al II-lea, apoi lui Theodosius, sfîrșitul fiind dedicat din nou părții de Răsărit a imperiului și domniei lui Arcadius (pînă în 408)",
    "1009": " Ultima carte cuprinde istoria împăratului aflat la domnie, Theodosius al II-lea, doar pînă în anul 414, așa cum am arătat Redactarea operei trebuie să se fi încheiat între 443, anul ce apare în dedicația către împărat, și 448, anul morții lui Sozomen, sau poate ceva mai devreme, pentru că scriitorul afirmă că erezia lui Nestorie este ultima de care ar fi avut cunoștință, așadar, nu știe nimic despre problemele create de monofizism, de care curtea imperială avea să se ocupe începînd cu 448 Opera lui Sozomen e gîndită ca o relatare a evenimentelor ulterioare domniei lui Constantin, pe care le interpretează dintr-un punct de vedere ortodox; în ciuda faptului că subiectul și titlul sînt analoage cu cele ale lui Eusebiu, Sozomen nu e un adevărat continuator al episcopului de Cezareea, pentru că e un laic și aplică istoriei Bisericii criterii profane, și nu religioase, și nici nu reia concepțiile lui Socrate",
    "1010": " El tratează istoria Bisericii ca pe orice altă istorie, a unui Stat oarecare: perspectiva nu e religioasă; el nu vrea să descopere, așa cum făcuse Socrate, prezența lui Dumnezeu în evenimentele pe care le povestește; episcopii nu sînt doar oamenii care activează în sfera religiei, ci și oamenii care fac istoria acelor vremuri De altfel, perioada de care se ocupă Sozomen e diferită de aceea prezentată de Eusebiu: o dată cu triumful Bisericii, Biserica și Statul se confundă, iar situația a devenit ambiguă Așa cum observă Grillet, „o istorie a Bisericii atît de desacralizată devine mai accesibilă pentru profani, care au mai multă nevoie de informație decît de convertire; prin urmare, aceasta nu este o operă de apologie a creștinismului, ci mai degrabă un document interesant pentru felul cum vede un istoric creștin religia sa și conflictele religioase din vremea lui” Și totuși, Sozomen era un scriitor profund creștin, după cum dovedește subtila apărare construită pentru a respinge anumite critici adresate lui Constantin de către păgîni; lui Socrate, dimpotrivă, acestea nu-i trezesc aproape nici un interes",
    "1011": " Partea introductivă a operei a fost considerată una din cele mai importante dovezi de conștiință metodologică rămasă de la un istoric antic, mai ales din cauza interesului autorului pentru documentele de arhivă și pentru valorificarea lor într-adevăr, Sozomen nu declară doar că istoricul trebuie să vadă cu ochii lui sursele, așa cum, în fond, afirmase deja Socrate (și, firește, alții înainte de ei, chiar dacă istoriografia antică n-a avut o sensibilitate particulară pentru acest criteriu, care adesea nu era decît un enunț teoretic), ci expune și normele ce trebuie avute în vedere pentru o evaluare critică a izvoarelor E necesar ca sursele să fie căutate în arhive, chiar și în cele particulare, oricît de anevoioasă ar putea fi reperarea lor: de altfel, istoricul s-a dus să caute izvoare locale atunci cînd a trebuit să se informeze în privința raporturilor dintre Biserică și persani ori alte popoare barbare",
    "1012": " De fiecare dată cînd istoricul găsește un document de arhivă, trebuie să-l pună în lumină pentru a atinge un grad și mai ridicat de adevăr „în mod semnificativ, această meritorie căutare de documente se traduce în cazul lui Sozomen într-o oarecare supraabundență de material”, observă Mazza \nb) Socrate și Sozomen \nCum Socrate se ocupă de perioada 305-439, iar Sozomen de perioada 324-439, e firesc să ne întrebăm ce raport există între cele două opere într-adevăr, așa cum spus mai sus, un examen în oglindă al celor doi scriitori, oricît ar fi de contrar regulilor stabilite, îi pune într-o lumină mai corectă, prin contrast, pe amîndoi Observăm că există lungi secvențe în care relatarea celor doi istorici înaintează în paralel, fie că e vorba de o concordanță deplină, fie că apar diferențe de detaliu Cînd s-a pus problema eventualei dependențe a unui scriitor de celălalt, cercetătorii au crezut că au descoperit în Sozomen imitatorul",
    "1013": " Este însă vorba de o imitație cu scopuri foarte precise, care tinde mai mult către diversificare decît către repetiție Sozomen a folosit opera lui Socrate ca model, a verificat-o consultînd documente, a extins-o și a corectat-o, deoarece a utilizat exact aceleași surse ca și Socrate, iar uneori le-a exploatat în mai mare măsură Acestea sînt Viața lui Constantin și Istoria bisericească a lui Eusebiu, multe opere ale lui Atanasie, Istoria Bisericii a lui Rufin și „colecția conciliilor” alcătuită de Sabin din Heracleea, pe care am amintit-o în schimb, alte opere utilizate de Sozomen nu se întîlnesc la Socrate, așa cum sînt unele „fapte ale martirilor persani” care i-au fost utile pentru a putea prezenta, în cartea a doua, istoria persecuțiilor anticreștine organizate de Sapor al II-lea, regele Persiei Era vorba de „patimi ale martirilor”, adesea cu caracter popular, din Siria, Persia și Osroene Mai apar la el și diverse amănunte din viața celor mai cunoscuți monahi, luate probabil din Istoria călugărilor a lui Rufin sau chiar din izvoarele folosite de Rufin și din Istoria Lausiacă a lui Palladius (cf",
    "1014": " p 000), care a fost distrusă Spre deosebire de Socrate, care de obicei menționează sursa principală, Sozomen nu vorbește despre ea și indică doar numele celor care i-au furnizat informații subsidiare Am arătat mai sus că Socrate folosește excesiv documentele, pe care le reproduce exact așa cum sînt, în timp ce Sozomen deplasează accentul spre povestirea istorică propriu-zisă: fie rezumă documentele, fie propune, dimpotrivă, documente neutilizate de Socrate Totodată, spre deosebire de Socrate, el elimină cît mai multe din datele cronologice precise, deși ar fi putut să le menționeze, dat fiind că folosea aceleași documente ca și acesta în ansamblu, Istoria lui Sozomen este o secularizare a istoriei Bisericii; în același timp, el este interesat ceva mai mult decît Socrate de partea occidentală a imperiului, evenimente pe care le analizează, oricum, cu optica unui bizantin (intervențiile, adevărate sau anunțate, ale unor forțe bizantine în Apus ar fi servit în repetate rînduri la rezolvarea unor situații grave)",
    "1015": " Secularizarea istoriei este cu atît mai evidentă, cu cît Sozomen acordă o atenție particulară legislației imperiale, care chiar în acei ani era adunată într-un codex și organizată în mod critic la inițiativa împăratului Theodosius al II-lea Culegerea a intrat în vigoare la 1 ianuarie 439 și a luat numele de Codex Theodosianus Istoria lui Sozomen e contemporană, am putea spune, chiar cu publicarea Codexului, unde istoricul putea foarte bine să găsească toate legile pe care ar fi vrut să le consulte Apoi, s-ar putea ca folosirea codex-ului să-i fi plăcut lui Theodosius, căruia Sozomen îi dedică istoria sa Așadar, pentru Sozomen (și nimic nu ne împiedică să ne gîndim că și pentru Socrate), acest text juridic fundamental a putut fi determinant \nc) Stilul și publicul lui Sozomen \nCa scriitor, Sozomen e superior lui Socrate Fotie îl judecase deja în acest mod; limba folosită de el e mai agreabilă și stilul mai fluent",
    "1016": " S-a spus însă că Sozomen e un narator mai dotat decît Socrate, dar îi este inferior acestuia în ce privește finețea evaluării istorice: el e cam credul și îi place să povestească întîmplări miraculoase Numai că acestea nu reprezentau atît gustul și mentalitatea istoricului Sozomen, cît ale publicului căruia acesta i se adresa, care era pasionat de anecdota cu subiect miraculos, de viețile sfinților, de faptul neobișnuit și era impresionat de aspectul exterior și spectaculos al cultului De aceea, Sozomen respectă moda din vremea sa, cînd oamenii erau interesați de relicvele martirilor, și vrea să-și aducă și el contribuția povestind, la nevoie, episoade la care a fost martor ocular Adesea, cînd vrea să arate că poate formula și critici, repetă în realitate critica deja existentă în sursa folosită de el, fără să adauge alte considerații Firește, aceasta nu înseamnă că opera lui Sozomen are o valoare istorică scăzută și nici că istoricul și publicul său ar fi excesiv de creduli, fiindcă știm bine cît de interesată era cultura din secolele al IV-lea și al V-lea de elementul miraculos, oriunde s-ar fi găsit acesta, chiar și (și mai ales) în cadrul religiei",
    "1017": " Deși e pasionat de miracol, este oricum un public cultivat, așa cum am avut ocazia să subliniem; un public care știe să prețuiască revenirea de la o istoriografie cu caracter strict ecleziastic, cum fusese cea a lui Socrate, la o istoriografie care să refacă legătura cu tradiția clasică, prezentată în istoria lui Sozomen Povestind istoria Bisericii, Sozomen nu e în largul său cînd abordează chestiuni teologice, pe care trebuie să le prezinte totuși, și atunci, pentru a se justifica, invocă scuza că nu se pricepe la astfel de probleme Adesea le enumeră sau le menționează, fără să le comenteze în realitate, această pretinsă ignoranță e relativă: și Sozomen are simpatiile și antipatiile sale, iar antipatiile îi vizează în esență pe adversarii niceenilor; oricum, pentru unele perioade din desfășurarea controversei ariene, el este, poate, sursa istorică cea mai importantă Dincolo de această poziție, nu lipsesc însă din opera sa atitudinile specifice unui istoric „laic” care deplînge conflictele provocate de ideologiile religioase și lasă să se întrevadă o anume toleranță",
    "1018": " în schimb, este interesat de amănuntele legate de liturghie; sau de monahism, care este, cu siguranță, un fenomen central în secolul al IV-lea; ori, un lucru extrem de interesant pe care l-am amintit deja, e interesat de răspîndirea creștinismului în lumea barbară și persană Ca atare, examinează împrejurările de ordin politic și economic care au facilitat contactele dintre creștini și barbari și, mai ales, convertirea acestora la dreapta credință \n\nBibliografie Ediții: GCS 50, 1960 (J Bidez, GChr Hansen); SChr 306, 1983 (introduction par B Grillet et G Sabbah, traduction par A-J Festugière: livres I-II) Studii: Eltester; Chesnut; Downey, citați mai sus \n4 Teodoret al Cyrului \nDin extrem de întinsa producție literară a acestui scriitor, care a fost teolog (cf pp 000 și urm) și exeget (cf pp 000 și urm), face parte, ca o consecință a vastității preocupărilor sale, și istoriografia",
    "1019": " \na) Istoria bisericească \nȘi Teodoret e un istoric „eusebian”, în sensul că punctul său de pornire este încheierea Istoriei bisericești a episcopului din Cezareea; relatarea sa se oprește în 428, ajungînd așadar tot pînă la domnia lui Theodosius al II-lea, deși n-o acoperă în întregime De altfel, Teodoret s-a apucat să-și scrie opera istorică cu puțin timp înainte de moartea împăratului (28 iulie 450); Theodosius al II-lea e amintit la sfîrșitul operei ca suveran în exercițiu, deci istoria a fost redactată foarte repede: în scrisorile 82, 113 și 116, datînd din 449,  Istoria bisericească nu este încă pomenită Compunerea operei a avut loc așadar în exil, în vremea cînd Teodoret, alungat din Cyr, se refugiase, probabil, într-o mănăstire de lîngă Apameea, în Siria Scrierea se încheie în 428, deoarece în acel an (sau în 429) au murit Teodor de Mopsuestia și Teodot din Antiohia, considerați de către Teodor drept maeștrii săi",
    "1020": " Opera e împărțită în cinci cărți în prima sînt relatate frămîntările care au apărut în sînul Bisericii sub Constantin din cauza ereziei lui Arie, iar în a doua continuarea luptei ortodocșilor sub Constanțiu A treia e dedicată istoriei lui Iulian Apostatul, iar a patra evenimentelor care au loc pînă la moartea împăratului Valens A cincea cîntă victoria ortodoxiei asupra arianismului și asupra celorlalte erezii, precum cele ale lui Apolinarie și Macedoniu Nu fără îndreptățire, s-ar putea spune că opera lui Teodoret e un fel de istorie a arianismului, de altfel, concepția strict creștină a scrierii se încadrează în ansamblul producției acestui autor, extrem de preocupat de chestiunile religioase, spre deosebire de cei doi istorici laici, Socrate și Sozomen Istoria bisericească, așa cum am spus, a fost scrisă în grabă și stilul ei reflectă acest lucru, ca să nu mai vorbim de inexactități, de neclarități și de erorile de cronologie",
    "1021": " Adesea, cititorului îi sînt propuse pur și simplu niște documente istorice (mai ales acte sinodale) legate între ele doar printr-un comentariu sumar Totuși, la fel ca și în cazul lui Socrate, pentru istoricul modern, tocmai în aceasta constă valoarea operei, adică în faptul că a pus la dispoziția cercetătorului simplele documente, neprelucrate după criteriile istoricului, care, în ultimă instanță, ar fi fost criterii de tip retoric Apoi, Teodoret și-a procurat documente care nu se găsesc nici la Socrate și nici la Sozomen, deși se pare că el cunoștea operele celor doi istorici Materialul referitor la actele conciliilor a fost luat de Teodoret nu de la autorii anteriori, ci, probabil, din culegeri de scrisori și documente în ciuda grabei cu care a fost scrisă, pentru toate aceste motive Istoria bisericească a lui Teodoret rămîne o operă istorică de mare utilitate \nb) Istoria duhovnicească \nIstoria bisericească este precedată cu cîțiva ani de Istoria duhovnicească sau felul de viață ascetic, care constă într-o istorie a călugărilor sau într-o culegere de biografii de monahi, după modelul Istoriei Lausiace a lui Palladius (pp",
    "1022": " 000 și urm) însă, în timp ce Palladius vrea să povestească biografiile unor călugări din întreaga creștinătate, Teodoret, după cum spune el însuși în prefață, se mulțumește să relateze miracolele comise de cei mai vestiți luptători pentru cauza lui Cristos care s-au remarcat în Orient Printre ei figurează și sfinți sau pustnici cărora le adusese laude Efrem Sirul; tot mediul descris este siriac sau chiar cel al diocezei Cyr-ului Ca apendice la această carte, în manuscrise și în anumite ediții, apare Tratatul despre divina și sfînta caritate, care vrea să demonstreze că dragostea pentru Dumnezeu i-a însuflețit și i-a făcut pe asceți capabili de fapte neobișnuite: poate acest tratat a fost adăugat la textul Istoriei mai tîrziu Opera a fost compusă probabil după 437, așa cum rezultă din datele cronologice prezente în text, și înainte de 449, deoarece este amintită în epistola nr 82, scrisă în acel an",
    "1023": " De regulă, este acceptat anul 444 \n\nBibliografie Ediții: Istoria bisericească în GCS 44, 1954 (L Parmentier și F Scheideweiler); în SChr 234, 1977 și 257, 1979 (P Canivet și A Leroy-Molinghen); Istoria duhovnicească și Tratatul în Teodoreto, Storia dei monaci della Siria…, ediție îngrijită de S Di Meglio, EMP, Abbazia di Praglia, 1986 Studii: P Canivet, Le monachisme syrien selon Théodoret de Cyr, Beauchesne, Paris, 1977 \n5 Filip din Side \nTrebuie să-l analizăm separat pe Filip din Side, chiar dacă nu respectăm întru totul cronologia și facem un pas înapoi după ce am ajuns la Teodoret, fiindcă nu-l putem considera printre continuatorii lui Eusebiu Filip a fost elevul unui anume Rodon care, potrivit lui Didim Orbul, ar fi predat la școala de cateheză din Alexandria în vremea lui Theodosius (379-395); apoi s-ar fi mutat la Side, un mic oraș din Pamfilia, în Asia Mică",
    "1024": " A fost uns diacon de Ioan Hrisostomul, care a fost prieten cu el și în perioada petrecută la Constantinopol; Filip se stabilise aici poate chiar înaintea venirii lui Ioan A fost prezbiter de Constantinopol și a candidat pentru scaunul episcopal din capitală, însă i-au fost preferați, în 426, Sisinios, în 428, Nestorie și, în 431, Maximian El n-a scris o „istorie a Bisericii”, ci o Istorie a creștinismului și de aceea nu l-a continuat pe Eusebiu, ci a pornit de la începuturi, chiar de la facerea lumii Prin urmare, trebuie să fi fost o istorie gigantică și extrem de variată: potrivit lui Socrate, cuprindea treizeci și șase de cărți și fiecare dintre acestea mai multe tomuri, astfel încît ansamblul era constituit din vreo sută de tomuri Tot Socrate ne spune că istoria lui Filip avea multe lipsuri la capitolul cronologie și că erau inserate în textul ei chestiuni de geometrie, astronomie, aritmetică, muzică, descrieri de insule, de munți și de plante",
    "1025": " Fotie confirmă această informație, adaugă propriile sale considerații de natură literară și observă că, în ciuda dimensiunilor impresionante – sau poate tocmai din cauza lor –, relatarea lui Filip se caracterizează prin lipsă de cultură și rafinament, mai mult chiar, îi poate provoca cititorului o stare de saturație Opera a fost publicată probabil în jurul anului 430 și în mod sigur după 426, pentru că Filip își exprimă nemulțumirea că Sisinios a ajuns patriarh în locul său Scrierea s-a pierdut aproape în întregime Cîteva fragmente s-au păstrat în citatele și extrasele din scrieri mai tîrzii sau bizantine \n\nBibliografie C de Boor, Neue Fragmente des Papias, Hegesippus und Pierius in bisher unbekannten Excerpte aus der Kirchengeschichte des Philippus Sidetes, Texte u Untersuchungen 5, 2, Hinrichs, Leipzig, 1888, pp 165-184; Ed Bratke, Texte u Untersuchungen 19, 3, Hinrichs, Leipzig, 1899; C",
    "1026": " Bardenhewer, op cit, pp 135-137 \n6 Gelasie din Cyzic \nNu știm aproape nimic despre acest scriitor, care ne poartă către ultima parte a secolului al V-lea și care iese din tiparele „istoriei Bisericii” adoptate de Eusebiu din Cezareea și de continuatorii săi Gelasie era fiul unui prezbiter din Cyzic, un oraș de pe coasta Propontidei; a trăit în Bitinia și și-a scris opera la puțină vreme după rebeliunea generalului Basiliscus împotriva împăratului Zenon, adică după 475-477 Altceva nu se știe despre el Nici opera lui, de altfel, nu era mai bine cunoscută: la publicarea ei a fost numită Istoria evenimentelor petrecute la sfîntul sinod de la Niceea sau, mai simplu, Istoria Conciliului de la Niceea; mai recent, în schimb, Istoria bisericească în privința conceperii scrierii, autorul ne oferă următoarele informații: pe cînd se afla încă în casa părintească, a găsit o carte scrisă pe pergament unde era consemnat tot ceea ce fusese spus, făcut și hotărît la conciliul de la Niceea și, mai cu seamă, „divinele și cu adevărat apostolicele gînduri ale preaevlaviosului împărat Constantin, care luase parte la conciliu”",
    "1027": " Această carte sfîntă îi aparținea episcopului Dalmațiu de Cyzic și, ulterior, a intrat în proprietatea tatălui scriitorului Gelasie ar fi citit-o cu tot mai mare interes și, la sfîrșit, pentru că nu putea s-o memoreze în întregime, s-a hotărît să facă extrase consistente, pe care le-a îmbogățit folosind și alte izvoare, cum sînt informațiile furnizate de un anume prezbiter Ioan, precum și ceea ce spuneau Eusebiu, Rufin și mulți alți scriitori Dalmațiu ar fi fost la început călugăr și în această calitate și-ar fi cîștigat o oarecare faimă, apoi, în 426, fusese ales episcop de Cyzic și participase la conciliul de la Efes din 431; prezbiterul Ioan este însă complet necunoscut Rufin ar trebui să fie identic cu autorul Istoriei bisericești, însă, ciudat, e pomenit de Gelasie ca „prezbiter de Roma” și, ca și cum n-ar fi de ajuns, ni se mai spune că ar fi participat la conciliul de la Niceea, lucru absolut imposibil; în cuprinsul scrierii, Rufin e amintit de mai multe ori prin formula „Rufin, adică Gelasie”, ceea ce înseamnă că e vorba de opera lui Gelasie din Cezareea, pe care Rufin ar fi utilizat-o pentru redactarea ultimelor două cărți din Istoria bisericească și care circula în special sub numele lui Rufin",
    "1028": " în fine, este citat și istoricul Teodoret al Cyrului \n\nOpera lui Gelasie e compusă din trei cărți și nu se ocupă atît de conciliul de la Niceea, cît de istoria Bisericii în Orient sub Constantin Prima carte cuprinde viața lui Constantin de la primii ani ai principatului său pînă la victoria asupra lui Licinius în 323 A doua carte e consacrată conciliului de la Niceea, convocat de Constantin, iar a treia, care nu ne-a parvenit în întregime, potrivit celor spuse de Fotie (Biblioteca, cod 88), continua povestea vieții lui Constantin pînă la botez și la moartea sa în 337 A doua și a treia carte conțin multe documente și acte sinodale; în cursul relatării despre desfășurarea conciliului este introdusă și figura lui Constantin, care este, într-un fel, eroul acestei istorii: de altfel, după cum spune el însuși în prefață, Gelasie intenționa să relateze într-o a doua scriere nașterea lui Constantin și evenimentele din timpul domniei tatălui său, Constanțiu, însă despre această operă (dacă a fost scrisă vreodată) nu avem alte informații",
    "1029": " \n\nîncă de pe vremea lui Fotie, Gelasie a fost criticat, fiind considerat un scriitor banal, cu un stil foarte neîngrijit; totuși, din punct de vedere istoric, opera sa are meritul de a valorifica izvoare necunoscute nouă sau surse ce nu ne mai sînt accesibile Atunci cînd utilizează operele unor scriitori pe care îi putem citi, de exemplu Eusebiu, Socrate sau Teodoret, putem observa că Gelasie nu adaugă reflecții personale, ci reproduce textele lor fără nici o urmă de originalitate, înșirînd un citat după altul și înfrumusețîndu-le apoi cu podoabe exterioare, însă fără măsură Ca atare, opera lui este considerată o simplă compilație alcătuită din fragmente extrase din scrierile istoricilor precedenți și există serioase dubii în privința autenticității documentelor pe care el le invocă bazîndu-se pe alte surse De exemplu, relatează în mod amănunțit o discuție care ar fi avut loc la Niceea între un filozof arian necunoscut, Fedon, și Părinții participanți la conciliu",
    "1030": " Cu toate acestea, Gelasie este utilizat, cel puțin în parte și cu o anume prudență, de istoricii care se ocupă de conciliul de la Niceea; el a folosit un material demn de încredere și, de aceea, și istoria sa ar avea, dacă nu meritul unei elaborări critice, măcar o anumită utilitate Alții, în schimb, bănuiesc că Gelasie ar fi falsificat chiar unele documente \n\nBibliografie Ediție: GCS 28, 1918 (G Loeschke și M Heinemann) Studii: O Bardenhewer, op cit, pp 145-148 \n7 Zaharia Retorul \nDupă perioada de mare înflorire a istoriografiei ecleziastice din vremea lui Theodosius al II-lea, timp de mai bine de un secol producția de opere istorice încetează; în primele secole ale epocii bizantine se înregistrează – în interiorul lumii creștine – transformarea sau extincția acestui gen literar, în accepția sa clasică sau tradițională Istoriografia din secolul al VI-lea va fi mai cu seamă păgînă",
    "1031": " Din mediul cultural plin de viață din Gaza, în Palestina, despre care vom vorbi și atunci cînd ne vom ocupa de Procopius și de exegeza sa biblică, provine și Zaharia Scolasticul, care era poate chiar fratele lui Procopius El ne dă informații despre primii săi ani cînd scrie biografia monofizitului Sever de Antiohia, care i-a fost profesor își face studiile în jurul anului 485, la Alexandria, unde se dedică literaturii și retoricii și participă la dezbaterea unor probleme teologice în 487 și-a început studiile juridice și s-a dus la Berit ca să frecventeze faimoasa școală de drept de acolo; în 492 s-a mutat la Constantinopol, unde a fost „retor”, adică orator, și „scolastic”, adică avocat La Constantinopol, el și-a cîștigat un oarecare renume, a avut unele sarcini publice și în cele din urmă a fost desemnat episcop de Mitilene, în insula Lesbos în această calitate, a participat în 536 la sinodul de la Constantinopol ce i-a condamnat pe monofiziți, între care se număra și Sever de Antiohia",
    "1032": " Zaharia abandonase așadar învățătura maestrului său și aderase la ortodoxie După această dată, nu mai avem alte informații despre el \na) Istoria Bisericii \nPuține lucruri cunoaștem despre Zaharia ca istoric de profesie (ca să zicem așa), deoarece opera lui (al cărei titlu precis nu-l cunoaștem) nu ne-a parvenit sub forma originalului grecesc, care s-a pierdut, ci într-o traducere siriacă Această traducere se găsește în interiorul unei compilații mai vaste, formată din douăsprezece cărți, care începe cu facerea lumii și ajunge pînă în 568-569; scrierea lui Zaharia e inserată în această compilație ca „istorie a Bisericii” și se întinde de la cartea a treia pînă la a șasea Autorul compilației era, probabil, un monah din Amida, în Armenia, în timp ce, în tradiția siriacă mai tîrzie, compilatorul este chiar Zaharia, care este prezentat ca episcop de Melitene, în Armenia Istoria Bisericii nu mai seamănă acum cu cele scrise de istoricii din secolul precedent",
    "1033": " Scrierea i-a fost comandată lui Zaharia de către șambelanul imperial Eupraxios, care voia să știe ce se întîmplase în sînul Bisericii după conciliul de la Calcedon, iar Zaharia relatează ceea ce a aflat și a citit în timpul studiilor sale la Alexandria și Berit, precum și ceea ce putea găsi în documentele care îi erau accesibile Narațiunea e amplă, interesantă, cu deosebire atunci cînd prezintă evenimentele din Egipt și Palestina, în timp ce partea consacrată celorlalte regiuni ale imperiului e plină de lacune și mai săracă Perioada istorică de care se ocupă Zaharia e limitată: se întinde din 450 pînă în 491, anul morții împăratului Zenon Probabil că scriitorul începuse să lucreze la puțină vreme după ce se stabilise la Constantinopol; înclinația sa către monofizism și aprobarea pentru Henotikon-ul lui Zenon, care elimina practic decretele de la Calcedon, se manifestă în mod deschis în cultura creștină din spațiul grecesc, istoria lui Zaharia a avut un ecou redus; din cîte se pare, numai Evagrie Scolasticul a folosit-o",
    "1034": " \nb) Biografiile \nDeși din punctul de vedere al genului literar nu sînt opere istorice, pot fi considerate ca atare în sens larg și biografiile scrise de Zaharia Și acestea s-au păstrat în traducere siriacă Cea mai cunoscută e Viața lui Sever de Antiohia, în esență o scriere în apărarea maestrului său monofizit, acuzat de mai multe lucruri, printre care se numără și păgînismul: cu aceste acuzații Sever se va confrunta din nou la sinodul de la Constantinopol din 536 Zaharia povestește viața lui Sever pînă la numirea acestuia ca patriarh de Antiohia în 512 Opera e bogată în detalii romanești și oferă o imagine interesantă a culturii acelei epoci A fost compusă, probabil, între 512 și 518 Zaharia a scris și Viața lui Isaia, un călugăr originar din Egipt care, în căutarea singurătății de la care îl făceau să se abată faima lui și solicitările creștinilor care i se adresau tot timpul, se refugiase în Palestina, în pustia de lîngă Gaza",
    "1035": " Aici l-a cunoscut Zaharia, care i-a povestit viața bazîndu-se pe propriile amintiri, iar această biografie l-a ajutat să-i reconstituie personalitatea și să-i atribuie cărțile sale autentice, care înainte erau considerate opera unui călugăr din secolul al IV-lea S-au păstrat doar fragmente din Viața lui Petru Ibericul, întemeietor de mănăstiri și episcop, care exercitase o puternică influență asupra lui Zaharia Din Viața lui Sever aflăm că Zaharia ar fi vrut să se dedice vieții de monah sub îndrumarea lui Petru, dar că nu avusese destulă putere ca să ia această hotărîre \nc) Operele apologetice \nMai semnificative pentru cultura și activitatea literară a lui Zaharia sînt două opere în care el apără creștinismul Amîndouă ne-au parvenit în forma originală, în limba greacă Cea mai vestită este Discuția în contradictoriu cu filozofii în legătură cu creația lumii, un dialog scris la Berit și localizat tot aici în această scriere, Zaharia apără doctrina creștină a facerii lumii de către Dumnezeu polemizînd cu un elev al neoplatonicului Ammonius din Alexandria, care, în conformitate cu doctrina acelei școli filozofice, considera că lumea este coeternă cu Dumnezeu",
    "1036": " La acest dialog participă și Ammonius, la ale cărui prelegeri Zaharia asistase pe cînd era student la Alexandria și de la care învățase doctrinele lui Aristotel Opera e foarte interesantă și la nivel filozofic, dovedind că, în epocă, aveau încă loc discuții între creștini și intelectualii păgîni, în special între creștini și filozofii neoplatonici, care erau ultimii apărători ai păgînismului Ne-au parvenit numai fragmente, în schimb, din Discuția în contradictoriu cu maniheii, scrisă în urma condamnării sectei respective, în 527, de către împăratul Iustinian Discuția pare să fi pornit de la un episod real: doi manihei lăsaseră un manifest ce cuprindea doctrinele lor în depozitul de cărți al palatului imperial și apoi fugiseră Supraintendentul depozitului îl rugase pe Zaharia să combată doctrinele acelea, dat fiind că Zaharia scrisese înainte „șapte capitole” contra maniheilor (care însă n-au ajuns pînă la noi) \n\nBibliografie Texte: K",
    "1037": " Ahrens, K Krüger, Die sog Kirchengeschichte des Zacharias Rhetor, Leipzig, 1899; FJ Hamilton, EW Brooks, The Syriac Chronicle, known as that of Zacharias of Mitylene, London, 1899; MA Kugener, Vie de Sévère par Zacharie le Scholastique, texte syriaque publié, traduit et annoté, PO 2, 1, Paris, 1903; JFr Boissonade, Aeneas Gazaeus et Zacharias Mitylenaeus, de immortalitate animae et mundi consumatione…, Paris, 1836; Zaccaria Scolastico, Ammonio Introducere, studiu critic, trad it și comentariu sub îngrijirea lui Minniti Colonna, Napoli, 1973 Studii: O Bardenhewer, op cit, V, pp 112-116 \n8 Teodor Lectorul \nE cunoscut doar ca „lector” al Bisericii Sfînta Sofia din Constantinopol la începutul secolului al VI-lea; nu cunoaștem alte date despre viața sa Ne-a lăsat un compendiu al celor trei istorii bisericești scrise de Socrate, Sozomen și Teodoret, pe care le-a dus mai departe pînă în vremea lui",
    "1038": " Dintre aceste opere, prima, compendiul, ne-a parvenit, în schimb a doua, care ar fi fost de departe mult mai interesantă pentru noi, s-a pierdut Motivul pentru care Teodor a alcătuit această compilație este destul de limpede: dat fiind că operele celor trei istorici se ocupă cam de aceeași perioadă, era utilă o muncă de compilație și de sinteză prin care să fie concentrate într-una singură, care să ofere o relatare mai clară, mai agreabilă pe plan retoric și mai credibilă Pe marginea fiecărui pasaj pe care îl alegea din textul uneia din cele trei istorii, Teodor făcea însemnări privind concordanța cu diferitele puncte din relatările celorlalți scriitori Era vorba așadar de un fel de sinopsis Opera rezultată a fost intitulată Istoria bisericească, precum celelalte, iar editorii moderni au definit-o ca „tripartită”, adică „alcătuită din trei părți” în epoca bizantină, acestei Istorii bisericești i-a fost adăugat un compendiu anonim",
    "1039": " Scrierea, tradusă în latină de monahul Epifanie din mănăstirea Vivarium sub îndrumarea lui Cassiodor (p 000), a cunoscut o largă răspîndire în Evul Mediu apusean Continuarea Istoriei bisericești, în trei părți purta tot titlul de Istorie bisericească și era alcătuită din două cărți: începea cu moartea lui Theodosius al II-lea, în 450, și ajungea pînă la domnia lui Iustin I (518-527) Și după ea s-a făcut un rezumat care a fost foarte folosit de istoricii și cronicarii bizantini Puține lucruri se pot spune despre caracteristicile acestei istorii, care era opera originală a lui Teodor Lectorul \n\nBibliografie Ediții: pentru Istoria bisericească, în trei părți cf PG 86, 1, 165-228; traducere latină în CSEL 71, 1952 (W Jacob, R Hanslik) Studii: O Bardenhewer, op cit, V, pp 117-118 \n9 Evagrie Scolasticul \nEvagrie a fost o personalitate mai importantă",
    "1040": " S-a născut între 532 și 537 la Epifania, în Siria, și, după ce a studiat la Constantinopol, îl găsim la Antiohia în perioada în care era patriarh Atanasie; a exercitat profesia de avocat, așa cum rezultă din titulatura sa, care indică un anumit nivel de cultură și e întîlnită frecvent la istoricii din secolele al V-lea și al VI-lea A fost chestor sub împăratul Tiberiu al II-lea; apoi, în 588, l-a însoțit la Constantinopol pe Grigorie, patriarhul de Antiohia, care fusese calomniat, și l-a apărat în fața împăratului Maurițiu împăratul l-a numit prefect Evagrie a murit la Antiohia la sfîrșitul secolului al VI-lea Nu s-a păstrat decît opera sa principală, o Istorie a Bisericii în șase cărți, care descrie perioada cuprinsă între 428 și 594 și ajunge astfel pînă în vremea autorului; e unica sursă istorică globală pentru epoca posterioară conciliului de la Calcedon Evagrie declară în prefață că vrea să continue opera celor trei istorici din secolul al V-lea, Socrate, Sozomen și Teodoret, analizați acum împreună",
    "1041": " Evagrie nu-l menționează pe Teodor Lectorul și poate că nu-i cunoștea opera, deoarece afirmă că istoria Bisericii nu mai fusese povestită de nimeni de la jumătatea secolului al V-lea Istoricul e un ortodox riguros: provenea dintr-o regiune (Apameea, în Siria) fidelă dogmei de la Calcedon și ostilă patriarhului Sever de Antiohia, care era monofizit De altfel, el observă că Eusebiu, istoricul care își scrisese opera cu două secole înainte și care în vremea lui era considerat încă o autoritate, nu fusese capabil să-i îndrepte pe cititorii săi către adevărata credință Evagrie este foarte interesat de chestiunile dogmatice, pe care le înțelege foarte bine, și lui îi datorăm cunoașterea, din perspectiva sa istorică, a controversei nestoriene și a celei monofizite, pe care ne-o prezintă chiar pînă la ramificațiile sale tîrzii Evagrie se preocupă și de problemele istoriei profane, nu numai de chestiuni de istorie bisericească: în cartea a șasea vorbește aproape exclusiv despre războaiele dintre bizantini și persani, chiar dacă interesul său nu depășește granițele imperiului (spre deosebire de Sozomen)",
    "1042": " în primele trei cărți, care cuprind evenimentele din sfera istoriei civile a Orientului și a Occidentului, în afară de istoria Bisericii, povestirea lui Evagrie rămîne oarecum dihotomică, oscilînd între cele două subiecte tratate, în timp ce cărțile a patra, a cincea și a șasea sînt mai omogene, iar conținutul e axat pe istoria civilă Relatarea este cam prolixă, desigur, amplă, însă stilul e agreabil și tinde spre un ton arhaizant, deoarece idealul stilistic al autorului este Tucidide; în consecință, selecția lexicală e foarte îngrijită; Fotie a remarcat și el acest lucru în cărțile a doua și a treia, unde relatează controversa născută în jurul lui Eutihie, Evagrie se folosește de Istoria bisericească a lui Zaharia, pe care putea s-o citească încă în forma originală în limba greacă (cf pp 000 și urm) Pentru partea care nu e strict creștină, el se inspiră din istoricii profani, ca Procopius din Cezareea, din care preia numeroase fragmente, sau Ioan Retorul, adică Ioan Malala, despre care vom vorbi imediat",
    "1043": " Și opera lui Evagrie a fost citită și rezumată de istoricii bizantini înainte de această Istorie a Bisericii, Evagrie ar mai fi scris „rapoarte, scrisori, dialoguri, discursuri”, pe care le amintește în opera sa principală, însă toate s-au pierdut „Rapoartele” ar fi fost scrise de el în numele lui Grigorie, patriarhul de Antiohia; unele discursuri aveau caracter oficial și encomiastic, fiind scrise în cinstea împăratului \n\nBibliografie Ediții: PG 86, 2, 2415-2886; The Ecclesiastical History of Evagrie with the Scholia, edited with Introduction Critical Notes and Indices by J Bidez and L Parmentier, London, 1898 (retip Hakkert, Amsterdam, 1964) Studii: O Bardenhewer, op cit, V, pp 119-120; P Allen, Evagrie Scholasticus the Church Historian, Spicil Sacrum Lovaniense Et et Docum 41, Louvain, 1981 \n10 Vasile din Cilicia și Ioan Diacrinomenul \nNu ne vom opri prea mult asupra acestor istorici obscuri, de la care nu ne-a rămas aproape nimic",
    "1044": " Vasile, originar din Cilicia, a fost un timp prezbiter la Antiohia, apoi episcop de Irenopolis, în Cilicia Despre el nu știm decît ceea ce ne spune Fotie în Biblioteca (cod 42), pentru că toate operele sale s-au pierdut Ar fi scris o Istorie a Bisericii, compusă din trei cărți, care acoperea cu aproximație perioada 450-540 (după cum se vede, datele de început ale relatărilor sînt de-acum canonice pentru istoricii din secolele V-VI) Fotie citise doar a doua carte, unde erau prezentate evenimentele din perioada 483-518, și critică lipsa de discernămînt istoric a lui Vasile care, fără nici un criteriu, îngrămădea în text documente de toate genurile, în special scrisori ale episcopilor Fotie mai spune că Vasile ar fi fost și autorul unei scrieri anonime Contra lui Nestorie, pe care ar fi folosit-o ca punct de pornire Ioan din Scitopolis pentru cele douăsprezece cărți ale sale în care îi combate pe monofiziți (cf",
    "1045": " p 000) Despre celelalte opere ale lui Vasile avem informații doar de la Fotie și nu e cazul să ne oprim mai mult asupra lor în acest context Ioan ar fi fost supranumit „Diacrinomenul”, adică „separatul”, pentru că era monofizit Siriac prin naștere, pare să fi fost contemporanul mai vîrstnic al lui Vasile din Cilicia După cum spune Fotie (Biblioteca, cod 41), și el ar fi scris o Istorie a Bisericii alcătuită din zece cărți Primele cinci se ocupau de perioada cuprinsă între 429 (sfîrșitul istoriei lui Socrate, Sozomen și Teodoret) și domnia împăratului Zenon (474-491) Scrise într-un stil limpede și variat, acestea s-au bucurat de oarecare prețuire Unele fragmente din Istoria sa se găsesc în operele istoricilor bizantini, din cîte se pare începînd cu Teodor Lectorul Potrivit lui Fotie, Ioan Diacrinomenul ar trebui să fie identificat cu Ioan din Ege, autor al unei opere în care atacă simbolul calcedonian, etichetat în sinoadele din secolele al VI-lea și al VII-lea ca inamic al Crezului de la Calcedon din punctul de vedere al nestorienilor",
    "1046": " \n\nBibliografie Studii: O Bardenhewer, op cit, V, pp 116-117 \n11 Ioan Malala \nîncheiem această rapidă analiză a istoriografiei bisericești cu unele observații referitoare la un autor pe care, de fapt, n-ar trebui să-l analizăm, deoarece nu e un istoric, ci un „cronicar”: opera lui s-ar încadra deci într-un gen literar care fusese cultivat deja de cei mai vechi istoriografi creștini, așa cum se poate vedea din primul volum al acestei lucrări, și care a fost apoi pus în umbră de istoriografia propriu-zisă și, în sfîrșit, a ajuns să fie din nou foarte prețuit în epoca bizantină, în paralel cu ceea ce începuse să se întîmple în lumea apuseană încă din primele decenii ale secolului al V-lea Ne referim la cronografie Ioan, originar din Antiohia, unde exercita profesia de retor (și în această calitate l-a cunoscut Evagrie Scolasticul), avea supranumele „Malala”, care în siriacă însemna tocmai „retor”",
    "1047": " Supranumele ne face să ne gîndim că el n-ar fi aparținut populației grecești din Antiohia, ci celei siriace Din unele indicații cu caracter autobiografic rezultă că Ioan a trăit la jumătatea secolului al VI-lea; convingerile lui au fost probabil monofizite Opera sa, care a cunoscut o foarte mare răspîndire în Evul Mediu bizantin, e o Cronografie compusă din șaptesprezece cărți, care începea cu istoria mitică a Egiptului și ajungea pînă în anul 563 dC Această cronografie este însă incompletă în prima parte, pentru că ar fi trebuit probabil să înceapă de la facerea lumii, și nici sfîrșitul nu e întreg, pentru că ar fi trebuit să aibă cu totul optsprezece cărți Scrierea s-a păstrat într-o versiune redusă, în timp ce textul mai amplu poate fi reconstituit doar din fragmentele și din extrasele care apar la alți autori în această reconstrucție a operei originale, cartea a optsprezecea se dovedește diferită de celelalte, deoarece stilul ei e diferit, iar monofizismul pare să fi lăsat locul ortodoxiei",
    "1048": " Poate că această ultimă carte nu-i aparținea lui Ioan Scriitorul voia să scrie o carte de istorie destinată informării unor largi cercuri de cititori și nu unor persoane foarte cultivate Pe lîngă un mare număr de date sigure, el ne oferă tot soiul de curiozități, amestecă lucruri importante cu altele nesemnificative, informații false cu informații adevărate Nu lipsesc răstălmăcirile și denaturările unor fapte, datorate unei accentuate pigmentări cu întîmplări palpitante; există însă și informații interesante privitoare la Asia Mică și în special la Antiohia Limbajul e destul de apropiat de vorbirea populară, analog cu cel folosit de contemporanul lui Ioan, Cosma Indicopleuste, care se adresa aceluiași tip de cititori; în opera lui Ioan apar însă și latinisme și semitisme Ioan a constituit un exemplu imitat ulterior de mulți cronicari, atrași de acest amestec de informații istorice și de date fantastice, e adevărat, dar care trezesc interesul cititorului, și de aceea a fost tradus în mai multe limbi și a avut o largă răspîndire",
    "1049": " \n\nBibliografie Text: Corpus Scriptorum Historiae Byzantine, Bonn, 1831 (L Dindorf); PG 97, 9-790; Studii: O Bardenhewer, op cit, V, pp 121-122 \n\nCAPITOLUL XXI \nExegeți greci minori din secolele al V-lea și al VI-lea \nDupă perioada de mare înflorire din vremea școlii antiohiene și a comentariilor lui Chiril, exegeza creștină tinde să se închidă în sine și, parcă vlăguită, să se întoarcă la autorii din trecut și să reia tezele lor Această vlăguire era deja oarecum perceptibilă la Teodoret al Cyrului, a cărui producție enormă nu se caracteriza și printr-o bogăție de idei, ci prin repetarea acestora la nesfîrșit Importanța mai scăzută a producției exegetice creștine din secolul al V-lea are drept cauză și faptul că ea s-a pierdut în bună parte și de aceea nu putem să reconstituim profilurile scriitorilor cu aceeași siguranță ca atunci cînd îi analizăm pe exegeții din epocile precedente",
    "1050": " Ca atare, și noi vom fi constrînși să prezentăm un repertoriu de informații sărac \n1 Adrian \nNe-a parvenit o operă atribuită unui autor prea puțin cunoscut, Adrian, și intitulată Introducere la Sfintele Scripturi, care are scopul de a explica expresiile figurate și particularitățile stilistice ale textului sacru, și mai ales pe cele din Vechiul Testament, pe baza provenienței și a semnificației lor O atenție particulară este acordată antropomorfismelor ce caracterizează limbajul ebraic Așadar, scrierea este, în esență, un scurt tratat de hermeneutică biblică, din care nu lipsesc observațiile nimerite și nici o anume subtilitate, iar un alt motiv ce ne trezește interesul constă în faptul că aici este folosit pentru prima oară pentru textul sacru termenul „introducere”, utilizat deja pentru operele analoage din filozofia păgînă, cum e cazul introducerii lui Porfiriu la logica lui Aristotel Criteriile exegetice ale acestui scriitor necunoscut par apropiate de cele ale școlii antiohiene, pentru că Adrian pledează pentru evitarea interpretărilor prea îndrăznețe și pentru o lectură prudentă",
    "1051": " Așa cum am spus, nu se știe cine a fost acest Adrian Fotie (Biblioteca, cod 2) îi amintește doar numele, iar Cassiodor (Temeiuri I, 10) îl menționează drept unul din autorii de introduceri la textul sfînt; pare să-l plaseze în prima jumătate a secolului al V-lea; poate că Adrian este acel călugăr și preot care poartă același nume și căruia Nilus i-a trimis trei scrisori (PG 79, 225, 437 și 516) \n\nBibliografie Text: PG 98, 1273-1312 Studii: O Bardenhewer, Geschichte der altkirchlichen Literatur, Freiburg im Breisgau, 1924, IV, pp 254-255 \n2 Victor din Antiohia \nAșa cum ne indică orașul din care provenea, și acest exeget pare să aparțină curentului reprezentat de Diodor și de adepții săi Nu avem informații despre el, în afară de faptul că unui prezbiter cu acest nume, care era originar din Antiohia și a trăit în jurul anului 500, i-a fost atribuit un Comentariu la Evanghelia după Marcu: un Victor e citat frecvent în Catenariile ce cuprind comentarii la Vechiul și Noul Testament",
    "1052": " Textul Comentariului diferă mult de la un manuscris la altul Pare să fie o operă de compilație, în care contribuțiile personale ale autorului sînt mult mai mici decît cele preluate de la alți exegeți Scriitorul pare să fi alcătuit o exegeză a Evangheliei după Marcu pornind de la diverse explicații ale celorlalte trei Evanghelii, fără să simtă nevoia de a indica proveniența interpretărilor sale Sînt citați cîte o singură dată Irineu, Vasile cel Mare, Chiril al Alexandriei și Teodor de Mopsuestia, în timp ce Ioan Hrisostomul nu e menționat niciodată, deși de la el provin cel puțin o treime din interpretările existente în text în esență, e greu de separat comentatorul de autorul Catenarului \n\nBibliografie Text: IA Cramer, Catenae in Evanghelia S Matthaei et S Marci, Oxonii, 1840; O Bardenhewer, op cit, pp 225-257 \n3",
    "1053": " Hesychius de Ierusalim \nUn exeget mai cunoscut a fost monahul și preotul Hesychius de Ierusalim, care a trăit în prima jumătate a secolului al V-lea, și-a desfășurat activitatea la curtea patriarhului Ierusalimului, Iuvenal, și este pomenit în anii 428-429 Hesychius fusese călugăr în mănăstirea lui Eftimie, așa cum ne spune Chiril din Scitopolis, iar în vremea patriarhului Iuvenal se bucura deja de o anumită faimă: Chiril îl definește ca „teolog” și „învățat al Bisericii” Hesychius ar fi fost de multă vreme preot la Ierusalim în 412, cînd Chiril devenea patriarh de Alexandria, și ar fi atras imediat atenția tuturor cu învățătura sa Data morții sale nu e sigură: potrivit unor vechi mărturii, ar fi murit în 451, cînd a avut loc un miracol la Ierusalim Hesychius face parte dintre sfinții Bisericii grecești El este, probabil, autorul Scoliilor la Psalmi care au fost publicate în 1746 sub numele lui Atanasie, însă nu-i aparțin episcopului de Alexandria (cf",
    "1054": " pp 000-000) După cum rezultă din titlu, opera e constituită dintr-o culegere de scolii, în acest caz foarte scurte, în general sub forma unor glose pe marginea textului, alcătuite adesea din puține cuvinte, prin care este explicată o expresie ori este parafrazat un verset, și care au drept scop nu atît exegeza propriu-zisă, cît educația morală Pentru acest tip de exegeză, Hesychius preferă metoda alegorică Acest proiect exegetic neobișnuit (atestat totuși, chiar dacă proporțiile lui sînt reduse, în cazul lui Origen și întîlnit și la Ieronim) se explică dacă ne gîndim că acest comentariu al lui Hesychius este destinat liturghiei Comentariul poate fi completat într-o fază ulterioară prin folosirea materialului extras din Catenarii Există și Scolii la Psalmi, care apar în Catenariile publicate de Corderius în 1642, însă nu par să fie scrise de Hesychius, după cum nu este autentic un Comentariu la Psalmi redactat sub formă de scolii (Commentarius brevis), deoarece autorul textului e influențat de exegeza antiohiană",
    "1055": " Hesychius a compus și comentarii ale cărților profeților: a comentat Isaia, Daniel, Iezechiel și cei doisprezece Profeți Minori S-au păstrat Comentariul la Isaia și scolii la celelalte comentarii în manuscrisele catenare (mai numeroase sînt scoliile la Comentariul la Profeții Minori) Titlul prologului la întreaga operă exegetică a lui Hesychius dedicată profeților este interesant întrucît ne informează în privința modului cum lucra autorul: împărțire în stihuri (Sticheròn) a celor doisprezece profeți, a lui Isaia și a lui Daniel, care are pe margini (en parenthesesi) explicarea celor mai dificile pasaje Titlul pare oarecum neobișnuit (ca, de altfel, și metoda exegetică, pe care a explicat-o S Leanza) și vrea să spună că textul biblic era divizat în unități mici (stichoi) chiar de către Hesychius, altfel decît este el împărțit acum în Septuaginta, și că pe marginea textului existau glose explicative pentru pasajele complicate Fiecare pericopă era precedată de un „capitol” sau „sumar” ce expunea pe scurt subiectul pericopei în discuție",
    "1056": " Alte scolii ale lui Hesychius, consacrate unui număr de 13 cîntări din Vechiul și Noul Testament, s-au păstrat într-un catenar care conține cîntări biblice Scoliile lui Hesychius sînt interesante și pentru că reflectă tipicul liturghiei în Biserica din Ierusalim A ajuns pînă la noi, tradus în latină, un amplu Comentariu la Levitic care pare să fi fost compus în anii 430-450, la Ierusalim sau în împrejurimile acestuia Cum comentariul s-a păstrat în traducere latină, în text apar referiri frecvente la Vulgata latină a Bibliei, referiri ce trebuie considerate adaosuri ale traducătorului Comentatorul, avînd în vedere ceea ce ne spune în introducere, înaintea acestei cărți ar fi comentat Iezechiel; sub numele lui Hesychius ne-a parvenit și o traducere armeană a cărții lui Iov; apoi, un text a cărui autenticitate e discutabilă, o Culegere de dificultăți și de soluții, alcătuită sub formă de compendiu prin consonanța Evangheliilor, unde chiar titlul trezește nedumeriri în privința semnificației exacte a scrierii",
    "1057": " Recent, M Aubineau, acest mare savant și investigator de manuscrise, a descoperit în manuscrisul sinaitic grecesc 492, din secolul al IX-lea, două Omilii pentru Paști ale lui Hesychius de Ierusalim, unde e glorificată Crucea lui Cristos și este expusă și cristologia autorului Hesychius era mai apropiat de școala din Alexandria decît de cea din Antiohia Hesychius nu a scris doar opere de exegeză biblică Este, între altele, și autorul unei Istorii bisericești din care ne-a rămas doar un fragment referitor la Teodor de Mopsuestia: s-a păstrat pentru că fusese citit în timpul celui de-al cincilea conciliu ecumenic de la Constantinopol, din 553, și ne-a parvenit în traducere latină; din el aflăm că Hesychius fusese un adversar neînduplecat al lui Nestorie și că pasajul respectiv fusese scris după moartea lui Teodor, în 428 în schimb, nu-i poate fi atribuită lui o scriere dedicată Lui Teodul, despre cumpătare și virtute, alcătuită din două centurii de sentințe",
    "1058": " Ea ar putea să aparțină, eventual, unui Hesychius care era abate în peninsula Sinai în secolul al VI-lea sau al VII-lea Este incertă apoi autenticitatea unor omilii, dintre care două sînt dedicate unor sărbători închinate Fecioarei Maria, iar altele sînt laude închinate apostolilor Toma (sau Andrei?) și Iacob \n\nBibliografie Ediții: PG 27, 649-1344; 93, 787-1480; SChr 187, 1972 (M Aubineau: pentru Omiliile de Paști, împreună cu alte omilii cu subiect analog ale lui Vasile din Seleucia, Ioan din Berit etc); M Faulhaber, Hesychii Hierosolymitani Interpretatio Isaiae Prophetae, Freiburg i Br, 1900 Studii: O Bardenhewer, op cit, pp 257-261; G Mercati, Note di letteratura biblica e cristiana antica, Studi e Testi 5, Bibl Apost Vaticana, Città del Vaticano, 1901, pp 145-179; A Vaccari, „Esichio di Gerusalemme e il suo Commentarius in Leviticum”, în Bessarione 22 (1918), pp",
    "1059": " 8-46; S Leanza, Uno scoliaste del V secolo: Esichio di Gerusalemme, ASEs 8/2 (1991), pp 519-533; L Perrone, La Chiesa di Palestina e le controversie cristologiche…, cit, pp 60-78 \n4 Ammonius din Alexandria \nAmmonius a fost prezbiter al Bisericii din Alexandria cam pe la mijlocul secolului al V-lea Aceasta pare să fie corecta sa plasare cronologică, cu toate că s-a propus și a doua jumătate a secolului al IV-lea și chiar a secolului al III-lea; ca atare, nu trebuie să-l confundăm cu un Ammonius de mai tîrziu, care ar fi scris un Comentariu la Hexameron și o operă de combatere a monofiziților Noi ne referim aici la cel din Alexandria, care ar trebui să fie acel Ammonius al cărui nume apare frecvent ca autor de interpretări în diverse Catenarii de exegeze ale Vechiului și Noului Testament I se atribuie unele observații despre Psalmi și Daniel, mai numeroase acestea din urmă, care derivă probabil dintr-un comentariu propriu-zis ce s-a pierdut sau dintr-un ciclu de omilii consacrate respectivului text profetic",
    "1060": " Dintre acestea, o parte însemnată este dedicată povestirii Suzanei și, în ansamblu, constituie dovada unui interes accentuat pentru conținutul moral al cărții Există și fragmente de exegeză ale primului capitol din Matei, însă mai amplu și cu un conținut mai bogat este Comentariul la Evanghelia după Ioan, alcătuit din scolii care s-au păstrat în Catenarii Acesta se prezintă ca un comentariu aproape complet și pare să fie o solidă lucrare de exegeză Ammonius a examinat și explicațiile pe care le considera greșite și a încercat să stabilească conținutul dogmatic al textului, pentru a respinge diversele erori doctrinare Mai puțin importantă este o altă operă a sa, din care ne-au parvenit doar fragmente și care e structurată ca un Comentariu (sau mai degrabă, poate, ca o serie de Note) la Faptele Apostolilor: și acesta poate fi reconstruit cu ajutorul Catenariilor și îl menționează o singură dată pe Ioan Hrisostomul",
    "1061": " Și mai puțin ne-a rămas din Notele la prima Epistolă a lui Petru, care este o relatare a unei discuții pe care Ammonius a avut-o cu un anume Cezar cu privire la predica lui Cristos printre morți; în acest fragment apar trimiteri superficiale la 1 Petru 3,19, dar nu e un motiv suficient pentru a spune că face parte dintr-un comentariu \n\nBibliografie Ediții: PG 85, 1361-1826; O Bardenhewer, op cit, pp 83-86; Th Zahn, Der Exeget Ammonius und andere Ammonii, ZKG 38 (1920), 1-22; 311-336 \n\nO dată cu trecerea de la secolul al V-lea la secolul al VI-lea, activitatea exegetică slăbește și mai mult și crește ponderea materialului compilat, așa cum s-a putut constata la scriitorii amintiți mai sus Dovada epuizării exegezei originale este apariția unui gen literar care, pe de o parte, ar trebui să fie cît mai funcțional și util posibil pentru un învățat care studiază Scriptura, însă, pe de altă parte, nu reușește decît să accentueze la maximum defectul textelor precedente, realizate prin compilare, astfel încît comentariul însuși e în întregime o compilație",
    "1062": " Ne referim la așa-zisele „catenarii”, despre care am vorbit deja de cîteva ori: termenul este traducerea echivalentului grecesc prin care este vizualizată (dacă se poate spune așa) structura unui anumit tip de comentariu, bazat exclusiv pe o serie de pericope exegetice de proveniență diversă, înșirate una după alta ca să formeze un fel de lanț Autorul catenariilor (care, în general, a rămas anonim, chiar dacă unele au ajuns să fie recunoscute după numele unor exegeți) a preferat să comenteze pasaje izolate dintr-un text biblic prestabilit folosind opera exegeților dinaintea sa și alegînd de la fiecare dintre ei comentariile adecvate, pe care le-a reunit apoi la un loc și a adăugat doar numele autorului (de exemplu, „al lui Atanasie”, sau „al aceluiași”, dacă un al doilea sau un al treilea citat din alte opere ale aceluiași autor puteau fi lămuritoare) Cel mai cunoscut tip de catenar este cel care are în centrul foii pericopa biblică, scrisă astfel încît să iasă în evidență și să fie lipită de marginea internă, în timp ce în jurul ei sînt dispuse pe cele trei margini exterioare extrasele cu conținut exegetic",
    "1063": " Genul catenariilor se impune la începutul secolului al VI-lea, iar apoi îl întîlnim în întreaga epocă bizantină Chiar dacă, evident, e lipsit de originalitate intrinsecă, a avut o anumită funcție, deoarece prin intermediul catenariilor s-au salvat, fie și fragmentar, multe opere din perioada de mare înflorire a exegezei, care începe cu Origen și ajunge pînă la Teodoret Firește, pe lîngă catenarii, continuă să se scrie comentarii tradiționale, care nu aduc însă nimic nou și elaborează un material anterior Titlurile și subiectele acestor catenarii anonime pot fi găsite în repertoriile specifice De un succes tot mai mare se bucură o altă formă literară, care era practicată deja de multă vreme, aceea a „întrebărilor și răspunsurilor” axate pe probleme cu conținut religios, în general dogmatic și exegetic Și acest gen literar va ocupa un loc fundamental în sistemul cultural bizantin Exegeza alegorică rămîne predominantă după ce criteriile pe care se bazau abordarea literală și critica istorică s-au epuizat (sau rămăseseră valabile poate doar în școala antiohiană); în exegeza textului biblic, sînt lăsate deoparte problemele cu caracter filologic și istoric",
    "1064": " \n\nBibliografie Pentru o primă informare, R Devreesse, Chaînes exégétiques grecques, DBS I, 1084 și urm; S Leanza, „L’esegesi biblica cristiana antica: scolii e catene”, în ***, Esegesi, Parafrasi e Compilazione in età tardoantica, Atti del Terzo Convegno di Studi Tardoantichi, D’Auria, Napoli, 1995, pp 209-227 \n5 Procopius din Gaza \nGaza, oraș din Siria, a cunoscut o relativă înflorire care s-a reflectat și în activitatea culturală timp de cîteva decenii în secolele al V-lea și al VI-lea Aici funcționau școli de mare valoare, din care au provenit mulți scriitori păgîni cu un nivel ridicat de cultură retorică și filozofică: Coricius din Gaza, Enea din Gaza și Zaharia Scolasticul sînt cîțiva dintre acești literați; primii doi vor fi doar amintiți aici, pentru nu s-au ocupat de teme creștine, deși erau probabil creștini în acest grup trebuie inclus și Procopius din Gaza, care a trăit între 465/475 și 528/538 și s-a dedicat, în schimb, în special exegezei Sfintelor Scripturi",
    "1065": " A abordat și teme profane, iar unele informații despre el ne sînt furnizate de elevul său Coricius, care a scris un discurs funebru la moartea maestrului Ca exeget, Procopius este cunoscut pentru că a alcătuit și catenarii A scris un Catenar despre Optateuh, reluat și într-o a doua redactare, care are forma unui comentariu continuu și omogen, fiindcă prima atinsese niște dimensiuni exagerate în acest comentariu, el nu mai citează opiniile exegeților precedenți, ci le rezumă; chiar dacă structura nu mai este specifică unui catenar, avem de-a face tot cu un comentariu, care, în esență, reunește exegezele altora Catenarul propriu-zis din care provine Comentariul nu a ajuns pînă la noi; din textul rezultat în urma celei de-a doua redactări ne-a parvenit, în grecește, numai un fragment referitor la Facerea 1-17, descoperit de Cardinalul Mai; întreaga operă s-a păstrat doar în traducerea latină tipărită în 1555 la Zürich de Konrad Clauser și alții",
    "1066": " Textul acestei traduceri a fost completat ulterior, grație unei ediții îngrijite în 1772-1773 la Leipzig de Nikephor Theotokes, cu alte fragmente numite „Catenarul lui Nikephor”, mai precis un catenar grec dedicat Octateuhului și Cărților Regilor Studii ulterioare au confirmat faptul că exegeza lui Procopius consacrată Facerii și Ieșirii conține material provenit de la Filon din Alexandria, al cărui text grec nu s-a păstrat, în timp ce exegeza la Iosua Navi, cel puțin în partea a doua, are la bază omiliile lui Origen consacrate cărții respective Alți autori pe care s-a sprijinit Procopius pentru a-și alcătui comentariul ar fi Chiril al Alexandriei și Teodoret al Cyrului (cu Chestiuni legate de Octateuh), în timp ce pentru Cartea Facerii ar fi fost folosite Omiliile despre Hexameron ale lui Vasile cel Mare Alte catenarii compilate de Procopius sînt: – Despre cele patru cărți ale Regilor și despre cele două cărți Paralipomena, care s-a pierdut aproape în întregime, cu excepția cîtorva citate și a unui extras din Chestiuni legate de cărțile Regilor și Paralipomena a lui Teodoret; – Despre Isaia sau, mai exact, o Epitomă a diferitelor exegeze propuse pentru profetul Isaia, destul de întinsă, care are însă în partea centrală lacune mari și însemnate",
    "1067": " Ca structură, este analoagă celei despre Octateuh, pentru că nu conține numele autorilor diferitelor exegeze din care au fost luate pasajele compilate Acest Catenar se bazează pe trei comentarii: pe cel al lui Chiril al Alexandriei, care ne-a parvenit (p 000), și pe cele ale lui Eusebiu de Cezareea și Teodor din Heracleea (arian) care, la rîndul lor, au ajuns pînă la noi numai prin intermediul catenariilor; – o Epitomă de exegeze alese privind Cîntarea Cîntărilor, descoperită de cardinalul Mai, asemănătoare ca formă cu cele precedente; titlul (exegeze „alese”) i-a făcut pe cercetători să presupună că, la fel ca în cazul Catenarului despre Octateuh, Procopius ar fi alcătuit mai întîi un catenar mai amplu, iar apoi ar fi scris o versiune mai scurtă a acestuia Totuși, acest comentariu e lung și conține multe citate din Grigorie de Nyssa, Chiril al Alexandriei, Origen, Nilus din Ancira și alții; – o Epitomă de exegeze alese privind Pildele lui Solomon, descoperită tot de Mai; conține mai ales extrase din Vasile cel Mare, Evagrie Ponticul, Didim cel Orb, Eusebiu de Cezareea și Origen",
    "1068": " Pare să fie o contrafacere Din cele spuse pînă acum e limpede că Procopius nu poate fi considerat un adevărat exeget; cel mult se poate observa că izvoarele pe care le folosește sînt mai cu seamă scrieri ale exegeților alexandrini (chiar dacă am văzut că, dintre istorici, este citat mai ales Teodoret) \n\nAlte opere sînt: un Răspuns la capitolele teologice ale neoplatonicului Proclus, scriere din care s-a păstrat doar un fragment (însă atît autenticitatea fragmentului, cît și existența unei opere în care Procopius îl combate pe Proclus sînt îndoielnice), și cîteva scrieri ce nu au conținut religios, ci retoric E vorba de o culegere de Epistole (în total 163), interesante pentru că ne ajută să cunoaștem bine cercurile intelectuale din Gaza, dar sărace în conținut: elogii aduse retoricii și filozofiei, scrisori de consolare adresate unor prieteni, recomandări pe lîngă puternicii zilei și alte teme similare După cum afirmă Fotie (Biblioteca, cod",
    "1069": " 160), Procopius ar mai fi scris o Metafrază a unor versuri de Homer, din care nu s-a păstrat nimic, și un Encomion al împăratului Anastasius; lui Procopius i-au fost atribuite și alte opere, însă nu sînt autentice \n\nBibliografie Ediții: PG 87, 1-2 (operele exegetice); CChrSG 4, 1978 (Catena in Ecclesiasten: S Leanza); pentru Catenarii cf G Karo, I Lietzmann, Catenarum Graecarum Catalogus, Göttingen, 1902; o privire generală în O Bardenhewer, op cit, V, pp 84-91; pentru Epistole cf Epistolographi Graeci, Didot, Paris, 1873 (R Hercher) \n6 Olimpiodor din Alexandria \nContemporan cu Procopius, Olimpiodor, diacon din Alexandria, este foarte puțin cunoscut; activitatea sa a început după ce a fost hirotonit de către Ioan al III-lea Nikiotes, patriarh de Alexandria între 505 și 515-516 Spre deosebire de Procopius, Olimpiodor nu a scris catenarii, ci comentarii propriu-zise",
    "1070": " A ajuns pînă la noi în întregime un Comentariu la Ecclesiast, unde Olimpiodor nu citează pe nici unul din predecesorii săi, chiar dacă îi folosește în foarte mare măsură Forma acestui comentariu este asemănătoare cu aceea a catenariilor, deși scriitorul îi conferă o notă mai personală, deoarece analizează și discută materialul preluat de la alți autori Asemenea predecesorilor săi, Olimpiodor consideră că Ecclesiastul a fost scris de Solomon, iar cînd ajunge la pasajele care i-au pus în dificultate încă de la început pe exegeții creștini, pentru că nu permiteau o interpretare morală, Olimpiodor susține că acestea nu conțin reflecțiile lui Solomon, ci ale personajului care îl simbolizează pe cel ce iubește această lume Interpretarea operei, ca de obicei, este de tip alegoric și alexandrin înaintea acestui comentariu, Olimpiodor ar fi scris un altul, la Cartea lui Ezdra, care s-a pierdut Mai pot fi menționate: un Comentariu la Ieremia, care cuprinde și cartea lui Baruh și Plîngerile, păstrat în cea mai mare parte și într-un Catenar despre profetul Ieremia; structura originară a acestui comentariu consta în folosirea Septuagintei ca text de bază, pe margine fiind adăugate lecțiuni extrase din alte traduceri în grecește; fiecare capitol era precedat de un scurt rezumat și, de asemenea, erau inserate explicații cu caracter lexical ce puneau în lumină semnificația literală și alegorică a pasajului",
    "1071": " Compilatorul care a alcătuit catenarul a omis aproape cu totul introducerile și a păstrat observațiile privitoare la text Un catenar consacrat lui Iov, compilat de Niceta, mitropolitul de Heracleea, în secolul al XI-lea, conține fragmente dintr-un comentariu al lui Olimpiodor la această carte; fragmentele ne arată că respectivul comentariu era construit în același mod ca și Comentariul la Ieremia, adică era format din introduceri și comentarii lingvistice în sfîrșit, Olimpiodor a mai scris o operă, la fel de greu de identificat, în care îl combate pe Sever de Antiohia; e compusă din cel puțin două cărți, iar din a doua unele fraze au fost extrase și apoi inserate în culegerea de mărturii contra monofiziților, aflată între scrierile lui Anastasie Sinaitul \n\nBibliografie Ediții: PG 93, 13-780 Studii: O Bardenhewer, op cit, V, pp 93-95 \n7 Cosma Indicopleuste \nDupă cum rezultă și din semnificația primă a supranumelui său, Cosma a fost poreclit „Indicopleuste”, „navigator în India”, în urma unei călătorii care l-a purtat pînă în Ceylon, unde se dusese ca negustor",
    "1072": " în realitate, chiar numele său, Cosma, este simbolic pentru că trimite la grecescul kosmos, adică la lumea pe care a descris-o în opera sa însă nici numele Cosma și nici supranumele „Indicopleuste” n-au figurat în texte de la început: ele apar abia în secolele al X-lea și al XI-lea în manuscrisele catenariilor exegetice consacrate Psalmilor și Evangheliilor Fotie face un rezumat al Topografiei creștine a lui „Cosma” și aproape o desființează (Biblioteca, cod 36), însă nu cunoaște nici numele autorului și nici titlul precis al operei Nici autorul nu-și menționează vreodată numele, ci se prezintă pur și simplu drept „un creștin” Unele surse armene, dezvăluie numele scriitorului și orașul de baștină: ar fi vorba despre un anume Constantin din Antiohia, pe care, din rațiuni ce țin de simplitate și claritate, vom continua să-l numim aici „Cosma Indicopleuste” Despre el știm ceea ce ne spune în text",
    "1073": " Din reperele interne ale operei lui reiese că scria a doua carte a acesteia în 547-549; trece prin unele dificultăți, ce constau probabil în polemicile purtate cu învățații din Alexandria, dușmani dintotdeauna ai școlii antiohiene căreia el îi aparține (e antiohian și prin naștere) și, fiind nestorian, are motive de dispută cu monofiziții din Alexandria Declară că nu a avut parte de o educație îngrijită, lucru confirmat de opera propriu-zisă, care este destul de dezordonată la nivelul structurii și al conținutului Fotie afirmă chiar că „exprimarea e vulgară, ignorînd pînă și sintaxa obișnuită” Cosma a ajuns vestit pentru opera sa geografică, intitulată – într-un mod care indică și cum e concepută – Topografie creștină; aceasta are legătură și cu prezenta lucrare, deoarece, în esență, nu este o scriere geografică în sens științific, așa cum fuseseră operele clasice, ci o operă de exegeză a cosmografiei biblice Scriitorul polemizează atît cu geografii, cît și cu astronomii și cu matematicienii păgîni și se bazează pe cosmografiile lui Moise și ale scriitorilor Bisericii",
    "1074": " \n\nCa atare, în prima și în a doua carte, pornind de la Scriptură, el susține că pămîntul nu este o sferă, ci un disc, afirmații demonstrate pe larg în a treia și în a patra carte Cartea a cincea conține un rezumat al istoriei biblice și un compendiu al științei biblice din vremea sa, în care sînt expuse scopurile și conținutul Scripturii Aceste prime cinci cărți constituie o primă versiune a operei și au fost dedicate unui anume Pamfil din Ierusalim, în timp ce următoarele cinci au scopul de a elimina dificultățile și îndoielile provocate de primele cărți: a șasea se oprește asupra mărimii soarelui, a șaptea asupra duratei existenței cerului, a opta asupra cîntării lui Iezechia, rege peste Iuda, și asupra eclipsei de soare despre care se vorbește în Isaia 38, a noua asupra traiectoriei stelelor, iar în sfîrșit, a zecea, consemnează mai multe mărturii ale Sfinților Părinți",
    "1075": " Apoi, pe neașteptate, urmează o descriere a animalelor și a arborilor din India și din insula Taprobane (Ceylon), iar o a douăsprezecea carte are menirea de a arăta că mulți scriitori păgîni atestă vechimea operelor scrise de Moise și de Profeți Aceste ultime două cărți sînt probabil un adaos redactat de altcineva mai tîrziu, însă amîndouă sînt alcătuite pe baza unor opere ale lui Cosma: cartea a unsprezecea a fost, poate, compusă din elemente preluate dintr-o „descriere a pămîntului” pe care Cosma o scrisese deja și pe care el însuși o amintește în cuprinsul Topografiei \n\nE vorba, după cum se poate vedea, de o exegeză lipsită de consistență: în cadrul acesteia, care rămîne totuși preocuparea principală, se manifestă însă și gustul pentru povestire și pentru prezentarea unor lucruri minunate din lumea înconjurătoare și mai ales din ținuturi îndepărtate cum sînt India și Orientul în concordanță cu această preocupare pentru narațiune, Cosma se prezintă ca un literat și nu ca un exeget în sens restrîns, deși stilul său, în ciuda ambițiilor literare declarate, nu e foarte expresiv și are multe valențe populare, fapt pentru care, așa cum am spus, a fost criticat de Fotie; totodată, patriarhul bizantin consideră că și explicațiile geografice ale lui Cosma sînt invenții prea puțin credibile",
    "1076": " Totuși, unele detalii din relatările sale merită atenția noastră, cum se întîmplă atunci cînd copiază inscripțiile grecești pe care le-a găsit la Assum, în Etiopia (II, 54-64), sau cînd descrie particularitățile florei și faunei ecuatoriale din insula Taprobane Desigur, așa cum observă Maisano, „la puține decenii după ce Cosma a compus această meticuloasă lucrare, multe din acele mări și din acele pămînturi care formau ecumena concepută de Dumnezeu au fost răvășite definitiv: mai întîi perșii, dușmanii dintotdeauna, apoi arabii au distrus armonia lumii mediteraneene descrise cu atîta pasiune în cartea lui Cosma și, în acest fel, o scriere care fusese concepută ca o operă de sistematizare s-a transformat rapid în fosila unei epoci încheiate Un text care fusese conceput ca o cosmologie și o operă teologică, depășind granița temporală a Evului Mediu, a devenit dintr-o dată un text literar” Adjectivul „creștină” aplicat titlului Topografiei e o dovadă că autorul nostru nu vrea să compună o operă cu conținut geografic în sensul științific al cuvîntului, ci să prezinte o descriere a lumii bazată pe concepțiile eshatologice ale creștinilor – sau, mai precis, ale unui grup de creștini (cei de orientare nestoriană și antiohiană) – pentru a le combate pe acelea ale falșilor creștini care sînt întemeiate pe doctrinele învățaților greci, adică, în esență, pe teoriile lui Ptolemeu",
    "1077": " Sub numele lui Ptolemeu, care trăise cu patru secole mai înainte, ar trebui de fapt, după cum spune Wolska-Conus, să recunoaștem învățătura lui Ioan Filopon, comentator al lui Aristotel, însă creștin E adevărat însă ca Filopon nu este amintit niciodată de Cosma; vom avea o certitudine mai mare în această privință abia atunci cînd vom cunoaște mai bine cercurile culturale din Alexandria și Antiohia din secolul al VI-lea Expunerea geografică e inserată în descriere numai pentru a confirma printr-o documentare de visu un sistem religios exclusiv teoretic, descris pe baza propriilor sale principii Descrierea lumii se întemeiază pe un adevăr inițial, cel creștin: existența universului constituie o parte, inseparabilă, a unui proiect divin stabilit la început, cînd Dumnezeu a creat lumea Cînd Dumnezeu a vrut să-l facă pe om, a hotărît că această creatură, înainte de a se uni la sfîrșitul vremurilor cu creatorul său, trebuia să treacă în drumul său spre desăvîrșire prin două „catastaze”, prin două „condiții cosmice”",
    "1078": " Prima este aceea supusă morții și schimbării, cealaltă este neschimbătoare și eternă, și în ea va avea loc cunoașterea desăvîrșită Primului stadiu îi corespunde lumea pămînteană, limitată de pămînt în partea de jos, și de bolta cerească, în partea de sus; deasupra este împărăția cerurilor, indestructibilă și eternă S-ar părea că această doctrină a celor două condiții pe care ne-o prezintă Cosma derivă din tezele școlii exegetice din Antiohia, mai precis din tezele școlii nestoriene de la Nisibi, contemporană cu scriitorul nostru După ce a așezat astfel lucrurile în univers, Dumnezeu l-a creat pe om, care urma să treacă de la o catastază la alta După aceea, Dumnezeu îi arată lui Moise pe Muntele Sinai tabernaculul ceresc, adică „tipul”, prefigurarea care îl va ajuta pe Moise să construiască tabernaculul său; însă, din moment ce tabernaculul ceresc, la rîndul său, reproduce universul, rezultă că și tabernaculul construit de Moise simbolizează universul",
    "1079": " La prima vedere, această serie de exegeze propuse de scriitorul nostru pare extrem de simplistă și e sortită unei condamnări fără drept de apel dacă este comparată cu opere similare ale unor personalități mult mai cultivate și mai profunde decît el însă a existat și o exegeză a textului sacru mai umilă și mai simplă, pentru că Scripturile n-au fost doar hrana celor învățați și a duhovnicilor, ci și a neștiutorilor și a persoanelor cu spirit critic redus, care erau interesate de miraculos, astfel încît, din această perspectivă, opera lui Cosma își găsește o justificare Și, oricum, și la Cosma găsim indicii ale unei atitudini serioase, care nu se bazează pe improvizația de moment: el se bizuie mai ales pe exegeții antiohieni atunci cînd discută, cu competența pe care i-o permite formația sa, probleme de istorie biblică sau de interpretare a Psalmilor, ori legate de autenticitatea unor opere",
    "1080": " Se pare că scriitorul nutrește un oarece interes chiar pentru cristologia lui Nestorie \n\nDupă cum ne spune el însuși, Cosma ar fi scris și o explicație a Cîntării Cîntărilor, un Manual de geografie și un Manual de astronomie; toate s-au pierdut Unele informații referitoare la Evanghelii sau la Psalmi pe care ni le furnizează Cosma se regăsesc sub forma unor adnotări marginale în manuscrisele din epoca bizantină care conțin respectivele texte sacre; și mai interesant este faptul că numeroase ilustrații și desene împodobesc Topografia lui Cosma: „Nicăieri nu găsim o asemenea coeziune între text și imagine, o asemenea dezvoltare gradată a textului și a imaginii, o asemenea interdependență”, observă Wolska-Conus Astfel de ilustrații se întîlnesc și în miniaturile care împodobesc primul capitol al Facerii în unele manuscrise care conțin Octateuhul, ceea ce dovedește marea răspîndire și marele succes de care s-a bucurat, în ciuda lipsurilor ei, opera acestui scriitor",
    "1081": " în orice caz, aceste desene – ce par niște cicluri picturale – sînt deosebit de interesante întrucît au un corespondent în mozaicurile din acea epocă \n\nBibliografie Ediții: PG 88, 51-470; SChr 141, 1968 (livres I-IV: W Wolska-Conus); 159, 1970 (livre V: Idem; 197, 1973 (livres VI-XII: Idem); Cosma Indicopleusta, Topografia Cristiana libri I-V, ediție îngrijită de A Garzya, cu o prefață de W Wolska-Conus și o postfață de R Maisano, D’Auria, Napoli, 1992 \n8 Ecumenius din Tricca \nAcesta e un personaj aproape necunoscut; informații despre viața sa găsim într-un Comentariu la Apocalipsă care-i aparține și a fost descoperit acum șaptezeci de ani Aici, autorul declară că scrie la aproape cincizeci de ani după viziunea lui Ioan Totodată, referirile la doctrinele creștine, mai exact la cristologie și la doctrina origeniană a apocatastazei, condamnată în acea vreme la Constantinopol, pe care le găsim în această operă ne permit să-l plasăm pe Ecumenius în secolul al VI-lea; comentariul a fost tradus în siriacă în secolul al VII-lea",
    "1082": " Prin urmare, scriitorul ar fi fost activ în a doua jumătate a secolului al VI-lea și, așa cum putem citi într-un rezumat al acestui Comentariu, ar fi fost originar din Tricca, un oraș din Tesalia Alții susțin însă că originar din Tricca ar fi fost autorul rezumatului, și nu Ecumenius Din opera lui Ecumenius pot fi extrase alte cîteva elemente privitoare la concepțiile sale dogmatice: orientarea sa a fost monofizită; a susținut, în afară de unitatea Persoanei și a ipostasului lui Cristos, și unitatea energiei; Ecumenius se sprijină mai ales pe Chiril al Alexandriei atunci cînd susține că Isus Cristos „provine din două naturi” și nu că „există în două naturi”, așa cum precizase Conciliul de la Calcedon Comentariul la Apocalipsă este precedat de o prefață în care autorul, invocînd autoritatea Sfinților Părinți dinaintea lui, apără caracterul canonic și autenticitatea Apocalipsei, contestate adesea în Orient Opera este împărțită în douăsprezece tratate și e structurată ca un comentariu propriu-zis, nu ca un catenar",
    "1083": " Observațiile au forma unor note pe marginea diverselor fraze din textul sacru, după ce acestea au fost citate împreună cu întreaga pericopă; notele au caracter lingvistic sau se referă la conținut Există însă și considerații mai ample, care uneori sînt dezvoltate și ajung pînă la dimensiunea unor scurte tratate dogmatico-polemice Ecumenius este adeptul exegezei de tip origenian Scriitorul nu menționează nici un comentariu la Apocalipsă anterior operei sale, cu toate că citează diverși exegeți și, dintre autorii pe care i-a folosit, pe Josephus Flavius \n\nAlte opere ale lui Ecumenius sînt cunoscute de multă vreme, însă cît anume din ele îi aparține într-adevăr lui este greu de precizat Numele său apare, alături de numele altora, în lista autorilor reuniți de un compilator într-un gigantic Comentariu la Epistolele lui Pavel, alcătuit după epoca lui Fotie Așadar, Ecumenius ar fi scris un comentariu cu un subiect analog: acesta, dacă judecăm după ceea ce se poate vedea în compilația ulterioară, ar fi fost format din scurte glose",
    "1084": " Mai scurte sînt Comentariul la Faptele Apostolilor și Comentariul la epistolele catolice care, din cîte se pare, conțin o mai mare cantitate de material original Totuși, nici situația acestor comentarii nu e limpede, fiindcă textul lor coincide, se poate spune, cu acela al comentariilor cu conținut analog scrise de episcopul Teofilact din Ohrida (oraș din Bulgaria), care a trăit în secolul al XI-lea Probabil că acesta a copiat cu fidelitate comentariul scris mai înainte de Ecumenius \n\nBibliografie Ediții: Pentru Comentariul la Apocalipsă, cf The Complete Commentary of Oecumenius on the Apocalypse, ed with notes by HCG Hoskier, University of Michigan Studies, Ann Arbor, Michigan, 1928; pentru comentariul la epistolele lui Pavel, cf PG 118, 307-1326; 119, 1-721; K Staab, Die Pauluskatenen nach den handschriftlichen Quellen untersucht, Pontificio Istituto Biblico, Roma, 1926; Idem, Pauluskommentare aus der griechischen Kirche, Neutestam",
    "1085": " Abhandl XV, Aschendorff, Münster, 1933; O Bardenhewer, op cit, V, pp 99-102; A Monaci, „I commenti di Ecumenio e di Andrea di Cesarea: due letture divergenti dell’Apocalisse”, în AST (1981), pp 388 și urm \n9 Andrei din Cezareea \nNici măcar epoca în care a trăit Andrei, arhiepiscop de Cezareea, în Capadocia, nu constituie o informație absolut certă în vremea acestui exeget, Ierusalimul se afla încă sub stăpînirea Imperiului Bizantin, deci Andrei a trăit înainte de 637, cînd orașul sfînt a fost cucerit de arabi El polemizează cu Ecumenius, pe care nu-l menționează însă în mod clar, și spune că acesta e încă în viață în acea perioadă Și Andrei a scris un Comentariu la Apocalipsă, împărțit în douăzeci și patru de tratate, fiecare alcătuit din trei capitole Așa cum spune autorul, aceste numere au o semnificație simbolică: cele douăzeci și patru de tratate corespund bătrînilor din Apocalipsă, iar numărul 3 corespunde alcătuirii fiecăruia dintre ei din trup, suflet și duh",
    "1086": " în concordanță cu această triplă împărțire, Andrei, pe urmele lui Origen, susține existența a trei niveluri ale scriiturii, materială, psihică și spirituală, ceea ce înseamnă, după cum explică el, că avem o semnificație literală (și, ca atare, istorică), una tropologică, prin care urcăm de la realitățile sensibile către cele spirituale, și una anagogică, sub care se ascund semnificațiile tainelor viitoare Unele cărți sacre sînt străbătute de un tip de semnificație, altele de alt tip; în Apocalipsă predomină semnificația anagogică și, din acest motiv, continuă autorul, este extrem de greu să faci exegeza acestei cărți în epoca în care scria comentatorul, viața în această lume era plină de dificultăți și de lipsuri, fapt ce putea constitui o prevestire a Apocalipsei sau, mai degrabă, începutul ei Andrei îi citează mai frecvent decît Ecumenius pe exegeții care l-au precedat, și în special pe cei mai vechi, ca Papias, Iustin, Irineu, Ipolit și Metodiu",
    "1087": " Numai de două ori el se lasă în voia unor lungi digresiuni cu conținut dogmatic și în ambele situații atacă origenismul, contestînd doctrina apocatastazei lansată de acesta Tocmai controversa origenistă a constituit, probabil, unul din stimulii care au dus la scrierea acestui comentariu \n\nNu cunoaștem decît titlurile altor opere ale lui Andrei Este menționat de mai multe ori un Terapeutic alcătuit din cel puțin două cărți, al cărui titlu ne trimite la opera analoagă a lui Teodoret al Cyrului (p 000); din această scriere s-au păstrat cîteva fragmente tot cu un conținut antiorigenist, ce abordează probleme cu caracter eshatologic Andrei ar fi și autorul unor Explicații la viziunile profetului Daniel \n\nBibliografie Ediții: PG 106, 216-457; J Schmid, Münchner Theol Studien, München, 1995 Studii: Fr Diekamp, „Das Zeitalter des Erzbischofs Andreas von Cäsarea”, în Hist Jarbuch 18 (1897), pp",
    "1088": " 1-36; O Bardenhewer, op cit, V, pp 102-105 \n* în această lucrare, termenii „catolic” și „ortodox” au sensul „universal” (ceea ce ține de Biserica mare, oficială), respectiv „dreaptă credință” (nr) * Traducianismul (sau generaționalismul) explică originea sufletului prin „transmiterea” acestuia o dată cu trupul pe calea procreației Există un traducianism radical (transmiterea efectivă a unui suflet alcătuit dintr-o „substanță corporală”), dar și unul apropiat de creaționismul biblic și care afirmă doar o „transmitere spirituală” (DECA, t 2, sv Traducianisme) (nred) * Circumincesiunea sau perihoreza înseamnă mișcarea de întrepătrundere reciprocă a celor trei Ipostasuri ale Treimii (nred) * Citatele din Noul Testament sînt date, pe cît posibil, după traducerea lor în Biblia sinodală Cînd textul biblic citat de autor este diferit de cel din Biblia sinodală, am dat prioritate traducerii din italiană",
    "1089": " Spre exemplu, în cazul de față, începutul versetului 25, „Harul lui Isus Cristos…”, este citat de autor după versiunea greacă stabilită în ediția Nestle-Aland a NT, în timp ce traducerea sinodală urmează o altă versiune greacă (nred) * spirituali, în it, în orig (nred) * cenobio, în it, în orig (nred) * Eucheriu a fost episcop de Lyon (nred) * în original, abecedario, adjectiv care în italiană desemnează un tip de poezie latină creștină (carmi sau inni abecedari) ale cărei strofe sau versuri încep cu litere care se succedă în ordine alfabetică (n t) * Centonă (lat cento), poem în care autorul tratează o temă nouă compilînd versurile unui poet cunoscut * Mărturisitorii sînt creștini care au avut de suferit pentru credința lor în Cristos, spre deosebire de martiri, care au primit moartea pentru Cristos (n",
    "1090": " red) \nFILENAME \\p C:\\Carti\\Istoria literaturii crestine Moreschini_Vol-II-Tom II\\Moreschini tomul II operat_oct1doc\t PAGE 198 \nPAGE \\# \"'Page: '#' '\"   am folosit fontul Greek (simplu) \n"
}