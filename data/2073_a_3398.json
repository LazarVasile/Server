{
    "1": "Metafizica detectivului Marlowe \nMircea Mihăieș (n 1954) este profesor de studii americane și britanice la Universitatea de Vest din Timișoara, redactor-șef al revistei Orizont, vicepreședinte al Institutului Cultural Român Dintre volumele publicate, amintim: De veghe în oglindă (Cartea Românească, ediţia I, 1989; ediţia a II-a, 2005), Cartea eșecurilor Eseu despre rescriere (Univers, 1990), Masca de fiere (Polirom, 2000), Scutul lui Perseu (Curtea Veche, 2003), Femeia în roșu (în colaborare cu Adriana Babeţi și Mircea Nedelciu, ediţia a III-a, Polirom, 2003), Cărţile crude Jurnalul intim și sinuciderea (ediţia a II-a, Polirom, 2005), Viaţa, patimile și cântecele lui Leonard Cohen (Polirom, 2005) Împreună cu Vladimir Tismăneanu, a publicat la Editura Polirom Vecinii lui Franz Kafka / The Neighbors of Franz Kafka (1998) și patru volume de convorbiri: Balul mascat (1996), Încet, spre Europa (2000), Schelete în dulap (2004) și Cortina de ceaţă (2007) \n\nAș fi vrut să scriu această carte acum treizeci de ani",
    "2": " O consider o datorie de tinereţe, în fine achitată, în amintirea vremurilor când, împreună cu Valentin Constantin, Ioan T Morar, Eugen Suciu, Genu și Dani Motz, citeam cu voce tare pasaje din cărţile lui Raymond Chandler Sunt sigur că fiecare dintre noi a fost marcat de acele zile și acele lecturi: atunci căutam în anchetele detectivului Philip Marlowe partea solară a existenţei, libertatea, umorul și aventura; astăzi probabil că am căuta doar nevroza N-aș fi scris-o nici azi dacă n-aș fi fost încurajat constant de îndemnurile lui H-R Patapievici, începând cu una dintre magicele seri când dărâmam meterezele de cărţi ale librăriei Strand Tot el a găzduit-o, în serial, în admirabila revistă pe care o conduce, Idei în dialog Dac-aș fi fost eu însumi un personaj dintr-o carte de-a lui Raymond Chandler, aș fi dedicat, cu siguranţă, aceste rânduri Monei Mars, Peruca Argintie, femeia cu buzele și faţa reci ca gheaţa – pentru că în viaţa fiecăruia există cineva care te urăște și te salvează în același timp",
    "3": " Le mulţumesc tuturor MM \n\nItc \"I\" Metafizica detectivului Marlowetc \"Metafizica detectivului Marlowe\" „Într-o lume în care plăcerile sunt de la magazinul de jucării, durerile nu pot fi de la fierărie” Macedonio Fernández \nPhilip Marlowe este un amărât de alcoolic: nu se culcă niciodată cu clientele atât timp cât se află în slujba lor și are cam tot atâta conștiinţă socială cât un cal Caracterizarea îi aparţine lui Raymond Chandler și se referă la personajul titular al celor șapte romane scrise de maestrul prozei hard-boiled Nu dă o ceapă degerată pe cine e președintele ţării Ca și mine, pentru că știu că trebuie să fie un politician Lui Philip Marlowe și mie nu ne plac bogătașii nu pentru că fac dușuri și au bani Nu ne plac pentru că sunt idioţi – continuă Chandler, într-o scrisoare din 1945 Să recunoaștem, o intrare în scenă destul de spectaculoasă",
    "4": " Cine era personajul pe care autorul nu ezită să-l citeze efuziv, identificându-se cu părerile lui? Cum de ajunge Raymond Chandler, cel care a revoluţionat, în anii ’30-’40, stilul scrierilor poliţiste, să se refere la el ca la o persoană reală? Mai mult, ca la o autoritate morală, politică și estetică? Philip Marlowe n-a existat dintotdeauna Când fostul prosper om de afaceri cu petrol Raymond Thornton Chandler cădea victimă Marelui Crah, Philip Marlowe nu apăruse încă la orizont La patruzeci și cinci de ani, în decembrie 1933, Chandler publică prima nuvelă, Blackmailers Don’t Shoot, în revista Black Mask, însă numele cu puternică rezonanţă culturală al detectivului (mai întâi te gândești la Christopher Marlowe, contemporanul lui Shakespeare, apoi la Marlow, personajul din câteva povestiri și romane ale lui Joseph Conrad) încă nu exista Legenda spune că eroul-fetiș al lui Chandler a fost botezat de soţia scriitorului, Cissy, într-un moment când acesta ezita între Mallory și Marlowe",
    "5": " Dacă mai spunem că Mallory însuși e un nume provenit din sfera culturii, începe să fie limpede că strategiile lui Raymond Chandler vizează o bătălie mai ambiţioasă decât aceea a povestirilor oferite gazetelor de doi bani, specializate în divertismentul bazat pe naraţiuni poliţiste Ajuns oarecum întâmplător în lumea presei de senzaţie – în tinereţea petrecută în Anglia scrisese poezii și fusese corespondent al Daily Express, The Westminster Gazette și The Spectator –, el nu renunţă la gusturile înalt literare Dacă, cel puţin la început, rafinamentul nu se putea manifesta în subiectele abordate, numele personajului trădează obsesia de a aparţine aristocraţiei spiritului Thomas Malory scrisese, în plină resurecţie medievală, faimoasa Le Morte d’Arthur, cartea-standard a cavalerismului „fără pată și prihană” Ciclul legendelor arthuriene a ajuns la noi mai ales în varianta straniului scriitor-pușcăriaș: intrigant politic, hoţ, escroc, violator, Thomas Malory a petrecut în închisoare opt ani, scriind, în detenţie, texte de-o înălţătoare, incredibilă puritate a ideii",
    "6": " Prin urmare, el ar sugera imaginea unui gentleman-cambrioleur în descendenţa lui Arsène Lupin Realitatea onomastică ar putea fi, însă, mai puţin spectaculoasă, departe de speculaţiile și ascendenţele culturale: „Marlowe House” era numele unei clădiri din Dulwich, cartierul londonez unde Raymond Chandler își făcuse studiile Așadar Mallory, Marlow, Marlowe Dar, chiar înaintea lor, există un alt șir de personaje în care discerni aceeași siluetă a detectivului pe cât de cinic, pe atât de sentimental Philip Durham, autorul unei monografii apărute în 1963 și dedicate lui Chandler și, ulterior, al unei antologii a povestirilor rămase în presa vremii (Killer in the Rain, Ballantine Books, 1972), identifică o serie de eroi care, deși poartă nume diferite, sunt avatari ai lui Marlowe: Carmady (The Man Who Liked Dogs, The Curtain, Try the Girl), Johnny Dalmas (Mandarine’s Jade, Bay City Blues, The Lady in the Lake), Ted Malvern (Guns at Cyrano’s) sau John Evans (No Crime in the Mountains)",
    "7": " Mallory apare în alte două povestiri, Blackmailers Don’t Shoot și Smart-Aleck Kill, însă, ulterior, numele acestuia avea să fie schimbat în John Dalmas Asemenea zeiţei Atena, detectivii cu pricina se născuseră, gata de luptă, din urechea tatălui-romancier, având bine întipărite în gena de celuloză trăsăturile de-acum celebre Sub numele faimos astăzi (șase plus șapte litere!), Philip Marlowe ni se înfăţișează odată cu cel dintâi roman al lui Chandler, The Big Sleep, în 1939 E o apariţie în forţă, demnă de orice scriere postvictoriană, în care descifrezi nu doar trăsăturile fizice ale protagonistului, ci și tonalitatea stilistică a aventurii ce decolează chiar sub ochii tăi: Era pe la unsprezece dimineaţa la mijlocul lui octombrie, soarele nu strălucea, iar în aerul limpede de pe dealuri plutea ameninţarea unei ploi torenţiale Purtam un costum albastru-deschis, cămașă, cravată și batistă la buzunarul de la piept, toate de culoare închisă, pantofi negri, șosete negre de lână cu baghete albastru-închis",
    "8": " Eram pus la punct, curat, bărbierit și necherchelit și nu-mi păsa dacă cineva își dădea seama Eram imaginea ideală a unui detectiv particular bine îmbrăcat Făceam o vizită unei averi de patru milioane de dolari Simplă, directă și nonșalantă, această arie de deschidere spune și destule lucruri pe care, aparent, le neagă Minuţia descrierii, grija pentru detaliul relevant, precizia conturării cadrului sugerează exact contrariul a ceea ce vocea la persoana întâi afirmase: de fapt, personajul-vorbitor este extrem de grijuliu să impună varianta dorită de el Fraza „Nu-mi păsa dacă cineva își dădea seama” intră în coliziune cu întregul paragraf în care e inclusă Doar cineva foarte atent la felul cum e perceput de către ceilalţi își dă osteneala să aștearnă un strat de informaţii atât de consistent Înainte de a se desprinde din personajele menţionate, Philip Marlowe s-a întrupat din aerul unei epoci",
    "9": " Așa cum, la sfârșitul secolului al XIX-lea, în Anglia, Arthur Conan Doyle făcuse din Sherlock Holmes un fel de dandy în răspăr, în care se împleteau „omul de știinţă și estetul”, Dashiell Hammett și Raymond Chandler, marii reformatori ai romanului popular de aventuri, au pus în personajele lor limbajul anilor ’30, „modele și chiar gusturile privind jazzul, filmul și artele deceniului și, cu siguranţă, obsesia sexualităţii” (Barzun, 2000, p 741) Că e o sexualitate agresivă, parcă desprinsă din confesiunile pacienţilor lui Freud (la Hammett), sau una difuză, reprimată, amânată, surdinizată de pudibonderiile pline de farmec ale personajului (la Chandler), e mai puţin important Important e că eroii se înfăţișau ca oameni întregi, cu dorinţe și frustrări, cu pofte și tânjiri, cu ambiţii și eșecuri Philip Marlowe este un produs al polemicii necruţătoare cu figurile emblematice ale literaturii poliţiste de până la el Nici măcar vărul său primar, Sam Spade, protagonistul lui The Maltese Falcon, al lui Hammett, nu-i seamănă prea mult: deși ambii ni se înfăţișează în dimensiunea lor cinică, Marlowe își epuizează această trăsătură de caracter la nivelul limbajului",
    "10": " Spade este o creaţie eminamente ambiguă: nu e niciodată sigur că prezenţa sa de partea legii e definitivă sau măcar autentică El servește binele oarecum întâmplător, cu un aer de primejdioasă indiferenţă În epoca romanului „dur”, el – nu Marlowe-Mallory – reface biografia și mizele gentlemanului-cambrioleur Philip Marlowe a fost distribuit, de la bun început, în rolul sarcasticului mântuit Duritatea lui e, așa cum spuneam, exclusiv una de limbaj Deși ni se înfăţișează drept un macho, e mai degrabă un încasator decât un agresor Nu are nici talentul de floretist al lui Holmes, nici pumnul greu al lui Sam Spade și nici nu recurge la trucurile prin care Hercule Poirot a rezolvat cele câteva confruntări fizice în care a fost implicat El e sortit, într-un cuvânt, să fie mai degrabă victimă decât erou Și totuși, printr-o întorsătură subtilă a întâmplărilor, Marlowe triumfă, după logica întoarsă a lumii detestabile și fascinante a Americii postbelice",
    "11": " Ceea ce a reprezentat pentru James Joyce Dublinul – orașul iubirii iraţionale și centrul paraliziei morale – reprezintă pentru Raymond Chandler Los Angeles-ul: epitomul civilizaţiei moderne, punctul de maximă luxurianţă și bogăţie, dar și sediul supremei corupţii Deși scăldat în soare ca puţine alte orașe ale lumii, Los Angeles-ul străbătut de Philip Marlowe e mai degrabă un metropolis crepuscular, expresionist, populat de fantomele unei civilizaţii violente, hrăpăreţe, imorale, total subjugată de domnia banului Marlowe atrage atenţia asupra acestei realităţi încă din primul paragraf al romanului The Big Sleep: el face o vizită nu unor oameni în carne și oase, ci unei „averi de patru milioane” Personajul ieșea din lumea tulbure a așa-numitelor pulp, reviste ieftine, dar nu neapărat post scrise Black Mask, de pildă, fusese lansată în 1920 de HL Mencken și George Jean Nathan și evoluase treptat dinspre o publicaţie cu conţinut general spre una specializată în literatură „poliţistă” – sau, mai degrabă, „detectivistică”",
    "12": " HL Mencken a fost unul dintre cei mai importanţi critici literari și comentatori politici ai vremii, iar George Jean Nathan – un foarte respectat critic de teatru Black Mask venea pe un teren sigur – cei doi conduceau Smart Set, o publicaţie ce se bucura de un succes comercial fenomenal –, astfel încât reţeta fusese îndelung verificată Când, în 1926, Joseph Shaw preia conducerea revistei, aceasta își stabilise deja profilul cunoscut în istorie Detectivul particular, ca întrupare a eroului justiţiar, se impune oarecum de la sine, dar nu cu totul întâmplător: prohibiţia reușise să compromită imaginea poliţistului, incapabil să facă faţă corupţiei aproape generalizate Masca legendară a lui Allan Pinkerton, care-și deschisese o agenţie privată de detectivi încă din 1850, crease o admiraţie durabilă: pe modelul său aveau să apară o sumedenie de detectivi particulari ce au înlocuit figurile oficiale ale poliţistului și șerifului",
    "13": " Neconstrâns de servituţile angrenajului administrativ, detectivul particular avea o libertate de mișcare întru totul convenabilă scriitorului Nelimitat de legi și regulamente, el era infinit mai atrăgător decât inspectorul de școală veche cu melon, vocabular ales și comportament previzibil Modelul detectivului „dur” și al povestirii hard-boiled se ivește la începutul anilor ’20, în povestirea Three Gun Terry a lui Carroll John Daly Cititorul va recunoaște cu ușurinţă ticurile de comportament și violenţa de limbaj și acţiune caracteristice viitorilor detectivi ai lui Hammett și Chandler Hammett a dat cel dintâi consistenţă – într-o epocă dominată de geniul propoziţiei eliptice a lui Hemingway – noului personaj Detectivul ieșit din infernul primului război mondial era un individ fără iluzii, brutal în gesturi și frust, chiar trivial, în limbaj Politeţea nu intra în setul său de valori Eroul hard-boiled gândea rapid, acţiona din instinct și vorbea pe șleau",
    "14": " Era dur din necesitate, pentru că lumea din care provenea era una lipsită de milă și prea nenorocită pentru a mai avea iluzii Era violent pentru că așa o cereau regulile jocului, chiar dacă el nu resimţea vreo plăcere în folosirea pumnului ori a pistolului Oricine a citit o pagină a lui Dashiell Hammett va recunoaște aceste caracteristici Desigur, este o pură coincidenţă că Dashiell Hammett renunţă la literatură în 1933, anul în care, împins de sărăcie, Raymond Chandler decide să-și câștige existenţa din scris Hammett se scufunda iremediabil în alcool exact când Chandler încerca din răsputeri să se elibereze de blestemul băuturii, care-l adusese la ruină Ce-i drept, Chandler n-a avut niciodată un partener de beţie de talia lui William Faulkner! În plus, scrie greu, refăcând de mai multe ori fiecare pagină, deși e dornic să impună, de la bun început, un anumit model",
    "15": " Blackmailers Don’t Shoot oferă, încă de la primele rânduri, modelul pe care avea să-l urmeze până la capăt În toate romanele și povestirile, accentul cade pe atmosferă și personaje, iar nu pe enigmă Mallory, detectivul adus de la Chicago pentru a rezolva, la Hollywood, un caz de șantaj nu numai că vorbește și se comportă precum Marlowe, dar se și îmbracă la fel: ambii poartă un powder-blue suit, semn al încercării de a aduce cu sine o anumită eleganţă în lumea străbătută cu somnambulică indiferenţă Raymond Chandler a pus în Philip Marlowe măcar o parte din frustrarea și amărăciunea care nu l-au părăsit niciodată După propria mărturisire, într-o anumită perioadă a vieţii a trăit vreme de cinci zile cu o singură farfurie de supă N-am dormit niciodată în parc, dar am fost al naibii de aproape Lucrurile astea nu m-au ucis, dar nici nu mi-au sporit dragostea faţă de omenire (Hiney, 1997, p",
    "16": " 83) Singurătatea e o trăsătură obligatorie a acestui tip de personaj, așa cum fusese și a cowboy-ului câteva decenii înainte sau a cavalerului rătăcitor în literatura picaresc-medievală Motivaţia singurătăţii diferă însă: la primii doi, ea decurge din străbaterea spaţiilor largi, în care arma și calul erau singurii aliaţi de nădejde; la Chandler, singurătatea are o conotaţie metafizică: este însăși esenţa unui nou tip uman „Singurătatea e preţul pe care Marlowe îl plătește pentru a-și păstra integritatea”, avea să scrie Robert B Parker, urmașul contemporan al liniei hard-boiled iniţiate de Hammett și Chandler E o judecată de tip mai degrabă religios decât etic Ea sugerează o perspectivă sumbră asupra relaţiilor umane, mai ales în orașul tentacular al modernităţii Integritatea înseamnă risc, dar și rezistenţă Ea mai înseamnă concentrare și disponibilitate Idealul detectivului particular întrupat de Philip Marlowe este aflarea adevărului, într-o lume în care s-a constituit o veritabilă conjuraţie pentru a-l ascunde",
    "17": " Nu e prea limpede de unde-și extrage valorile un astfel de personaj Chandler a fost extrem de parcimonios cu amănuntele privitoare la eroul său Asemenea cowboy-ului, el pare să nu aibă biografie anterioară, venind dintr-un trecut incert și deplasându-se spre o ţintă nebuloasă De fapt, acest gen de personaj consuna cu noile formule literare create de experimentele moderniste Dezintegrarea eului, mutarea accentului de pe descrierea evenimenţială pe analiza interioară, fragmentarismul proceselor psihice, fluxul conștiinţei n-au rămas achiziţii ale cercului închis al elitei „Mărcile înregistrate” Virginia Woolf sau James Joyce iradiază în direcţii neașteptate, creând epigoni chiar în zonele extrem-marginale ale literaturii Ca locuitor al nebuloasei lumi moderne, Philip Marlowe nu e întru nimic inferior personajelor Virginiei Woolf în privinţa capacităţii de autoanaliză Între el și Clarissa Dalloway, de pildă, există similitudini frapante în tehnicile memorării și în analiza a ceea ce „fluxul memoriei” aduce la suprafaţă: Mintea îmi rătăci printre valuri de false amintiri, în care păream să fac la nesfârșit același lucru, mergeam necontenit în aceleași locuri, întâlneam aceiași oameni, le spuneam aceleași cuvinte, iarăși și iarăși, dar de fiecare dată lucrurile păreau reale, ca și cum s-ar fi întâmplat cu adevărat, și încă pentru prima oară",
    "18": " Raymond Chandler a pus în eroul său multe din trăsăturile proprii, dar și destule idiosincrasii Ambii par a fi personaje fără trecut Deși biografii au reconstituit în amănunţime viaţa lui Chandler, scriitorul s-a limitat la referinţe vagi la trecutul său, ca și cum memoria – această obsesie a moderniștilor – ar fi trebuit eliminată cu violenţă Cineva remarca, plin de umor, aritmetica variabilă a vârstei lui Marlowe, așa cum apare ea în diverse romane Detectivul are treizeci și trei de ani în 1933, patruzeci și doi în 1953 și patruzeci și trei și jumătate în 1958 (Henkin, 1998) Pe de altă parte, își menţine greutatea de nouăzeci de kilograme ani în șir, ceea ce-l face extrem de atrăgător, având în vedere că măsoară un metru și optzeci și cinci De regulă, se îmbracă bine, conduce mașini decente și, în ciuda brutalităţilor de limbaj, pare destul de manierat",
    "19": " Toate acestea sunt strategii ale procesului de idealizare, firește Dar Chandler însuși pare să fi corespuns modelului atribuit eroului său Fotografiile ni-l arată drept un gentleman pe deplin integrat epocii sale, deși, adeseori, comportamentul său șoca audienţa: spre sfârșitul Marii Depresiuni, se remarca la reuniunile petroliștilor bogaţi, la care participa în virtutea obligaţiilor profesionale, printr-o agresivitate cu totul respingătoare, cauzată de cruntele și repetatele beţii: jignea fără măsură, făcea gesturi obscene, folosea un limbaj inimaginabil de vulgar, ca și cum ar fi dorit cu tot dinadinsul să stârnească repulsie Știm despre Philip Marlowe că s-a născut în nordul Californiei, la Santa Rosa, că a studiat doi ani la un colegiu din Oregon (ca și părintele său, n-a absolvit vreo facultate), după care a lucrat pentru o companie de asigurări Ulterior, a petrecut doi ani ca „investigator” la Departamentul de Poliţie din Los Angeles, dar a fost dat afară pentru indisciplină",
    "20": " Asemenea lui Chandler, a ajuns „propriul său stăpân” mai degrabă datorită circumstanţelor decât din proprie alegere „Împrejurările în care și-a pierdut slujba îmi sunt bine cunoscute”, menţionează într-o scrisoare Raymond Chandler, „dar nu pot da prea multe detalii” Păstrarea secretului face parte din arsenalul oamenilor de onoare, nu? A fi detectiv reprezintă pentru Philip Marlowe ultima șansă de a-și câștiga existenţa Așa cum, pentru Raymond Chandler, a fi scriitor a fost cel din urmă colac de salvare pe care și l-a permis Paralelismele autor-personaj pot fi spectaculoase, dar ele nu duc prea departe Relevanţa lor e limitată Autorul nu s-a proiectat întru totul în erou, care, în ciuda celor spuse mai sus, nu e sută la sută formula idealizată a propriei sale entităţi biografice Dimpotrivă, există un discret proces de ponegrire, pe care Chandler îl urmărește cu o tenacitate ce nu scapă nimănui",
    "21": " Deși definit în repetate rânduri drept un beţiv, Philip Marlowe e departe de a fi o victimă a băuturii Băutura nu slăbește nici fibra fizică, nici acuitatea psihică și nici rectitudinea morală a eroului Marlowe nu e nici mai euforic, nici mai deprimat, nici mai puţin lucid în urma ingurgitării de spirtoase Whisky-ul are asupra lui aceeași influenţă pe care o au ţigările Camel: un euforic ce nu reușește să-l binedispună Un reflex prin care încearcă să-și găsească iluzoriul echilibru Mai eficient decât băutura și fumatul pare a fi jocul de șah – și încă în forma sa cea mai stranie: jocul de unul singur E o ocupaţie compensatorie, care-l particularizează pe Marlowe între colegii de breaslă: după confruntările cu gangsterii, după ce a rezistat cu brio asalturilor femeilor fatale, detectivul își găsește echilibrul în interminabile partide de șah solitare Dialogurile șfichiuitoare, amestecul de „noroi sclipicios” și sete de îmbogăţire sunt, în deceniile de după primul război mondial, formule de existenţă cotidiană",
    "22": " Viaţa nu era, pentru mulţi americani, decât anticamera Hollywoodului: o combinaţie de vis și iluzie Literatura hard-boiled își avea, în acest context, propriul rol: cel de furnizor de noi personaje Pe latura imitării realităţii imediate, Black Mask, Dime Detective Magazine, Spicy Detective și celelalte reviste de mare tiraj au jucat un rol esenţial: ele au fixat, o dată pentru totdeauna, câteva din reperele lumii obsedate de îmbogăţire, de plăceri, violenţă și erotism Gangsterul, traficantul de alcool și arme, patronul de tripou, miliardarul îmbogăţit peste noapte (sau sărăcit cu aceeași viteză) din exploatarea petrolului, vampa, poliţistul corupt, avocatul dubios, aventurierul fără scrupule sunt nu doar modele ale povestirilor, ci și personaje din lumea reală Ei bine, în acestă lume, detectivul e omul revoltat E pionul ce nu mai acceptă regula stabilită de cei puternici El vine de undeva de jos, din straturile umile ale societăţii, dar aspiraţiile sale sunt cât se poate de înalte",
    "23": " Formula însăși a literaturii pulp e una a sărăciei, a modestiei, a scrisului „ce n-a visat niciodată la posteritate”, cum avea să spună Raymond Chandler Și totuși, singuratic și aparent fără nici o șansă de a învinge, eroul atacă frontal putregaiul social și dă sens umanităţii și valorilor acesteia În încăpăţânarea sublimă a luptei sale, detectivul pare să fie ultimul om de pe planetă care mai crede în valorile onoarei, cinstei și bunătăţii Dincolo de beţie, singurătate, duritate fizică, violenţe de limbaj (care sunt diminuate, de fapt, printr-o savantă artă a perifrazei), există o nobleţe indiscutabilă a personajului principal Deși abia schiţat, deși informaţiile despre el sunt sumare, eroul reușește să impună prin funcţia de oglindă-receptacul asumată cu dezinvoltură Marlowe își filtrează și rearanjează ideile și întâmplările în funcţie de micul, dar inflexibilul set de convingeri și experienţe Duritatea și cinismul sunt operaţii analitice, așezări și reașezări ale realităţii în cântarul codului onoarei",
    "24": " Faptul că-și omoară timpul într-un birou jalnic, „la capătul unui coridor la fel de jalnic”, pare să fie ceva trecător: o bagatelă de câteva decenii! Ce mai contează că ţi se duce viaţa când valorile tale sunt eterne?! Oricât ai încerca să eviţi postura „cavalerului fără pată și prihană”, ea se impune viguros, de la carte la carte Chandler n-a revoluţionat doar scriitura romanului poliţist și structura povestirilor; el a readus la lumină figura dominantă a literaturii medievale: a cavalerului rătăcitor, a eroului pornit în căutarea Adevărului Studiul din 1963 al lui Philip Durham a impus cu autoritate acest model, probabil inacceptabil astăzi unei lumi confiscate de dogmele corectitudinii politice Pentru că, prin Philip Marlowe, autorul reabilitează și un tip de masculinitate, de forţă virilă și de brutalitate împotriva cărora s-au ridicat în ultimele decenii voci indignate ale feminismului În ce măsură o trăsătură firească a epocii medievale poate constitui astăzi un model etic rămâne de discutat",
    "25": " Realitatea textului arată, însă, că autorul avea în vedere o asemenea perspectivă Debutul romanului The Big Sleep nu lasă loc nici unui dubiu: Holul principal al casei Sternwood era înalt de două etaje Deasupra ușilor de la intrare, destul de încăpătoare ca să îngăduie trecerea unei turme de elefanţi indieni, pe un vitraliu larg, un cavaler în armură neagră salva o doamnă legată de un pom, goală pușcă, dar acoperită decent de un păr foarte lung Cavalerul ridicase vizorul căștii ca să fie politicos și moșmondea, fără succes însă, la nodurile frânghiei cu care era legată doamna de pom Am rămas locului și mi-am spus că dacă aș fi locuit în acea casă, mai devreme sau mai târziu aveam să mă caţăr acolo să-i dau o mână de ajutor Nu părea să depună un real efort Stilul ironic al narării nu ascunde referinţa transparentă la o postură de largă răspândire în literatura medievală: personajele sunt surprinse în situaţii-clișeu, iar rolul cavalerului se impune de la sine",
    "26": " Când e vorba de literatură, sensurile sunt prelungirea intenţiilor – mărturisite sau nu, vizibile sau invizibile – ale autorului Intrarea în scenă a lui Philip Marlowe urmează așadar un protocol atent studiat În ciuda indiferenţei afișate, privirea detectivului e atrasă de ceva ce corespunde identităţii sale adânci: imaginea salvatorului Metafora lui Chandler se va verifica, de-a lungul anilor, într-o infinitate de situaţii și ipostaze: investigaţiile lui Marlowe sunt gândite asemenea unor „cruciade” urbane E de importanţă secundară faptul că eroul pare mai degrabă purtat de val decât că s-ar afla în poziţia de a controla evenimentele Chiar dacă am accepta varianta pasivităţii lui Marlowe în raport cu modelul medieval ilustrat, comparaţia nu și-ar pierde relevanţa Cruciat fără religie, cavaler disponibil (cu condiţia să i se acorde tariful zilnic „plus cheltuielile”) doar pentru „că n-am unde să mă duc”, Philip Marlowe nu ilustrează nici pe departe categoria binefăcătorului universal",
    "27": " Ocupaţiile sale favorite sunt fumatul și băutura, nu căutarea adevărului Plonjarea în aventură e, în bună măsură, rezultatul unei înlănţuiri de confuzii, de ghinioane, de conjuncturi arbitrare și nu neapărat o irepresibilă aplecare spre justiţie și echitate morală Detectivul ni se înfăţișează drept un contemplativ, prea puţin doritor să se amestece în treburile lumii Simţi, de la primele pagini, vaga nesiguranţă a celui obișnuit să piardă: un mare dezamăgit, un idealist ale cărui teorii au fost infirmate de viaţă Refugiul în alcool, brutalitatea replicilor și lipsa de entuziasm exhibată cu brutalitate îl plasează în categoria inadaptabililor Într-un alt secol, ar fi suferit, cu siguranţă, de spleen, boala celor loviţi de mal du siècle Marlowe își confecţionează, de fapt, o carapace de ursuzenie și cinism pentru a-și proteja vulnerabilitatea Un comportament de filozof din instinct, s-ar spune Numai că Philip Marlowe nu are o singură filozofie, ci filozofii",
    "28": " Cavalerul „fără pată și prihană” e, în literatura medievală, căutătorul adevărului și servitorul fervent al Doamnei Ideale În lumea lui Marlowe, prea puţine femei beneficiază de un asemenea atribut Femeile onorabile din viaţa lui sunt mai degrabă femei cuminţite, ajunse la capătul unor experienţe despre care ar prefera să nu se vorbească, și nu fiinţe angelice par excellence Faptul că majoritatea sunt distribuite în roluri apăsat negative (criminale, asasine, escroace, complice ale mafioţilor etc) ar putea alimenta acuza de misoginism adusă lui Raymond Chandler În realitate, eroul pare a fi victima unei dezamăgiri din trecut, iar faptul că vorbește atât de rar despre sine își poate avea explicaţia în frica de a nu zgândări suferinţe uitate În afara paginilor finale ale romanului Playback, nu există nici o aluzie consistentă la ideea unui mariaj al lui Marlowe – care, de altfel, mărturisise că nu vrea să se însoare pentru că „nu-i plac nevestele poliţiștilor”",
    "29": " Nici atunci, însă, nu se poate vorbi de iniţiativa lui – Marlowe e cerut de soţ, prin telefon, de la Paris, de o femeie cu care avusese o scurtă aventură cu un an și jumătate în urmă Or, femeia în chestiune nu e nici pe departe o fecioară inocentă, ci, după propria mărturisire, „bătrână și obosită”: un dublu feminin perfect al lui Marlowe Toate acestea nu anulează starea de celibat a lui Marlowe: un celibat pe cât de perpetuu, pe atât de precar „Domniţele în primejdie” nu sunt, cum spuneam, chiar personajele imaculate, ireproșabile, neajutorate din literatura tradiţională Din acest punct de vedere, romantismul și cavalerismul lui Chandler sunt cât se poate de prost plasate De aici nu rezultă că aceste trăsături sunt mai puţin reale și că n-ar face parte din profilul său psihologic și moral Faptul că idealismul sună dogit, că lumea în care trăiește respinge cu violenţă valorile vechi nu înseamnă, pentru Marlowe, nimic",
    "30": " Textele teoretice ale lui Raymond Chandler – și îndeosebi „arta sa poetică”, eseul The Simple Art of Murder – au direcţionat lecturile înspre acest fel de abordare Fără a fi un aristocrat prin naștere, Marlowe aparţine, prin aspiraţii, lumii înalte, unde codul onoarei reprezintă valoarea supremă, abstracţiunea în numele căreia se câștigă sau se pierde totul Fiecare dintre romanele lui Chandler ni-l înfăţișează pe Marlowe în ipostaze caracteristice literaturii cavalerești – o literatură a veșnicei iniţieri, a „încercărilor” la care e supus eroul și, nu în ultimul rând, a represaliilor fizice îndurate fără crâcnire, cu un fel de fatalism amuzat de sine Vânjos, energic, curajos, Philip Marlowe este însă victima unor adversari nemiloși, incapabili să respecte minimele reguli ale cavalerismului Din acest punct de vedere, el contrazice scenariul romanelor medievale, în care eroul iese învingător de fiecare dată, oricât de dificile ar fi obstacolele ce-i stau în cale",
    "31": " Marlowe nu participă decât la turniruri simbolice, ţinta sa fiind eminamente abstractă: aflarea adevărului, dezlegarea misterului, triumful onoarei O doză de idealism romantic n-a dăunat niciodată literaturii Prin Philip Marlowe, autorul s-a îngrijit să pună în pagină chiar mai mult decât era suficient Filiaţia cavaleresc-romantică n-ar explica însă enormul succes al personajului, devenit mai mult decât un simplu detectiv flegmatic, lansat – parcă în contra dorinţei sale – în căutarea aventurii și a primejdiilor cât se poate de concrete ale unei lumi dominate de stigmatul răului Există un farmec adânc al personajului, o plasmă inanalizabilă, care-i păstrează intactă capacitatea de seducţie, dincolo de intrigă și de spectaculozitatea procedeelor literare Secretul lui Marlowe constă în forţa de a-și impune propriul crez, indiferent de împrejurările în care se trezește aruncat În fiecare dintre cărţile lui Raymond Chandler există, simultan, două romane: unul construit în jurul evenimentelor violente ce solicită intervenţia lui Marlowe și celălalt al lui Marlowe însuși",
    "32": " Neîncăpând, parcă, în paginile intrigii propriu-zise, eroul solicită atenţia doar pentru sine – de unde necesitatea de a presăra paginile cărţii cu scurte capitole centrate exclusiv pe stările și frustrările eroului: radiografii ce fixează pilonii filozofiei de viaţă a unui personaj mult mai ambiguu decât ne-am fi închipuit Ironia, replica sarcastică și răceala privirii sunt arme de apărare, nu de atac John G Cawelti, autorul unui studiu comparativ al produselor așa-numitei popular culture, încearcă să dezlipească de pe Marlowe eticheta „cavalerului fără pată și prihană”, accentuând dominanta nocturnă, eluzivă a personalităţii sale El rămâne, firește, eroul purtător de zale, dar este și un cavaler retractil și ambiguu, angajat în căutarea neștiută a unui Graal ale cărui valori nu le-ar exprima niciodată în întregime (Cawelti, 1976, p 151) Trăind exclusiv într-o lume a crimei, a confruntării brutale, a păcatului, Marlowe nu se putea sustrage la nesfârșit influenţei mediului",
    "33": " Desigur, el nu se apucă de contrabandă cu whisky, dar e un constant consumator de spirtoase – ceea ce-l plasează, oricum am privi lucrurile, într-un anumit plan de contact cu lumea criminală căreia, în regimul existenţei diurne, i se opune cu violenţă În această ambiguitate, în ceea ce Gay Brewer (1989, p 4) numea „nedesăvârșirea umană a lui Marlowe” trebuie căutate sursele seducţiei exercitate de erou asupra cititorului Marlowe e, simultan, și dincolo, și dincoace, fără a face cu ochiul către degustătorul de literatură, dar și fără a mima doar că încasează pumnii adversarilor „El e nu doar centrul cărţilor, ci și al atenţiei noastre”, subliniază autorul citat, marcând un punct esenţial ce-l diferenţiază pe detectivul din deșertul californian de oricare alt mare personaj al literaturii enigmistice de până la el Oricâte amănunte din viaţa lui Sherlock Holmes evocă Arthur Conan Doyle, oricât de mult ar coborî Agatha Christie în secretele minţii lui Hercule Poirot, nici una dintre ipostazele menţionate nu are profunzimea tragică a unei meditaţii a lui Philip Marlowe într-o dimineaţă când nu e nici bine îmbrăcat, nici necherchelit și nici bărbierit – dar când ar suferi enorm să nu se observe acest lucru",
    "34": " A-l reduce la postura – nobilă, e drept – de cavaler rătăcitor aflat în căutarea adevărului înseamnă a diminua personalitatea detectivului Marlowe nu poate fi doar un cavaler, pentru că lumea în care trăiește e lipsită de cavalerism Or, confruntat cu duritatea asasinilor înrăiţi, a politicienilor corupţi și a poliţiștilor pe cât de incapabili, pe atât de cinici, el ar putea apărea, în cel mai bun caz, drept o caricatură Ceea ce nu este Ţinta lui Raymond Chandler trebuie căutată dincolo de obișnuitele scopuri ale romanului poliţist – divertismentul și, eventual, încercarea de a preda o lecţie morală Ţinta lui e metafizică Ea vizează teme abstracte precum singurătatea, deziluzia, zădărnicia, eșecul, urâtul, criza, degenerescenţa, plictisul, oroarea, alienarea, căderea, opacitatea, revolta, frica În raport cu ele, detectivul Marlowe e un „investigator” al nevăzutelor și nu al aparenţelor nemilosului univers tentacular Blocat la limita a două lumi – cea interioară și cea exterioară –, Marlowe își percepe neputinţa într-un mod ironic și tragic, în egală măsură",
    "35": " Deși aflat în slujba descoperirii adevărului, el constată, adeseori, că acesta e sordid, respingător, malign, agresiv și rapace Marlowe e, de fapt, un Don Quijote fără iluzii, un însingurat care, în absenţa lui Sancho Panza, își proiectează fantasmele pe cadranul opac al paginii de carte El este deziluzionat și din ce în ce mai înăcrit E un bărbat ce-și percepe propria bunătate ca lipsită de sens și care e cu atât mai mult el însuși cu cât eroismul i se diluează (O’Brien, 1981, p 75) Există, din acest punct de vedere, o tehnică a seducţiei pe care Chandler-Marlowe o explorează cu efecte miraculoase: plasarea personajului în situaţii dezavantajoase, surprinderea momentelor de slăbiciune, descurajare și neputinţă În astfel de împrejurări, detectivul devine un alter ego al cititorului: aura eroică se stinge, personajul hard-boiled dispare și în locul lui rămâne omul fragil, măcinat de nevroze, descurajat, a cărui ultimă armă a supravieţuirii este cinismul",
    "36": " Logica personajului e atent urmărită, astfel încât parcurgerea celor șapte romane ce-l au în prim-plan pe Philip Marlowe ne înfăţișează un erou din ce în ce mai reflexiv, tot mai îndepărtat de modelul iniţial Scufundarea în plasa obsesiilor, slăbiciunilor și nevrozelor e un proces logic, cu un crescendo poate dezamăgitor, dar perfect motivat de sleirea energiilor vitale Nu lipsa subiectelor, nu „mecanicitatea” scenariului conduce la aceste situaţii, ci devenirea interioară a eroului Limbajul este barometrul sensibil ce înregistrează toate aceste mutaţii: de la strălucirea și graţiozitatea dialogurilor din cărţile de început la amărăciunea și resemnarea din ultimele Faptul că Marlowe renunţă la atributul de căpetenie al oricărui cavaler rătăcitor – burlăcia – e semnul eșecului, nu al împlinirii Eroul rămâne un model atâta vreme cât se mișcă liber și mintea lui nu ajunge prizoniera unor obligaţii exterioare Formal, Marlowe iese învingător din toate confruntările",
    "37": " Însă acumularea decepţiilor, constatarea că trăiește într-o lume coruptă, că speranţa moare cu fiecare caz rezolvat lasă amprente de neșters asupra personalităţii sale Duritatea și sarcasmul, indiferenţa jucată și răceala ostentativă nu ascund eșecul în progresie care este viaţa detectivului Singurătatea lui Marlowe e un aliat – poate singurul –, o pavăză contra universului decăzut și ostil în care e obligat să-și ducă existenţa Deși mare parte a timpului și-l petrece în mașină, deplasându-se dintr-o zonă în alta a Los Angeles-ului, Marlowe rămâne, fundamental, un ins de interior Într-o nesfârșită poză, el fumează absent și soarbe cu indiferenţă din paharul de whisky cu gheaţă Energia lui intelectuală se consumă rezistând tentaţiilor, ofertelor, seducţiilor sau, pur și simplu, ameninţărilor Cinismul detectivului e consecinţa eforturilor epuizante de a nu se lăsa prins în malaxorul unei societăţi decăzute Spre deosebire de adversarii săi, Marlowe se știe învins dinainte",
    "38": " Titlurile cărţilor sunt, în primul rând, autoreferenţiale: The Big Sleep, Farewell, My Lovely ori The Long Goodbye vorbesc despre potenţialitatea negativă a lumii străbătute de eroul ale cărui convingeri etice sunt ameninţate în fiecare clipă Marlowe dă impresia că e capabil să se opună lumii, că, prin codul său comportamental, ar fi în stare să anuleze putreziciunea acesteia Iluzia e de scurtă durată Nici una din întâmplările prin care trece nu arată c-ar exista vreo șansă de a triumfa Nici un aliat, nici o undă de speranţă, nici un semn pozitiv nu răzbat dinspre umanitatea stridentă a orașului decăzut Înconjurat de monștri, asediat de răufăcători, tentat de femei primejdioase, Marlowe ilustrează, în fiecare dintre aventurile sale, ipostaza cavalerului neprihănit luptând cu fiara urât mirositoare ce-și regenerează la infinit capetele otrăvite Atitudinea detectivului faţă de aceste fenomene e activ-pasivă Spre deosebire de „investigatorii privaţi” ai tradiţiei britanice, care-și păstrează obiectivitatea și sângele rece chiar atunci când sunt obligaţi să-și petreacă noaptea într-o cameră plină cu cadavre, Philip Marlowe e un personaj implicat",
    "39": " Emoţionalitatea mobilizează nu doar o neașteptată energie fizică, ci și o incomensurabilă energie emoţională Fiecare caz în care e solicitat să participe devine propriul său caz Chiar dacă metodele întrebuinţate pe parcursul investigaţiei sunt rareori onorabile, la capătul drumului se află întotdeauna o soluţie onorabilă Oricât de mult ai încerca să eviţi acest cuvânt, oricât s-ar feri să-l rostească personajul însuși, onoarea este principala valoare a lumii la care visează Marlowe Poate și pentru că, rebel fără cauză, el nu se simte capabil să se adapteze viermuielii fără sens create de formidabila dezvoltare socială începută la finele secolului al XIX-lea Valorile lui Marlowe aparţin lumii vechi – individualismul protestant nu putea fi străin de componenta acut etică a comportamentului său Marlowe e moral nu doar prin educaţie, ci și din instinct: forţa lui provine din adâncul atașament faţă de aliaţi, pe care nu i-ar trăda cu nici un chip",
    "40": " Ambiguitatea unora din finalurile romanelor sau, în orice caz, omiterea multor amănunte ce provin din aducerea la lumină a adevărului decurg din contractualismul pe care Marlowe înţelege să și-l asume fără rest Răceala detectivului, spaţiul de securitate menţinut faţă de ceilalţi protagoniști provin din însuși actul care-l leagă de ei Marlowe refuză implicarea profundă, menţinându-se în limitele unei filozofii a circumspecţiei și a controlului propriei identităţi Ironia, folosirea jargonului și, în general, „atitudinea de dur al străzii” sunt încercări de a defini lumea într-un limbaj pe care-l stăpânește cu exactitate Că trecerea lui Marlowe printr-un univers ostil, ca printr-o vale a cenușii, nu rămâne fără urmă o dovedește panta nevrozelor tot mai abrupte, de la roman la roman E greu de spus că am avea de-a face cu o strategie conștientă a autorului sau că personajul a reușit să-și impună propria logică Cert este că profilul optimist-dezinhibat din paginile de început ale lui The Big Sleep nu va mai fi regăsit în nici unul din romanele ulterioare",
    "41": " În ultima creaţie chandleriană, Playback, personajul e aproape desfigurat de singurătate, descurajare și disperare Rătăcirile, reveria maladivă, exprimarea amară a frustrărilor, intrarea într-o fază a mecanicităţii pure sunt aspecte ce sar în ochi de îndată ce începi să parcurgi romanul „Am pășit ușor, fără ţintă, dar știam unde am să ajung Pentru că am ajuns întotdeauna” – iată o construcţie textuală nespecifică ultimei etape a carierei lui Marlowe Afirmaţia din final sugerează o încredere de sine pe care eroul n-o are de fapt El trăiește cu iluzia unei ţinte care a dispărut de mult Philip Marlowe nu e doar un personaj-fetiș – el este și „foaia de temperatură” luată existenţei Detectivul e un instrument de sondare a universului moral a cărui radiografie Raymond Chandler o iniţiase încă din vremea când era jurnalist Superioritatea lui Marlowe nu e doar morală, ci și intelectuală",
    "42": " Aluziile culturale, citatele atent plasate în discuţii indică un individ educat, ajuns inexplicabil în lumea borfașilor și a asasinilor Exilul e, de altfel, starea permanentă a personajului, prizonier al cenușiu-murdarului marii metropole californiene Dacă acceptăm regulile stabilite de teoreticienii literari – de pildă, cele ale lui EM Forster din Aspects of the Novel –, Philip Marlowe intră în categoria personajelor rotunde, a celor care, în decursul existenţei, prezintă o certă evoluţie psihologică E de natură secundară faptul că „evoluţia” este o „involuţie”: important e că datele iniţiale se schimbă sub presiunea evenimentelor narate Gay Brewer face o diferenţă clară între două grupuri de romane chandleriene (primele patru, The Big Sleep, Farewell, My Lovely, The High Window și The Lady in the Lake, ar constitui – din perspectiva „seninătăţii” personajului principal – etapa diurnă a creaţiei; ultimele trei, The Little Sister, The Long Goodbye și Playback – faza vesperală, a amurgului apăsător)",
    "43": " Acest lucru n-ar fi relevant pentru scrisul lui Chandler, ci pentru logica internă a personajului Posibil Numai că, în cazul romanelor invocate, linia de separare nu există Planul înclinat al evoluţiei eroului e contrabalansat de admirabila coerenţă a întregului Plăsmuindu-l pe Philip Marlowe, Raymond Chandler a acceptat să limiteze la un singur unghi de vedere și la o singură sensibilitate posibilităţile de a sonda lumea La început, în povestirile „de încălzire”, intenţia de a crea un erou „stabil” era cvasiinexistentă Frecventa schimbare a numelor protagonistului arată o slabă preocupare în acest sens Naraţiunea la persoana întâi prezintă avantajul exprimării directe, al comunicării instantanee, dar și al manipulării eficiente Marlowe era așadar un vehicul ideal pentru un tip de proză bazată pe observarea rapidă a realităţii și pe și mai rapida ei descriere Treptat, vocea devine persoană, iar naratorul se metamorfozează într-un personaj al cărui univers mental ocupă o bună parte din spaţiul naraţiunii",
    "44": " În ciuda prezenţei masive a eroului în textul ca atare, dificultatea definirii și plasării sale într-un context ferm e aproape insurmontabilă Deși conceput drept o oglindă reflectantă a spaţiului pe care-l străbate, constatăm că, încetul cu încetul, personajul își pierde din consistenţă La începuturi, Philip Marlowe avea strălucirea unui erou venit din altă lume, a unui entomolog ce descria cu un amestec de amuzament și detașare speciile bizare ce-i cădeau sub lupă Treptat, distanţa dintre el și lumea înconjurătoare se micșorează până la dispariţie Deși își păstrează până la capăt însușirile – curajul, inteligenţa, ironia –, ele trec în planul al doilea, acoperite de o irepresibilă tristeţe, de obsedantele ziduri părăginite ale clădirilor unde, tot mai des, asemenea unui păianjen, își ţese, aproape abandonat de lume, pânza inutilă Duritatea și cinismul sunt doar armura în care personajul înţelege să-și acopere fragilitatea și singurătatea structurale",
    "45": " Ca orice atribute exterioare, ele vor ceda – aproape până la dispariţie – atunci când împrejurările devin suficient de consistente pentru a ocupa o poziţie privilegiată În funcţie de acestea, personalitatea lui Marlowe poartă masca duală a exuberanţei ironice și a depresiei fără leac În ipostaza ultimă, el apare drept un individ eșuat într-o lume coruptă și care, în cele din urmă, admite acest lucru, un individ care a eșuat în prietenii și a cărui intimitate a devenit o singurătate copleșită de tăcere Faptul că umorul lui Marlowe e din ce în ce mai căznit și comparaţiile sale tot mai răsuflate nu reflectă diminuarea talentului lui Chandler, ci a încrederii lui Marlowe în capacitatea sa de a controla sau de a manevra realitatea, și de aici un semnal al pesimismului său atotcuprinzător (Brewer, 1989, p 10) Aceste observaţii își au perfectă acoperire dacă ne gândim la accesele de melancolie ale lui Marlowe din The Long Goodbye – romanul în care imaginea detectivului se fisurează inclusiv la nivel sentimental: inabordabilul, sarcasticul, cinicul Marlowe sucombă în faţa farmecului unei doamne nici măcar foarte tinere și posesoarea unei experienţe de viaţă discutabile",
    "46": " Nu doar din acest punct de vedere, „mitul cavalerului” primește o lovitură aproape mortală Eroismul lui Marlowe pare a fi doar una din formulele de menţinere în echilibru a unei sensibilităţi aproape bolnăvicioase Marea găselniţă a lui Chandler constă în păstrarea secretului privitor la această fisură mortală din identitatea adâncă a eroului Cititorul își dă seama de ea prea târziu, când și-a construit propria lui variantă, propriul portret-robot Cu această biografie și cu aceste date caracteriale, Marlowe este o întrupare a străinului, a inadaptatului, a singuraticului nu doar incapabil să se integreze, ci și adversar natural al acestui univers Fiinţă-aruncată-în-lume, el are senzitivitatea unui ecorșeu și reactivitatea unei mimoze Platoșa verbală e mânuită cu abilitate – însă doar până în clipa când devine evident că partida a fost pierdută Atunci, în singurătatea de gheţar a micului său apartament ori în recluziunea biroului prăfuit, învechit și deprimant, masca se sfâșie, durerea ţâșnește și tristeţea acoperă totul",
    "47": " Tânjirea lui Marlowe nu are un obiect precis și, prin urmare, nici soluţiile nu sunt la îndemână Alcoolul e doar o ocupaţie de tranziţie între două căderi psihice, conștientizate sau nu În ciuda acestor particularităţi, Marlowe nu intră în categoria nevroticilor care-și plâng de milă Dimpotrivă, există un apăsat sentiment al demnităţii, o formulă a manifestării onoarei ce conferă lamentourilor sale mai degrabă aerul unor meditaţii filozofice decât încercări de a regla conturile cu existenţa Relaţiile cu femeile nu depășesc limita flirtului nevinovat, chiar dacă acestea – aproape întotdeauna blonde – par dispuse să treacă barajele convenţionale fără a-și pune probleme de natură etică Marlowe preferă compania paharului cu whisky, a pipei fumegânde, a jocului de șah de unul singur și a propriilor teorii despre viaţă Ciudat este că, citite în esenţa lor, activităţile cvasimecanice ale individului singuratic alcătuiesc un univers coerent, rezistent și sigur",
    "48": " The Long Goodbye și Playback sunt, într-o măsură surprinzătoare, studii ale decăderii modelului moral întrupat de Marlowe Eșecul existenţial se răsfrânge asupra eșecului profesional, detectivul strălucitor de altădată nefiind acum decât un funcţionar aproape incompetent ce-și contemplă cu amărăciune înfrângerea Viaţa privată a eroului, micile ritualuri ce par mai degrabă manii ale unui burlac deprimat (gătirea micului dejun, operaţiunile tot mai complicate ale fierberii cafelei, plimbările fără ţintă pe malul oceanului) îl apropie însă și mai mult de cititor Chiar dacă ai început lectura cărţilor cu gândul de a urmări la lucru un cavaler infailibil, constaţi că sfârșești meditând la micile feste ale existenţei alături de un filozof dezabuzat, oarecum ridicol și confuz, obsedat de valorile metafizice ale unei existenţe ce și-a pierdut sensul Marlowe nu e decât proiecţia unei vârste a eșecurilor anunţate, agentul secret al neputinţelor ce așteaptă, după colţ, să-și pornească marșul devastator",
    "49": " Scrisorile lui Raymond Chandler conţin nenumărate afirmaţii și comentarii de natură să clarifice viziunea autorului asupra personajului Aș spune chiar că poziţiile sunt nu doar numeroase, ci și contradictorii De la perspectiva strict mercantilă („Lucrez – sau am lucrat – la un alt Marlowe, pentru că, din motive de afaceri sau profesionale, cred că insul e prea valoros ca să renunţ la el” – Chandler, 1977, p 217) până la exasperare („Problema cu personajul Marlowe este că s-a scris și s-a vorbit despre el prea mult Devine conștient de sine, încercând să se ridice la reputaţia pe care o are printre pseudointelectuali Băiatul are probleme Pe vremuri, scuipa, dădea tare din manivelă și vorbea cu tine de sus” – Ibidem, p 220), autorul se răsfaţă în a-și calomnia progenitura preferată Scrisorile, mai mult decât romanele, oferă o relativ densă armătură biografică, necesară, în opinia autorului, pentru a spori credibilitatea personajului",
    "50": " Dacă am da crezare rândurilor lui Chandler, Philip Marlowe este un cetăţean american cât se poate de real, cu o identitate de a cărei veridicitate se putea convinge oricine Epistola către DJ Ibberson este probabil cea mai amplă referinţă la viaţa detectivului – drept dovadă, ea a fost reţinută în toate antologiile importante privind „literatura confesivă” a lui Chandler (vezi, alături de Raymond Chandler Speaking, și volumele Selected Letters of Raymond Chandler ș1981ţ și The Raymond Chandler Papers ș2000ţ) Textul merită citat nu doar pentru valoarea sa – cum să-i spun? – documentară, dar și ca mostră de stil chandlerian de cea mai bună calitate (De altfel, câteva fragmente au fost deja folosite în pasajele anterioare) Valoarea lui e cu atât mai mare cu cât adresantul este un admirator englez oarecare și nu unul dintre partenerii de dialog epistolar de o viaţă ai romancierului",
    "51": " Datată 19 aprilie 1951, scrisoarea poate oricând sta, ca document programatic, alături de marele său eseu The Simple Art of Murder Prins în joc, Chandler se dezlănţuie într-un caleidoscop de revelaţii și supoziţii, în cea mai bună tradiţie a tongue-in-cheek-ului britanic: Data nașterii lui e incertă Cred c-a spus undeva că are treizeci și opt de ani, dar asta a fost cam de multișor, însă de atunci n-a mai îmbătrânit șţ Nu s-a născut în Midwest, ci într-un orășel din California, Santa Rosa, pe care o să-l găsiţi pe hartă la vreo cincizeci de mile la nord de San Francisco șţ Nu i-a menţionat niciodată pe părinţi și, după câte se pare, nu mai are nici o rudă în viaţă Dacă e necesar, acest lucru se poate remedia A urmat câţiva ani la colegiu, fie la Universitatea Oregon, la Eugene, fie la Oregon State University, la Corvallis",
    "52": " Nu știu de ce a venit în California de Sud, în afara faptului că foarte mulţi oameni vin aici, chiar dacă nu toţi rămân Pare să fi avut o experienţă ca investigator pentru o companie de asigurări, iar mai târziu ca inspector la poliţia din Los Angeles Asta nu însemna neapărat că era poliţist sau că avea dreptul să facă arestări Cunosc bine împrejurările în care și-a pierdut slujba, dar nu pot intra în amănunte Va trebui să vă mulţumiţi cu informaţia că a fost puţin prea eficace într-un timp și într-un loc unde eficacitatea era ultimul lucru dorit de șefi Are cam un metru și optzeci și cinci și aproape nouăzeci de kilograme Are păr negru, ochi căprui și expresia „destul de atrăgător” nu l-ar satisface deloc Nu cred că arată ca un dur Dar poate fi dur Dacă aș fi avut vreodată posibilitatea să aleg un actor de cinema care să-l întrupeze așa cum îl văd eu, cred că m-aș fi gândit la Cary Grant",
    "53": " Se îmbracă decent Firește că n-are prea mulţi bani de cheltuit pe îmbrăcăminte sau pe distracţii Corespondentul lui Chandler a observat și înregistrat în detaliu maniile detectivului: Aveţi perfectă dreptate în legătură cu obiceiurile lui de fumător, deși nu cred că fumează exclusiv Camel Îi place aproape orice fel de ţigară șţ Cât privește preferinţele alcoolice, aveţi dreptate, deși nu cred că preferă whisky-ul coniacului În schimb, vede în Pink Ladies, cocteilurile Honolulu și crema de mentă cu sifon o adevărată insultă Da, cafeaua și-o face singur șţ O bea cu frișcă și zahăr, nu cu lapte Uneori o bea neagră, fără zahăr Își prepară singur micul dejun, care e unul simplu, dar nu și celelalte mese ale zilei De preferinţă se scoală târziu, dar dacă e musai se scoală și devreme Ca noi toţi, nu? În privinţa jocului de șah, precizările sunt de asemenea limpezi: N-aș afirma că nivelul lui se ridică la cel al unui turneu",
    "54": " Nu știu de unde-a făcut rost de cărticica cu strategiile de joc publicată la Leipzig, dar îi place pentru că preferă metoda continentală a desenării pătratelor pe tabla de șah Dar nu știu să fie un jucător de cărţi În chestiuni mai sofisticate, răspunsurile lui Chandler sunt pline de suculenţă: Marlowe nu poate recunoaște accentul Bryn Mawr pentru că așa ceva nu există Ceea ce vrea să spună prin acea expresie se referă la un mod de a vorbi preţios Am dubii c-ar fi capabil să distingă între o mobilă veche de valoare și una contrafăcută Dar mai cred că nici foarte mulţi experţi nu sunt în stare de așa ceva, dacă imitaţiile sunt suficient de bune Las deoparte mobila edwardiană și arta prerafaelită șţ N-aș spune că în materie de parfumuri cunoștinţele lui Marlowe se opresc la Chanel 5",
    "55": " Dar și acesta e doar un simbol a ceva scump și totodată relativ accesibil Îi plac toate parfumurile ușor înţepătoare, dar nu cele greţoase sau prea exotice După cum aţi observat, el însuși e o persoană ușor înţepătoare Știe, desigur, ce e Sorbona și mai știe și unde se află Cunoaște, bineînţeles, diferenţa dintre o rumbă și un tangou și diferenţa dintre o sambă și un mambo, deși nu crede că mamboul e mai rapid ca un cal în galop Mă îndoiesc c-ar ști noul dans mambo, pentru că pare să fi apărut și să fi devenit popular doar de curând Alte preocupări artistic-distractive: Susţineţi c-ar merge des la filme și că-i displac musicalurile Trebuie să verific Ar putea fi un admirator al lui Orson Welles Posibil, mai ales atunci când Orson nu e regizoul filmelor în care joacă Obiceiurile de lectură și gusturile muzicale ale lui Marlowe sunt un mister la fel de mare pentru mine cât sunt pentru dumneavoastră și dac-aș încerca să improvizez, mi-e teamă c-aș ajunge să le confund cu propriile mele gusturi",
    "56": " Motivaţia alegerii meseriei de detectiv este și ea învăluită în aburii simplelor presupuneri: În mod clar, există momente când ar dori să nu fie detectiv, așa cum există momente când eu însumi aș dori să fiu orice altceva în afară de scriitor Detectivul particular din romane e o creatură fantasmatică, dar care se comportă și vorbește asemenea unui om în carne și oase El poate fi real în absolut toate sensurile, în afară de unul singur, și anume că în viaţa pe care o cunoaștem noi un astfel de om nu ar fi detectiv particular Lucrurile care i se întâmplă ar putea, într-adevăr, să i se întâmple, dar numai ca rezultat al unui șir cu totul deosebit de întâmplări Făcându-l detectiv particular, sari peste necesitatea de a-i justifica aventurile Spaţiul locativ al detectivului e descris și el în toate amănuntele: Unde locuiește? Pe vremea Somnului de veci și a primelor povestiri locuia într-un apartament cu o cameră, în care se găsea un pat rabatabil, genul de pat care se ridică la perete și are dedesubt o oglindă",
    "57": " Apoi s-a mutat într-un apartament similar cu acela ocupat de un personaj numit Joe Brody din Somnul de veci Ar putea fi același apartament, ar fi putut să-l obţină mai ieftin pentru că se produsese în el o crimă Cred, dar nu sunt sigur, că apartamentul se află la etajul patru Are un living în care intri direct din hol șţ Intrând pe hol dinspre living, dai pe dreapta de ușa de la baie și, continuând să mergi înainte, ajungi în dormitor Dormitorul trebuie să aibă un dulap încastrat în perete șţ Nici una din încăperi nu e foarte mare Chiria apartamentului, mobilat, trebuie să fi fost în jur de șaizeci de dolari atunci când Marlowe s-a mutat în el Dumnezeu știe cât ar costa astăzi Mi-e și groază să mă gândesc Cum o bună parte din viaţa lui Marlowe se petrece la birou, Chandler ne oferă și o descriere a acestuia: Mi se pare că biroul se află la etajul al șaselea într-o clădire cu faţa spre nord, dar geamurile biroului dau spre răsărit",
    "58": " Așa cum spuneţi, există și o cameră de primire șţ Marlowe nu are și n-a avut secretară Ar fi putut foarte ușor să se aboneze la un serviciu de mesagerii telefonice, dar nu-mi aduc aminte să fi făcut undeva vreo referire la așa ceva Și nu-mi amintesc nici ca biroul lui să aibă sticlă deasupra, dar poate am spus și asta În fine, un detectiv fără pistol e precum cowboy-ul fără cal, astfel încât aflăm și în ce constă arsenalul detectivului californian: La început a avut un pistol automat german, Luger Cred că a avut și mai multe Colturi de diverse calibre, dar nu mai mari de 0,38, iar ultima oară am auzit că are un Smith & Wesson 0,38 special, probabil cu un butoiaș de patru inch E o armă foarte puternică, deși nu cea mai puternică din cele existente și faţă de o automată are avantajul că folosește cartușe de plumb",
    "59": " Nu se blochează și nu se descarcă accidental chiar când cade pe o suprafaţă tare și e probabil la fel de eficientă ca o armă cu bătaie scurtă automată de calibrul 45 Ar funcţiona cel mai bine cu un butoiaș de șase inch, dar ar fi mai greu de purtat Toate aceste detalii fac parte din jocul de autentificare a detectivului Raymond Chandler încearcă să de-romantizeze un tip literar, să-l scoată din zodia excepţionalităţii – sau măcar a bizarului – în care s-au străduit să-l plaseze aproape toţi promotorii discursului detectivistic, începând cu americanul Allan Poe și continuând, în crescendo, cu britanicul Conan Doyle și școala cvasiparanormală a acestuia Detectivul trebuie să fie un om de rând, pentru că numai un om de rând e suficient de generos, dar și suficient de disperat pentru a face această meserie Aristocraţii, miliardarii, savanţii excentrici se pot, firește, implica într-un caz sau altul de urmărire a unui criminal, dar nu-și fac niciodată din asta o carieră",
    "60": " În orice caz, nu în viaţa reală Ca purtător de cuvânt al autorului, Philip Marlowe detestă snobismul, pentru că doar din pur spirit demonstrativ ar putea cineva să renunţe la un castel pentru a se muta în apartamentul cu o singură cameră în care-și duce zilele aproape orice detectiv care n-a intrat în combinaţii suspecte Condiţia proletară a detectivului, ideologia sa frustă, dar consistentă, refuzul oricărei forme de „estetism” și de parvenitism transpar în fiecare paragraf Acest gen de erou continuă, în linie directă, tradiţia colonizatorului, a insului brutal care nu ezită să transpire în soare pândindu-și victima, să se bată cu pumnii ori să tragă cu pistolul Firește că o doză de romantism subzistă în Philip Marlowe, în ciuda eforturilor lui Raymond Chandler de a-l pune să evolueze mai ales în situaţii dezavantajoase Expresivitatea seducătoare a detectivului provine din singurătate, din puterea de a îndura nu doar adversitatea unor inamici violenţi, ci, mai ales, propria melancolie sufocată de un cinism coroziv-înduioșător",
    "61": " Marlowe trezește simpatia pentru că e un înger căzut, un ins la final de etapă, un profet ce nu mai are nimic de profeţit: Există ceva quijotesc în misiunea lui, dar șiretenia și limba caustică îl împiedică să pară ridicol în timp ce atacă cu lancea morile de vânt Nu are nevoie de îndemnul vreunui Sancho Panza pentru a-și spune povestea și ţine locul unui intermediar între el și noi, pentru că nu e nici un geniu și nici un lunatic inspirat Cândva a fost, fără îndoială, mult mai respectabil decât a ajuns azi (Lehman, 1989, p 13) Condiţia de paria social – nu foarte diferită de aceea a lui Chandler însuși – mobilizează în erou resurse de energie pe care, altminteri, n-ar avea de ce să le scoată la iveală Ca mai toţi colegii de breaslă, Philip Marlowe e și el mereu pe drumuri, mereu în căutarea – sau evitarea – aventurii",
    "62": " El unește biografii și destine, spune istorii și descrie locuri incompatibile: de la străzile sordide de unde se recrutează actorii crimei până la palatele opulente în care trăiesc indivizi întru nimic mai respectabili decât asasinii care-i vânează Amestec de sociolog și agent sanitar, detectivul creat de Raymond Chandler este ghidul moral eșuat într-o lume instinctiv imorală E o lume labirintică, plină de secrete și de mistere al căror conţinut e preferabil să nu-l cunoști E o lume care nu miroase frumos, oricâte flacoane de Chanel 5 ai turna peste ea Crima nu este aproape niciodată un act gratuit, deși ea se înfăţișează adeseori astfel De regulă, e doar unul din vârfurile triunghiului care mai conţine și cuvintele Bani și Sex Iar când se transformă în piramidă, putem fi siguri că la vârful ei se află întotdeauna Politicul Philip Marlowe nu predă lecţii de politologie și nici nu e vreun profesor de etică pedepsit să depună muncă în slujba comunităţii",
    "63": " Este un individ care și-a pierdut iluziile – și cred că La grande illlusion, filmul din 1937 al lui Jean Renoir, e profund înrudit cu The Big Sleep, nu doar în ce privește titlul, ci și prin viziunea asupra lumii ca laborator al disperării –, dar continuă să funcţioneze după vechile coduri ale universului care supravieţuiește doar în memoria lui Marlowe nu e nici pe departe un sfânt – pentru că sfântul nu e plătit cu ziua pentru binele pe care-l face Dar nu e nici Marele Păcătos, pentru că există prea puţine semne că ar avea ceva fundamental de regretat Philip Marlowe e, în cele din urmă, un slujbaș care iubește mai mult regulile de aur ale meseriei ce par a-i fi fost impuse cu forţa decât pe oricare dintre blondele platinate întâlnite în tumultuoasa lui viaţă de singuratic înconjurat de stafii Intrarea în scenă a lui Philip Marlowe coincide cu maturizarea scriitorului",
    "64": " Ca printr-un gest magic, numele detectivului îl proiectează pe Chandler într-o lume nouă, electrocutat de forţa unei revelaţii Plămădit dintr-o altă materie decât detectivul tradiţional, Marlowe își permite să pună sub semnul întrebării însăși raţiunea de a exista a prozei poliţiste The Big Sleep, cu sfârșitul său antologic, răstoarnă o întreagă epocă de căutări maniacale ale adevărului, trimiţând în zona scepticismului ultim, a desprinderii, printr-o perspectivă metafizică, de realităţile măruntei lumi măcinate de conflicte – o lume a angoasei fără obiect și a disperării insidioase: Afară, grădinile strălucitoare păreau bântuite de stafii, ochi mici și strălucitori mă pândeau din dosul boscheţilor și parcă însăși lumina soarelui avea în ea ceva tainic șţ Ce mai contează unde zaci după ce-ai murit? Într-un puţ murdar sau într-un turn de marmură pe culmea unui deal înalt? Ești mort, dormi somnul de veci și nu-ţi mai baţi capul cu astfel de fleacuri",
    "65": " Petrolul și apa sunt la fel ca vântul și aerul Te mulţumești să dormi somnul de veci și nu-ţi mai pasă cât de oribil ai murit sau cum te-ai prăbușit Eu unul făceam parte acum din această istorie oribilă Mai mult chiar decât făcuse parte Rusty Regan Dar bătrânul nu trebuia vârât în ea Trebuia lăsat să zacă liniștit sub baldachinul patului, așteptând cu mâinile livide strânse sub cearșaf Inima îi era un murmur scurt și nesigur Gândurile îi erau cenușii ca scrumul Iar în curând și el, ca și Rusty Regan, avea să doarmă somnul de veci Atmosfera lugubră, de scepticism amar, total necaracteristică literaturii „enigmistice”, marchează o răsturnare profundă a modului de a vedea ecuaţia căutare-adevăr De regulă, romanul poliţist clasic se încheie pe un ton de exuberantă consemnare a triumfului, de jubilaţie în faţa victoriei luminii asupra întunericului",
    "66": " Niciodată, însă, autorul de romane poliţiste nu subminează, cu un negativism atât de radical, construind un anticlimax de o violenţă amuţitoare, construcţia de bază a cărţii Or, Raymond Chandler n-a părut să aibă alt interes prioritar decât reforma radicală a discursului „poliţist” Philip Marlowe nu este doar un agent privat (în sensul detectivistic al cuvântului), ci și un agent dizolvant al textului literar Biografii s-au străduit să descopere paralele între viaţa eroului și viaţa autorului Asemănările există, desigur, după cum există și deosebiri În opinia mea, ele sunt speculaţii ce nu dovedesc nimic altceva decât inevitabila proiecţie a eului profund al lui Raymond Chandler în eul social reprezentat de romanele sale Punctul în care mi se pare că o comparaţie între scriitor și personaj are relevanţă se referă la evidenta forţă de expresie dobândită de Raymond Chandler odată cu introducerea în scenă a lui Philip Marlowe",
    "67": " Ca poet, ca jurnalist, chiar ca autor de proze scurte, el nu sărise niciodată peste linia aurită a mediocrităţii The Big Sleep reprezintă, din acest punct de vedere, un Big Leap, un mare salt înainte, renunţarea la clișee, exersarea unei noi voci și propunerea unui nou ton narativ În sensul celor de mai sus, am putea vorbi de un proces de idealizare, de autoflatare la care Chandler – el însuși un singuratic și un alcoolic – recurge pentru a compensa tot mai precara stimă de sine: În Philip Marlowe, Chandler a creat o combinaţie între propriul său caracter și eroul tradiţional al povestirilor pulp La suprafaţă, Marlowe e la fel de singuratic, nesocial și autotorturant precum Chandler, dar în adâncuri zace sentimentul onoarei și simţul umorului, precum și o anume sensibilitate Scriind la persoana întâi, Chandler a putut să arate că lumea, nu o amărăciune înnăscută, l-a transformat pe Marlowe într-un singuratic și un alcoolic",
    "68": " Personajul este, prin urmare, o modalitate prin care Chandler și-ar putea explica propria recluziune excentrică (Hiney, 1997, p 102) Caracterul lui Philip Marlowe e marcat, în egală măsură, de voinţa autorului, dar și de lumea sordidă prin care își plimbă frustrările Alcoolici, drogaţi, neguţători de literatură pornografică, personaje imorale, cadavre și crime – iată orizontul la marginea căruia se ivește, în The Big Sleep, detectivul Înainte de a fi un autor de intrigi poliţiste, Raymond Chandler este un scriitor realist Fiecare dintre personajele cărţii, ca și întâmplările narate, sunt părţi ale universului tangibil și, prin urmare, reconstituite după logica discursului realist Noutatea absolută adusă de Chandler constă în firescul evocării corupţiei din California anilor ’30: până la el, scenele de violenţă sau imoralitate erau menite să șocheze După The Big Sleep, ele sunt asimilate firescului, obișnuitului, ba chiar unei noi formule de umor",
    "69": " Tonul darkly amusing subliniază acceptarea realităţii în toate ascunzișurile ei, în întreaga ei decădere și inconsistenţă Nu poate rămâne nesemnalată rezistenţa lui Marlowe la efectul corupător al mediului Lucrurile sunt cu atât mai demne de atenţie cu cât datele de primă instanţă ne-ar încuraja să vedem în cinismul detectivului o materie ușor de topit în pasta informă a corupţiei și imoralităţii Cinic, violent, greu de intimidat, el nu se deosebește tipologic de „băieţii răi” aflaţi de cealaltă parte a baricadei Ceea ce-l distinge de aceștia e persistenţa unui fel de romantism irepresibil, mai aproape de acceptarea eșecului decât de speranţa victoriei O metaforă a autolimitării, a desenării lucide a unui nou profil moral e oferită în The Big Sleep: Pe tabla de șah era o problemă cu un mat în șase mutări N-am putut-o rezolva, la fel ca multe dintre problemele mele Am întins mâna și-am mutat un cal, mi-am scos pălăria și haina și le-am aruncat unde-am apucat",
    "70": " Metafora „matului în șase mutări” îl particularizează pe Marlowe în larga familie a detectivilor Predecesorii săi erau personaje infailibile: ei puteau anticipa nu doar șase, ci șaizeci și șase de mișcări în avans ale adversarilor Ei erau, într-un sens scolastic și terestru, „profesori de psihologie” pentru care natura umană nu avea secrete Capabili să reconstituie, precum paleontologii, scheletul unui animal uriaș pornind de la un fragment de os, vechii detectivi nu trăiau niciodată în prezent, ci retrăiau scene existente deja în mintea lor plină de sertărașe burdușite cu informaţii Marlowe percepe întotdeauna realitatea de la nivelul solului Nu șase, ci chiar o simplă mișcare neașteptată îl poate dezechilibra, demonstrându-i, lui în primul rând, cât de precar, de fragil și neputincios e în încercările de a pune ordine în lume Școala detectivistică tradiţională cultivase în mod deliberat o estetică a abordării enigmei Ea corespundea, într-adevăr, rigorilor jocului de șah, logicii perfect funcţionale a împărţirii lumii în buni și răi",
    "71": " Un furt, un asasinat, un viol, o infidelitate conjugală erau acţiuni care lezau ordinea lumii, iar detectivul era taumaturgul: prin înlăturarea actului profanator, lumea își revenea la starea ei ideală Când Chandler apropie graniţele între infractori și apărătorii legii la o distanţă primejdios de mică, ordinea prestabilită se dovedește iluzorie: rezolvarea „cazului” nu constituie o reparaţie, ci constatarea, seacă, a imperfecţiunii lumii Pentru autor, jocul și puzzle-ul au fost întotdeauna elemente de rangul al doilea al compoziţiei Moartea ilustra isprăvile „normative” ale mediului criminal și nu nevinovăţia unui învinuit oarecare Ceea ce se aștepta în replică era acţiunea, nu meditaţia (Lehman, 1989, p 148) Marlowe a fost creat, așadar, pentru a ocupa un loc în tranșeele nou-săpate ale bătăliei între formulele vechi, idealist-sentimentale, și cele noi care, în ciuda aerului afișat de realismul contondent, nu resping infuziile unui romantism rezidual Atenţia acordată stilului corespunde dorinţei de a reformula întregul proiect al realismului-detectivistic, care trebuie să consiste în acţiuni plauzibile ale unor oameni plauzibili în împrejurări plauzibile, cu precizarea că plauzibilitatea e în mare parte o problemă de stil (Chandler, 1976, p",
    "72": " 35) Oricine își amintește că definiţiile realismului vorbeau de personaje „tipice” în împrejurări „tipice” Întregul efort al lui Dashiell Hammett și Raymond Chandler ar putea fi, prin urmare, circumscris acestei subtile glisări terminologice: de la „tipic” la „plauzibil” Nimic, firește, din comportamentul, din înfăţișarea, din gândirea, din evoluţia lui Marlowe nu lezează ideea de plauzibil Chiar părţile misterioase, absente, necunoscute confirmă – și nu infirmă – lecţia potenţialităţii existente în fiecare din paginile lui Raymond Chandler În ciuda nenumăratelor trimiteri la realitatea înconjurătoare, realismul propus de autor nu are baze „doctrinare” El rămâne tot unul „artistic”, ficţional, care a falsificat realitatea într-un mod mai subtil: instituind ceea ce David Lehman numea „iluzia realismului”; cu alte cuvinte, crearea unui spaţiu de manevră infinit superior constrângerilor la care fuseseră condamnaţi predecesorii Detectivul hard-boiled are nevoie de un „spaţiu vital”, de o pluralitate de „unghiuri de fugă” – într-un cuvânt, de propriul său univers",
    "73": " Indeterminarea biografică a lui Marlowe sugerează tocmai căutarea, dialogul între lumi, refuzul încremenirii într-un spaţiu perfect conturat Lumea lui Philip Marlowe nu e nici Londra ceţoasă, dar nu lipsită de farmec, a lui Sherlock Holmes și nici Parisul încremenit în aerul bonom al măruntei burghezii pariziene interbelice a lui Jules Maigret Marlowe trăiește într-o pre-metropolă, într-un Los Angeles deja misterios și tentacular, dar nu întru totul copleșitor La drept vorbind, orașul/orașele lui Philip Marlowe este/sunt, în ciuda nenumăratelor descrieri detaliate (nume de localităţi suburbane, cartiere, bulevarde, vizualizări microscopice ale străzilor și clădirilor), cu totul altceva decât o realitate geografică ușor de identificat și reconstituit Există ceva stilizat, ca în desenele nouveau-art, de lume inaccesibilă și străină, de expresivitate ieșită din însăși neputinţa de a genera sensuri Este acel Unreal City din marele poem al lui TS Eliot, „The Waste Land”, în care cadavrele încep să dea muguri",
    "74": " E un oraș a cărui violenţă provine dintr-o colcăială invizibilă de păcate vechi și ambiţii sălbatice, un oraș al lăcomiei și al disperării Orașul lui Marlowe e înfrăţit cu „Poisonville” – pronunţia voit defectuoasă a lui Personville –, din romanul Red Harvest al lui Dashiell Hammett Otrava există pretutindeni: în clădiri, în oameni, în bani E însăși esenţa acestui univers descentrat, decerebrat, devitalizat (cu ironia lui devastatoare, Jim Thompson botează cu numele Central City localitatea din romanul The Killer Inside Me – evident, din Texas!) Doar forţele maligne – asasinii, contrabandiștii, patronii de bordeluri, escrocii – posedă suficientă energie pentru a face să palpite viaţa în aceste veritabile sicrie de dimensiuni înfricoșătoare Lupta lui Marlowe cu imensa caracatiţă e, de fapt, o luptă cu spiritul metropolei moderne Raymond Chandler și-a însușit, desigur, teoriile privind malignitatea marilor conurbaţii ivite în a doua parte a secolului al XIX-lea",
    "75": " Într-o lume idilică, pastorală, în care oamenii se cunosc între ei, probabil că literatura poliţistă ar fi fost un gen exotic E nevoie de frustrările, fobiile, spaimele și, mai ales, de viteza marelui oraș modern pentru a cuprinde întreaga energie negativă secretată de personajele ivite din coșmarul spaţiilor ilimitate, dar și ale măcelurilor primului război mondial Făcând elogiul povestirilor cu detectivi, Gilbert Keith Chesterton remarca un lucru esenţial despre această varietate a literaturii de divertisment: „Este cea mai timpurie și singura formă de literatură populară în care se exprimă o anumită notă poetică a vieţii moderne” Afirmaţie surprinzătoare, dacă nu chiar șocantă Dar nu întru totul falsă Noua poezie, așa cum o scria în jurul anului 1925 generaţia lui Ezra Pound și TS Eliot, făcuse un transfer dinspre natural spre artificial, dinspre măreţia naturii înspre aceea – adeseori înspăimântătoare – a orașului",
    "76": " Or, detectivul devine un bun conducător al acestei noi sensibilităţi născute din duritate, sălbăticie, alienare sau cinism „Viaţa modernă” e una eminamente violentă, a energiei devastatoare și a morţii, a singurătăţii stelare, a crimei și păcatului The Long Goodbye oferă una dintre cele mai puternice embleme ale orașului tentacular, sucombând de propria sa otravă, frenetic și rapace, învins și muribund: Când am ajuns acasă, mi-am făcut un cocteil tare, am rămas în picioare lângă fereastra larg deschisă din living-room, sorbind din pahar și ascultând cum se înteţește traficul pe bulevard și uitându-mă la strălucirea alburie a orașului mare și turbat: lumina atârna peste umărul dealurilor între care fusese tăiat bulevardul În depărtare izbucnea și apoi se stingea plânsetul jalnic al mașinilor de poliţie sau de pompieri, care nu tac niciodată prea mult timp Douăzeci și patru de ore pe zi cineva fuge și altcineva încearcă să-l prindă",
    "77": " Acolo, în bezna nopţii a o mie de crime, erau oameni care mureau, erau mutilaţi, răniţi de geamuri sparte, turtiţi de volan sau zdrobiţi sub roţile automobilelor sau camioanelor Erau oameni bătuţi, jefuiţi, strangulaţi sau uciși, femei violate Oamenii erau flămânzi, bolnavi, plictisiţi, deznădăjduiţi din pricina singurătăţii, remușcărilor sau fricii, furioși, sălbatici, scuturaţi de friguri ori zguduiţi de suspine Un oraș care nu era mai rău decât altele, un oraș bogat, viguros și orgolios, un oraș pierdut și bătut, și plin de goliciune Toate aceste împrejurări explică de ce „conștiinţa socială” a lui Marlowe e în profundă suferinţă: ce fel de raporturi poţi dezvolta cu o lume care se destramă de îndată ce o atingi? Detectivul ar putea nici să nu aibă un nume (folosirea persoanei întâi l-ar fi putut lesne dispensa pe Chandler de povara onomastică), într-atât de exterior rămâne întregul său balet mecanic faţă de viermuiala rapacităţii ce-l înconjoară",
    "78": " În contrabalans, Marlowe este posesorul unei stricte „conștiinţe private” – de fapt, un set de reguli care-l ajută să supravieţuiască încercărilor brutale ce alcătuiesc însăși esenţa lumii în care a plonjat Prizonieratul său ţine și de un soi de magie căreia nu i se poate sustrage – așa cum, în opinia lui WH Auden, lectura romanelor poliţiste ţine mai degrabă de o vrajă bolnăvicioasă decât de arta autentică (vezi celebrul său eseu The Guilty Vicarage) Cu aceste atuuri de partea sa (or, mai degrabă, forţat de împrejurări să-și dezvolte propria sa metafizică, opusă răului fizic produs de adversari), era inevitabil ca eroul să joace, treptat, după o partitură proprie La zece ani după ivirea pe lume, gata înarmat de luptă, el începe să aibă iniţiative Chiar dacă, aparent, Chandler își critică eroul, tonul e mai degrabă unul de autoalintare, în care distingi mândria greu ascunsă faţă de succesul progeniturii",
    "79": " Observaţiile lui Chandler atrag însă atenţia asupra evoluţiei personajului, a constrângerilor la care a fost supus de-a lungul vremii Cele două imagini – a detectivului self-conscious și a individului primar, ce scuipă și vorbește printre dinţi – sunt doar partea vizibilă a unui intens proces al devenirii Când o parte din textele lui Chandler sunt serializate pentru radio, identitatea eroului se dovedește atât de flexibilă, încât devine de nerecunoscut pentru însuși părintele său spiritual: Personajul șţ are tot atâta legătură cu Philip Marlowe cât am eu cu Ursuleţul Winnie (Chandler, 1977, p 223) Ceea ce nu înseamnă că scriitorul n-a acceptat să întindă plapuma aducătoare de bani a numelui asupra povestirilor mai vechi, unde – ca să fim obiectivi până la capăt – se născuse Starea naturală a detectivului este revolta – un lucru pe care-l resimţim în fiecare dintre acţiunile sale",
    "80": " Nici nu e nevoie ca Marlowe să fie un personaj real, de vreme ce autorul s-a străduit să facă din el unul plauzibil Dacă romanele lui Chandler sunt și altceva decât piese din marele dosar al entertainment-ului prin lectură – și ele sunt, cu siguranţă –, principalul său purtător de mesaj trebuie, cu necesitate, să fie și altceva decât o mașinărie de rezolvat mistere Raymond Chandler a fost mereu atent la viaţa invizibilă a personajului și n-a obosit să prelungească, în scrisori, firele unor pulsiuni existenţiale abia sugerate în romane: Dacă a te revolta împotriva unei societăţi corupte înseamnă că ești imatur, atunci Philip Marlowe este extrem de imatur Dacă a vedea noroi acolo unde este noroi constituie un comportament social inadecvat, atunci Philip Marlowe are un comportament social inadecvat Desigur, Marlowe este un ratat, și o știe E un ratat pentru că n-are nici un sfanţ în buzunar",
    "81": " Cineva care, fără să aibă vreun handicap fizic, nu-și poate asigura o existenţă decentă este întotdeauna un ratat, și de regulă e un ratat moral (Chandler, 1977, p 232) Faptul că autorul joacă cu o asemenea seriozitate rolul de partener al eroului sugerează mai mult decât complicitatea dintre ei Marlowe are și de ce să fie apărat: evoluţia lui dinspre o stângă radical-anarhică (detectivul detestă, în The Big Sleep, și banii, și femeile) spre un conservatorism mai mult decât aurit (care-i va caracteriza viaţa în Poodle Spring) este, de fapt, evoluţia unei întregi societăţi Mândria iniţială a lui Marlowe se topește atunci când ajunge, în romanul neterminat, să conducă mașina ultraluxoasă a soţiei Absorbit în înălţimile ameţitoare ale bogăţiei, eroul își epuizează, de fapt, mesajul și rolul Știm, la capătul celor șapte romane ale lui Raymond Chandler, că domniţa legată de pom (din debutul cărţii din 1939) va rămâne pentru eternitate acolo",
    "82": " Asemenea cavalerului cu armură neagră, Marlowe a încremenit la mijlocul unor gesturi al căror simbolism devenise desuet După anii petrecuţi în deșertul californian, își însușise lecţia amară a unui cavalerism ieșit din uzanţă, ineficient și steril Philip Marlowe nu joacă, de fapt, o partitură proprie El ilustrează variatele faze prin care a trecut nihilismul lui Chandler, de la respingerea valorilor clasei de mijloc până la negarea politicului, a afacerilor și, în general, a oricăror însușiri legate de modernitate Sexualitatea însăși e descrisă în termenii unei perversiuni incontrolabile, a „decompensării” produse la întâmplare Altminteri, femeile n-au decât un rol decorativ, de plan secund – simple obiecte inanimate într-o lume a bărbaţilor Retractil și pudibond, Marlowe tânjește după o mamă protectoare și nu după o iubită Când o va găsi își va da seama că abandonase o eroare în favoarea alteia Trăind la marginea societăţii, Marlowe rămâne, totuși, un avocat al valorilor ei centrale",
    "83": " El nu se exclude nici o clipă din scenariul care domină coșmarul urban, dar încearcă să-i limiteze efectele: Eroul existenţial e definit de menţinerea speranţei în pofida certitudinii apropiatei înfrângeri El se pune adesea în solda sfidării simţului comun A-și risipi eforturile pe fleacuri îl irită pe Marlowe tot atât de mult pe cât l-ar irita abandonarea speranţei ce scânteiază în spatele eforturilor sale Singuratic, depeizat, plângându-și de milă, el se mișcă la marginea societăţii, în parte pentru a-și apăra onoarea Societatea este o ameninţare; instituţiile ei sunt conduse de oameni corupţi; căsnicia, în loc să-i ofere un refugiu, limitează libertatea eroului (Wolfe, 1985, p 62) Cilclul romanesc al lui Raymond Chandler epuizează și compromite învăţămintele cavalerești pe care părea să le îmbrăţișeze Convenţiile atât de onorabile ale Evului Mediu nu-și mai găsesc ecou în deloc brava lume nouă a modernităţii Abandonul lui Marlowe nu înseamnă nici pe departe renunţarea la idealul moral enunţat de atâtea ori",
    "84": " Pătrunderea detectivului în lumea milionarilor californieni e doar o temporară repliere Numai că, de data aceasta, cinismul nu mai e îndreptat spre lume, ci spre propria sa fragilă, dureroasă, autoanihilantă singurătate \n\nIItc \"II\" Ucigaș la Hollywoodtc \"Ucigaº la Hollywood\" \nStilul, structura și tema romanelor lui Raymond Chandler corespund răspunsului negativ la o întrebare formulată de autor în mai multe împrejurări Cel mai direct – ba chiar brutal – ea apare într-un comentariu pe marginea unui roman de Agatha Christie, And Then There Were None Întrebându-se „dacă e posibil să scrii un roman poliţist de formulă clasică absolut onest”, răspunsul cade ca un trăsnet: „Nu e” Atacul este frontal și transgresează întâmplătorul dezinteres – ca să nu spun antipatia constantă – faţă de scrierile Agathei Christie în general Chandler vorbește în numele obsesiei pentru plauzibil, adică al unui realism mai adânc decât cel bazat pe așa-zisul mimesis al realiștilor: Pentru a dobândi o intrigă complicată, falsifici pistele, temporalitatea, jocul coincidenţelor, dai drept sigure întâmplări în care probabilitatea e de cel mult cincizeci la sută",
    "85": " Pentru a obţine un asasin-surpriză, falsifici personajele, ceea ce mă scoate cel mai tare din sărite, pentru că ele mă interesează în cel mai înalt grad (Chandler, 1977, p 48) Or, pentru vârsta romanului poliţist reprezentată de generaţia hard-boiled, excesul de artificialitate și obsesia de a umili cititorul nu reprezintă o prioritate Școala britanică transformase traficul de cadavre într-o ocupaţie la fel de superficială precum jocul de cuvinte încrucișate Pentru noua direcţie, lucrurile sunt nu doar mai brutale, ci și mai lipsite de sofisticare: Hammett a scos crima din vaza veneţiană și a zvârlit-o pe alee El a redat crima acelui tip de oameni care o comit pentru anumite motive și nu doar pentru a furniza un cadavru (Chandler, 1980, p 16) Detectivul nu mai este mașina de dezlegat enigme, ci personificarea unei atitudini, exagerarea unei posibilităţi (MacShane, 1976, p 206)",
    "86": " Din nefericire, prejudecăţile publicului moștenite de la înainte-mergători funcţionează și în cazul urmașilor Deși aduce venituri serioase, deși e citită mai mult ca oricând, ficţiunea detectivistică e în continuare tratată cu dispreţ: Oricât de bine și profesionist ai scrie o poveste poliţistă, ea va fi tratată doar într-un paragraf, pe când orice evocare de mâna a patra, prost construită, batjocoritoare a vieţii culegătorilor de bumbac din Sudul profund va beneficia de o coloană și jumătate plină de respect (Chandler, 1977, p 49) Lăsând deoparte referinţa ușor rasistă și, în orice caz, yankeu-resentimentară – sau poate doar „incorectă politic” – la adresa „sudicilor”, marea problemă rămâne precaritatea estetică a majorităţii covârșitoare a romanelor poliţiste Chandler nu avea dreptate nici în privinţa prestigiului de care se bucură autorii de literatură cu detectivi Lăsându-l deoparte pe Dashiell Hammett, Chandler însuși constituie un exemplu de transcendere a spaţiului pseudocarceral în care se vede închis",
    "87": " A fost luat în serios de marii critici ai vremii (Edmund Wilson îl compară cu Graham Greene), Partisan Review, o publicaţie exclusivistă a așa-numiţilor „intelectuali newyorkezi”, vede în detectivul creat de el „un Cato al cruzimilor”, revistele Newsweek și Time se pregătesc să-i pună chipul pe copertă și să-i dedice reportaje Erau acestea semne ale marginalizării? Autorul are dreptate, însă, atunci când vede în formula povestirii detectivistice un model epuizat sau chiar compromis: autorii onorabili ar avea, în acest caz, problema de a-și ascunde apartenenţa la grupul producătorilor de texte vândute la numărul de cuvinte Senzaţională prin premisele sale, literatura poliţistă ajunge o marfă de mâna a doua, ca orice formulă de expresie unidirecţională Din nou, explicaţia lui Chandler este riguroasă și convingătoare: Povestirea poliţistă așa cum o cunosc și așa cum îmi place este o încercare nu prea încoronată de succes de a combina atributele a două tipuri de inteligenţă: inteligenţa care poate produce un puzzle gândit cu sânge rece nu poate, de regulă, furniza focul și para necesare unei scriituri vii (Chandler, 1977, p",
    "88": " 49) În principiu, lucrurile se prezintă extrem de simplu: pentru a scăpa de statutul de paria, literatura poliţistă trebuie să-și abandoneze propria identitate – adică să nu fie „poliţistă”, ci doar „literatură”! Un fel de cvadratură a cercului, din moment ce specificul acestui tip de creaţie este profund îndatorat subiectului Raymond Chandler are însă destulă ingeniozitate pentru a muta discuţia din planul în care lucrurile sunt dinainte pierdute în cel al normelor dezirabile: Atunci când o carte, orice fel de carte, atinge o anumită intensitate a performanţei artistice, ea devine literatură Acea intensitate se poate referi la stil, ton emoţional sau idee, sau la o jumătate de duzină de alte lucruri Ea poate fi și perfecţiunea controlului mișcării povestirii, asemănătoare controlului unui mare aruncător de baseball asupra mingii (Chandler, 1977, p 49) Comparaison n’est pas raison, desigur, dar strategiile retorice pot fi la fel de eficiente ca talentul pur",
    "89": " Chandler a introdus, alături de plauzibilitate, noţiunea de intensitate Nici una nu face parte din sfera propriu-zisă a esteticului, dar,‚așa cum a dovedit-o în cărţile sale, pot sta la baza acestuia El a înţeles că există în romanul poliţist o tensiune ce nu diferă cu nimic de aceea a tragediilor antice (câte scrieri ale grecilor sau latinilor nu erau centrate tocmai pe descoperirea făptuitorului unei crime?), dar și că generaţia sa – generaţia Războiului – poartă cu sine blestemul unor păcate neexpiate În plus, realităţile zugrăvite de Chandler puteau fi văzute cu ochiul liber: nevrozele, asasinii, setea de îmbogăţire erau realităţi de fiecare zi, așa cum pe vremea lui Dickens mizeria materială și abjecţia socială erau respirate odată cu aerul Nu e greu de demonstrat că Chandler a ales discursul realist – unul al plauzibilităţii, nu al reproducerii mecanice a realităţii – tocmai pentru că urmărea, în primul și în primul rând, un efect artistic",
    "90": " E o exagerare să-i plasăm cărţile în descendenţa coșmarurilor dantești (așa cum au făcut-o unii apologeţi), dar e inevitabil să constatăm încordarea din scrierile sale, efortul de a oferi un context plin de semnificaţie asasinatelor misterioase și evoluţiei detectivilor misterioși: lipsa de sens în ordine existenţială, absurditatea oricărui act criminal Răsturnată, purtând stigmatul autodistrucţiei, lumea aparent liberă și liberală în care-și plasează Chandler acţiunea romanelor este una dornică să se contemple în astfel de oglinzi devoratoare Acuzaţia că ar perverti, prin scrisul său, existenţa „culturii inteligente” sună astăzi ridicol Dar, în anii ’40, după ce Marlowe devenise deja o figură de cult, acuzaţia putea fi cât se poate de serioasă Cineva interesat de gusturile literare ale lui Chandler ar constata cât de mare era discrepanţa între ceea ce-i plăcea lui și categoria autorilor în care îl plasau admiratorii Pentru elita intelectuală a vremii, el constituia un posibil egal al unor Graham Greene sau Eugene O’Neill",
    "91": " În viziunea sa, nici una din vedetele „progresiste” nu merita vreo stimă: Chandler îi percepea în sterilitatea lor plină de resentiment, în lenea de gândire și în cultul, vag snob, vag nombrilist, pentru o realitate absurdă El nu vedea, la TS Eliot, Ezra Pound, Kafka sau la Gertrude Stein, nimic altceva decât dispreţ intelectual faţă de cititor Evident că gelozia literară juca un rol important în respingerea eforturilor de a propune un nou model literar Ce-l deranja pe Chandler era vorbăria fără sfârșit în jurul acestor personaje care acaparaseră prim-planul scenei culturale Nu mai conta că mulţi dintre ei – TS Eliot, Stephen Spender, Cyril Connolly, iar mai târziu William Faulkner, Truman Capote etc – se declaraseră admiratori înfocaţi ai romanelor „marlowiene”: un justiţiarism strâmb, inflexibil, ranchiunos înlocuiește necesara luciditate a unui autor cu merite necontestate vreodată de cineva Corespondenţa lui Chandler arată ce fel de literatură îi place și, mai ales, de ce îl preferă pe enigmaticul Ross Macdonald ultraingenioșilor moderniști din familia lui Pound sau Eliot: Ceea ce mă frapează șe vorba de romanul The Moving Target – n",
    "92": "mţ este efectul mai degrabă impenetrabil al cărţii N-ai nici un punct de care să te agăţi; iată un om ce-și dorește un public care să aprecieze povestirea poliţistă în violenţa ei primitivă și care mai vrea să fie limpede că el, ca individ, e extrem de cultivat și un personaj sofisticat (Chandler, 1977, p 54) Dacă citim cu atenţie acest fragment, constatăm că distanţa de la Ross Macdonald la TS Eliot nu poate fi foarte mare: de ce n-ar aprecia la autorul lui The Waste Land obscuritatea, din moment ce e sedus de acest lucru la propriul său ucenic? Acel nothing to hitch to nu este decât indeterminarea, fărâmiţarea, anularea temporalităţii și a formei din poetica modernistă Ceea ce-l interesează pe Chandler la alţi autori (și, prin deducţie, ceea ce încearcă să facă el însuși) e inteligenta dispunere a cuvintelor Este obligatoriu ca fraza să fie nu doar precisă, ci și neașteptată",
    "93": " Cuvintele trebuie să-ţi dea impresia că s-au întâlnit atunci pentru prima oară și că întâlnirea lor era inevitabilă Dar această stylistic misuse of language poate fi și un handicap, ba chiar mai rău: compensarea „emoţiei animale naturale”, a lipsei de bărbăţie în tratarea subiectului și a formei Iată motivul pentru care majoritatea celor care ocupă zona ficţiunii detectivistice sunt „eunuci literari”, întru nimic deosebiţi de snobii care „menţin în viaţă revistele de avangardă” Somat să dea o listă a celor mai buni scriitori de literatură poliţistă, Chandler nu e mai generos decât fusese cu pletora de experimentaliști într-ale modernismului: Agatha Christie i se pare de necitit, cu Erle Stanley Gardner e prea bun prieten ca să-și dea cu părerea, Carter Dickson e la fel ca Agatha Christie În schimb, admiră farmecul lui Philip Macdonald și abilitatea de a da citate din latină și greacă a lui Dorothy Sayers",
    "94": " Cei mai buni creatori de personaje: Elisabeth Holding (pe spaţii mici) și William Irish (însă numai dacă-l citești în mare viteză) Singurul care rezistă exigenţelor sale e Dashiell Hammett: la ce competiţie am fi asistat dacă Hammett nu s-ar fi lăsat de scris înainte ca părintele lui Marlowe să se apuce, nu-i așa? Marele handicap al celor care se aventurează pe tărâmul ficţiunii detectivistice constă în precaritatea instrumentelor de luptă: cei care știu să scrie nu sunt capabili să construiască o intrigă, cei care se pricep la meșteșugul edificiului „poliţist” scriu prost Se pare că acest neajuns nu a fost surmontat nici până în ziua de azi: ai impresia că indivizii inteligenţi sau ingenioși au fost deposedaţi de cea mai vagă urmă de talent, pe când talentaţii îţi dau senzaţia că nu sunt capabili să stea pe picioarele proprii Meditând la toate aceste lucruri, Chandler constată că până și denumirea genului căruia i s-a consacrat suferă de inconsecvenţă, precaritate și debilitate conceptuală: Romanul (sau povestirea) detectivistic(ă) sugerează că ar fi vorba mai ales de factori fizici și senzoriali, că descoperirea, organizarea, elucidarea sunt valori ce funcţionează în sine",
    "95": " Acest fel de povestire își derivă interesul dintr-un proces, dintr-o tehnică de a folosi personajul cât se poate de bine și emoţiile, cât se poate de puţin Cea mai mare parte a cărţilor de acest gen sunt, într-un fel sau altul, frauduloase, dar atunci când nu sunt, avem de-a face cu formula clasică și avem tot dreptul să folosim termenul literatură detectivistică (Chandler, 1977, pp 56-57) Nici termenul mystery nu e mai fericit, pentru că reduce scrierea la dezlegarea unei enigme Cât despre novel of suspense sau inverted detection tale și alte variante ale aceleiași formule lipsite de originalitate (psycho-thriller, novel of murder, chase), nu fac decât să-i întărească mentalitatea de exilat într-o lume de o înspăimântătoare sărăcie conceptuală Mare parte a corespondenţei lui Chandler e dedicată analizei amănunţite a identităţii literaturii poliţiste Revolta ţâfnoasă împotriva celor care văd în el un scriitor ce evoluează mult sub posibilităţile sale nu e deloc fondată",
    "96": " Excepţiile de la regulă nu motivează ridicarea indignată a sprâncenei și nici potopul de ironii revărsate în direcţia celor care-i sugerează să scrie și „cărţi serioase”, din moment ce e atât de talentat Comparaţiile pe care le face pe acest subiect își au hazul lor, dar nimic mai mult decât atât: Probabil că i-ai insulta remarcând că prăpastia dintre un roman poliţist bun și cel mai bun roman serios al ultimilor zece ani aproape că nu există dacă o compari cu prăpastia dintre romanul serios și orice bucată reprezentativă a literaturii antice din secolul al IV-lea îHr (Chandler, 1977, p 58) Mult mai rezonabil e, însă, atunci când pune în discuţie condiţiile necesare nașterii unei arte viguroase În același loc, el nuanţează: Nu poţi avea artă fără un gust public și nu poţi avea un gust public fără un simţ al stilului și al calităţii întregii structuri",
    "97": " În mod straniu, acest simţ al stilului pare să aibă puţin de-a face cu rafinamentul sau chiar cu umanismul Cu alte cuvinte, ne mutăm dintr-un cerc vicios în altul, dintr-o neputinţă în alta și dintr-o frustrare de natură profesională într-una profund, confuz existenţială Cei care vorbesc despre „moștenirea lui Chandler” (și, implicit, a lui Hammett) amintesc o sumă de trăsături ce trimit, direct sau indirect, la ideea de stil: aceasta a fost direcţia, obsesia și principalul motiv de mândrie al scriitorilor menţionaţi Termenul trebuie înţeles în sensul cel mai larg posibil, ca formulă de restructurare, reinventare, simplificare și adâncire a demersului literar, pornind de la elementele contextuale la cele efectiv tehnice: Ingredientele necesare includ un cadru urban, o mânuire specific americană a limbajului, hotărârea de a folosi parcimonios dialogul și de a fi laconic în descrieri, în maniera lui Hemingway; trebuie să existe o interacţiune între ameninţare și umor negru, cu conștiinţa faptului că acestea se vor potenţa reciproc",
    "98": " șţ Ceea ce rezultă nu este un mesaj, ci o atitudine, un fel de a fi, ales de protagonist, care îi definește esenţa și îi dă posibilitatea să-și influenţeze destinul (Lehman, 1989, p 150) Esenţială este, cred, constatarea că accentul s-a mutat de pe transmiterea mesajului spre impunerea viziunii: în centrul acţiunii nu se află căutarea făptașului, ci explicarea motivelor comportamentului său infracţional David Lehman se grăbește să specifice că prin cuvântul attitude trebuie să înţelegem, de fapt, bad attitude, adică un amestec de insolenţă și ostilitate caracteristice în cel mai înalt grad personajelor „Furia morală” se exprimă, în cazul lor, prin adoptarea unei ironii devastatoare, a unei agresivităţi pe care trucul retoric preferat – comparaţia – o face simpatică Argoul, expresiile „tari”, abordarea francă, cel mai adesea ireverenţioasă, razzle-dazzle-ul lumii interlope și, mai ales, o sintaxă perfect controlată, fragmentată și strunită cu autoritate sunt atuuri la care Chandler n-a renunţat niciodată",
    "99": " Dacă Hammett a fost maestrul absolut al persoanei a treia (adică a omniscienţei auctoriale ce controlează nu doar lumea exterioară, ci și interiorul, psihicul personajelor), Chandler riscă totul pe cartea autolimitării, presupusă de convenţiile persoanei întâi Parcurgând, cronologic, povestirile și apoi romanele lui Raymond Chandler, constaţi că toate aceste strategii nu provin din pura alegere a autorului care, chipurile, ar fi avut de ales între mai multe formule stilistico-ideologice Ele sunt cerute de text, impuse chiar, cu o anumită brutalitate, de indeterminarea morală a lumii descrise Stilul se naște, literalmente, din logica povestirii, din criteriile plauzibilităţii și intensităţii emoţionale după care se construiește întregul edificiu narativ Hiperbola e frecvent aruncată la bătaie, ca modalitate de subliniere a vastităţii proiectului de însănătoșire morală Citind corespondenţa lui Chandler, ești uimit cât de puţin îl satisface genul căruia a ajuns să-i consacre întreaga sa energie Deși citește cu creionul în mână (sau tocmai de aceea!), arareori se întâmplă să-l încânte vreo carte",
    "100": " Erle Stanley Gardner îi e prieten prea apropiat, așa că sentimentele s-ar putea să-i obnubileze obiectivitatea Despre Peter Cheyney notează că e amuzant, dar nu mai mult de atât Pe Ross Macdonald îl prizează cu încântare, dar din nou lucrurile sunt explicabile: rareori s-a văzut un ucenic mai dornic să imite modelul magistrului Margaret Millar, soţia lui Ross, îi place din motive la fel de evidente După cum îi place și spectaculozitatea lui Austin Freeman Sau felul în care-și construiește personajele Elisabeth Sanxay Holding Dar toate astea nu anulează insatisfacţia de adâncime provocată de absenţa unui mystery făcut după toate regulile artei Suspansul, dialogul sprinţar, decorativismul și ideologia au distrus tot ce fusese bun în tradiţia inaugurată de Hammett și continuată, cu atâta modestie, de Chandler Pierderea „formei”, mutarea accentului pe „lucruri neesenţiale” reprezintă bolile mortale ale ficţiunii detectivistice de după al doilea război mondial, iar un supravieţuitor al lumii vechi nu poate accepta așa ceva în ruptul capului",
    "101": " Luciditatea îi permite să constate că formula propusă de el trebuie oferită cu multă precauţie, pentru a nu șoca un cititor obișnuit cu stereotipurile fixate de câteva generaţii de autori Chandler știe că marea bătălie se dă în jurul ideii de stil, dar mai știe că el trebuie impus pe nesimţite Atunci când lucrurile se petrec cu brutalitate (exemplul ales de Chandler este cel al lui Eric Ambler), eșecul vine de la sine Dacă tot ai ales să scrii despre lucruri misterioase, e preferabil să fii și tu puţin misterios: Nu e vorba doar de faptul că Ambler acceptă să pară prea intelectual, cât de faptul că lasă să se vadă clar că este într-adevăr astfel (Chandler, 1977, p 61) Perfect adevărat: bătălia pentru nou necesită nu doar strategii ale seducţiei, ci și formule de mascare a adevăratelor intenţii Într-un studiu agresiv, pompos-ideologizat, dar nu lipsit de subtilitate, hrănit cu poncifele „corectitudinii politice”, Peter Wolfe insistă asupra „ambivalenţei” lui Raymond Chandler: „conștiinţa socială” s-ar întâlni, în scrierile sale, cu o accentuată dominantă psihanalitică",
    "102": " Absenţa tatălui, imaginarele pulsaţii homoerotice, machismul agresiv și alte speculaţii mai mult sau mai puţin dubioase slăbesc credibilitatea demersului – spre paguba exegeţilor viitori, obligaţi să digere altminteri indigerabilele jerbe lezat-feministe ale lui Wolfe O ambivalenţă există, însă, în creaţia lui Chandler: a tradiţiei și a reformei Autorul e un păstrător al vechiului model (întotdeauna trebuie să existe un cadavru, un motiv, un detectiv și o soluţie), dar nu și al vechii retorici Nu sunt sigur că Raymond Chandler „a eșuat”, cum susţine Peter Wolfe („Margins of the Mean Streets”, în Wolfe, 1985), din cauza „amalgamului de sintaxă engleză și vocabular american” sau a precarităţii construcţiei cărţilor Nici vorbă de așa ceva: ca mulţi „academici” lipsiţi de umor, Peter Wolfe a luat ad litteram toate mărturisirile scriitorului analizat, fără a-și mai da silinţa să verifice adevărul spuselor sale Transformate în probe ale tezei pe care se căznea s-o demonstreze, propoziţiile de acest gen n-au o valoare mai mare decât aceea a unei discuţii lipsite de miză: a lua drept literă de lege confesiunile autorului ce-și face cunoscute, în timp ce scrie, dubiile privitoare la rezultatul final e pură, dar și vicioasă naivitate",
    "103": " Faptul că Raymond Chandler și-a „canibalizat” câteva dintre povestiri, integrându-le, ulterior, în romane, nu înseamnă, nici pe departe, că metoda sa constă în a scrie niște scene „și apoi a încerca să le bage în poveste” (Wolfe, 1985, p 57) Dimpotrivă E suficient să-i parcurgi cărţile pentru a admira perfecta muzicalitate a construcţiei și inegalabila artă a potrivirii cuvintelor A-i reproșa lucruri care nu ţin de intenţiile sale înseamnă a te deda la inutile răfuieli cu un scriitor care a contribuit la „democratizarea” genurilor literare mai mult decât au făcut-o mii de practicieni ai rigorii știinţifice, a căror morgă era depășită doar de propria lor incompetenţă și nulitate Editori ingenioși au extras din corespondenţa, articolele, interviurile sau eseurile lui Chandler suficient material pentru a compune o artă poetică perfect articulată Deși întinsă pe o perioadă de jumătate de secol (dacă luăm în considerare primele și nesemnificativele intervenţii publicistice din 1911, până la eseurile, substanţiale, din ultimii ani ai vieţii), obsesia scrisului, a preciziei exprimării, a acurateţei stilistice e la fel de acută în primele, ca și în ultimele texte",
    "104": " Chandler nu acceptă pentru romanul detectivistic rolul de rudă săracă, de moștenitor umil al unei tradiţii precare, pentru care mecanicitatea formulelor, reproducerea modelului eficient, dar inexpresiv, ocupă prim-planul scrisului Format la școala postvictoriană a respectului faţă de cuvânt, el cere eleganţă, precizie, expresivitate și, mai ales, o anumită respectabilitate știinţifică Aceasta e conferită doar de uzul „pe scară largă”, de confirmarea venită din partea realităţii În mod surprinzător, Chandler nu visează la transplantul pe sol american a elegantei engleze britanice – cum poate ne-am aștepta, având în vedere anii de formare petrecuţi în Anglia Analiza comparată a englezei britanice și a celei americane – așa cum o întâlnim în textul spiritual intitulat „Notes (Very Brief Please) on English and American Style” (Chandler, 2000, pp 35-38) – nu e, însă, aceea a unui „grămătic”, ci a cuiva interesat de mentalitatea exprimată, influenţată și trădată de limbaj",
    "105": " Aerul de aparentă obiectivitate, faptul că avantajele sunt mai puţine decât dezavantajele nu trebuie să inducă în eroare: Chandler a pus degetul pe câteva puncte esenţiale, care demonstrează, implicit, de ce invazia romanului poliţist american a scos în evidenţă precaritatea stilistică, uscăciunea lingvistică și infantilismul cultural al literaturii detectivistice britanice: din cauza absenţei legăturii organice dintre limbaj și conţinut Solemnitatea, eleganţa, conotaţia socială a englezei împiedică desăvârșita conectare a temei la uneltele lingvistice Prima – și esenţiala – constatare a lui Raymond Chandler privește o subtilitate neobservată decât de un practician al scrisului: fluiditatea Engleza americană e o limbă la fel de maleabilă ca engleza din vremea lui Shakespeare, un idiom de o versatilitate desăvârșită, care acceptă cu ușurinţă cuvinte noi, sensuri noi pentru cuvinte vechi, împrumutând după bunul-plac și cu ușurinţă din practica altor limbi (Chandler, 2000, p 35) Într-adevăr, capacitatea de a compune și recompune cuvintele (în stilul germanei) a devenit una dintre cele mai productive modalităţi de îmbogăţire lexicală",
    "106": " Dacă engleza britanică se păstrează într-un conservatorism gelos pe propria-i identitate, varietatea americană nu respinge nici un fel de intruziune Chandler nu se sfiește – parcă pentru a ilustra această particularitate – să introducă în text citate în limbi străine (sugestiv este dialogul din The Little Sister, în care fatala Miss Gonzales îl descrie, vorbind la telefon, pe Marlowe în următorii termeni, flatanţi pentru orice bărbat: Muy simpático Muy guapo también Con cojones) Raymond Chandler își construiește argumentaţia în funcţie de interesele practice și nu în absolutul realităţii lingvistice Fără să o spună direct, el ne dezvăluie strategia adoptată în propriul scris, unghiul de atac și anexare a limbajului în funcţie de ceea ce urmărește în fond Faptul că limba vorbită în Lumea Nouă a ajuns ea însăși o expresie a democraţiei e dovedită de suprași subtonurile ei, netranspuse într-un anume tip convenţional de subtilitate care reprezintă, de fapt, un limbaj de clasă",
    "107": " Dacă există cu adevărat, ele au un impact profund (Chandler, 2000, p 35) Aceste afirmaţii se traduc în libertatea de a lăsa personajele să se definească prin limbaj, prin subiectivitatea nezăgăzuită a comportamentului și a capacităţii de a-și explica acţiunile prin cuvinte Unul dintre avantajele englezei americane – privit tot din unghiul pragmatismului scriitoricesc – se referă la ușurinţa încorporării clișeelor Particularităţile de limbaj, dar și formulele gata construite constituie o bogăţie idiomatică de pe urma căreia un operator inteligent poate extrage beneficii enorme De altfel, puţine dintre personajele lui Chandler nu posedă un jargon de uz personal – când nu sunt victime ale propriilor ticuri de vorbire Ca să rămân la exemplul de mai sus, domnișoara Gonzales își presară discursul cu vocabula amigo, a cărei funcţie este una clar autoreferenţială și nu direct comunicativă: modul insidios-superior în care este introdusă în discuţie vorbește despre insolenţa, dar și despre confuzia în care plutește personajul: „Ești sigur că ai clișeele, amigo?”",
    "108": " De importanţă primordială pentru a asigura originalitatea noii formule este și o altă constatare: prin metamorfozele suferite în urma transplantului în altă lume, engleza de peste ocean are un impact cu precădere senzaţional și nu intelectual Ea exprimă mai degrabă lucruri experimentate decât idei (Chandler, 2000, p 35) Personal, nu sunt foarte convins că lucrurile stau chiar așa cum le prezintă Chandler Este o evidenţă faptul că, intrată în uzul unor indivizi a căror trăsătură de căpătâi era pragmatismul și refuzul brutal al sofisticării, engleza secolelor al XVII-lea și al XVIII-lea a prins o crustă greu penetrabilă Dar asta nu înseamnă că și-a pierdut întru totul permeabilitatea la abstracţiune sau la subtilităţile gândului exprimat metaforic Aș spune că, dimpotrivă, Raymond Chandler a salvat de la dispariţie tocmai aceste trăsături, oferindu-le o pregnanţă și o putere de expresie ce-și păstrează, peste decenii, întreaga forţă",
    "109": " Exemplele pot fi găsite parcurgând aproape orice pagină a romanelor sale: Încăperea avea acel miros vag, lipsit de suflet, nici mizer, dar nici curat, nu tocmai omenesc, pe care îl au de obicei încăperile de acest fel (Chandler, The High Window) Refuz al ideii? Negare a gândirii? Nici vorbă de așa ceva Aș spune, mai degrabă, că prin concentarea pe comunicare, prin scurtarea drumului de la concept la imagine se produce accelerarea și nu diminuarea sensului dorit de autor Chandler mai degrabă își ia precauţii decât instituie legi Visează la o limbă de maximă eficienţă fără a renunţa la ambiguităţile sursei originale Faptul că romanele sale privilegiază scurtele descrieri (things experienced, „lucruri trăite”) nu înseamnă că dincolo de ele nu găsești foarte curând și lujerul fragil al ideii Cred, de asemenea, că Raymond Chandler poetizează puţin atunci când vede intenţie de a crea expresivitate acolo unde nu e decât practică a comunicării și exerciţiu cât se poate de direct de a impune o viziune asupra realităţii: Este o limbă a masei, în același sens în care jargonul baseballului a fost născut de jucătorii de baseball",
    "110": " Cu alte cuvinte, e un limbaj plăsmuit de scriitori pentru a exprima lucruri delicate, dar care să fie totodată accesibil oamenilor cu o educaţie superficială Nu este o creștere naturală, așa cum le place să gândească scriitorilor săi proletari Comparată cu ceea ce are mai bun, engleza a ajuns la un stadiu alexandrin de formalism și decădere (Chandler, 2000, p 35) Lăsând deoparte inerentele contradicţii – într-un rând, engleza americană ar reprezenta dezvoltarea nezăgăzuită, într-un spaţiu al permisivităţii absolute, al răsădirii spectaculoase într-o altă matcă socială, în altul, „creșterea” ei ar fi artificială! –, merită reţinută, din perspectiva întrebuinţării în întreaga literatură hard-boiled, ideea preluării limbii de către o nouă categorie de scriitori: „proletarii” Cuvântul se referă la o situaţie inedită: cei ce o ilustrează sunt un grup de autori care-și concep meseria în termenii unui contract cantitativ Obiceiul de a fi plătiţi la cuvânt (o invenţie a secolului al XIX-lea) s-a păstrat ca regulă pentru „pălmașii” care alimentau din greu insaţiabilele reviste de povestiri detectivistice",
    "111": " Chandler însuși menţionează frecvent, obsesiv, cifrele și datele, ca într-o competiţie a inspiraţiei și rezistenţei fizice la masa de scris: Dacă aș mai putea scrie 12000 de cuvinte, aș avea o variantă încheiată a cărţii șţ Și totuși, până la sfârșitul lui septembrie, ar trebui să existe ceva la care să strâmbi din foarte politicosul tău nas E mai degrabă un talmeș-balmeș de vreo 75000 de cuvinte, dar probabil o să tai 5000 sau mai multe Voi avea nevoie de o lună ca să-i dau o formă (Chandler, 1981, p 9) Sintagma „limbaj de masă” are și ea o accepţiune cât se poate de specială: autorul o vede ca făcând parte din categoria „limbajelor profesionale”, a slang-ului care a acoperit, încetul cu încetul, moștenirea a ceea ce se numea, cu deferenţă și tandreţe, „King’s (Queen’s) English” Obsedaţi de comunicarea instantanee – foamea de texte a revistelor deja menţionate, de la Black Mask și Dime Detective Magazine la Spicy Detective, era insaţiabilă, acestea trăind sub regimul urgenţei absolute –, obligându-l pe cititor nu să citească, ci să devoreze povestirea, editorii găsiseră cea mai bună metodă de a lărgi sfera lecturii cât se poate de jos pe scara socială",
    "112": " O engleză formală, plină de volutele adeseori preţioase ale unui rafinament inaccesibil, n-avea în nici un caz sorţi de izbândă în faţa americanului de rând care lucra pământul, își administra băcănia ori construia mașini în fabricile domnului Ford Raymond Chandler insinuează, totuși, că una dintre ţintele scriitorului trebuie să rămână transmiterea lucrurilor „delicate” (în engleză, cuvântul înseamnă și „gingaș”, dar acoperă și semnificaţia lui „sofisticat”) Or, acest aspect intră în directă coliziune cu orizontul fatalmente limitat al destinatarilor de primă instanţă ai literaturii poliţiste E posibil ca o minoritate să fi căutat și satisfacţii estetice în povestea elucidării unui mister Majoritatea, însă, erau pe deplin satisfăcuţi cu derularea mărgelelor lucitoare ale jocului, ale înscenării și exhibării pline de mândrie a soluţiei Contradicţia – și drama – fundamentală a textelor teoretice ale lui Raymond Chandler (și, probabil, o dramă a scrisului său în general) provine din faptul că a ridicat, de la bun început, ștacheta la înălţimi inaccesibile cititorului său „natural”",
    "113": " Preocuparea cvasiobsesivă de a stabili norme, de a identifica filiaţii și, într-un cuvânt, de a oferi onorabilitate unui gen căruia nu-i era străină prostituţia (adică remunerarea pe baze cuantificabile contabilicește) trădează o proastă așezare în raportul cu îndeletnicirea de pe urma căreia își asigura existenţa Așa se explică lipsa evidentă de simpatie pe care i-o trezesc majoritatea promotorilor literaturii poliţiste Cele câteva excepţii – toate din familia de spirit a lui Dashiell Hammett – nu fac decât să confirme regula: Chandler a trăit aventura romanului poliţist ca pe o aventură a literaturii înalte intrate într-o fază de decădere În fond, nu aceeași era situaţia rafinatei engleze ajunse pe continentul lui Columb? Contraponderea la argumentele în favoarea englezei americane ca limbă ideală pentru literatura hard-boiled (fără s-o spună direct, Chandler trece totul prin filiera propriei implicări ca autor) este, poate, mai puţin importantă, dar nu mai puţin sugestivă",
    "114": " În oglindă, romancierul vorbește despre neajunsurile întâmpinate atunci când, folosind expresivul idiom, se lovește de bariera expresivităţii excesive ori, dimpotrivă, a construcţiilor lingvistice deja uzate Fie că e vorba de sloganuri, de excesele limbajului argotic (care „te zgârie la ureche, chiar și atunci când e proaspăt” (Chandler, 2000, p 36), de tocirea sensurilor prin abuz, Chandler deplânge situaţia în care se află, de fapt, el însuși Discutabile sunt, însă, alte afirmaţii, care vizează spectrul mai larg al oricărei limbi în relaţia ei cu evoluţia culturală generală Nu doar engleza americană, dar nici una dintre limbile vii nu devine „conștientă” de procesul la care asistă Cauzele sunt multiple („prăbușirea sistemului de educaţie clasic” fiind doar o catastrofă ce se repetă periodic în toate societăţile) și nu influenţează decât într-o mică măsură creatorul Acesta, se știe, e „vorbit” de limbă exact în măsura în care, la rându-i, „vorbește” o limbă anume",
    "115": " Că aceasta sau alte cauze transformă americana într-un idiom ill-at-ease e neîndoielnic Numai că astfel de întâmplări pot să-l descurajeze, descalifice ori victimizeze pe scriitorul nepregătit pentru meserie Dus de avântul retoric, Raymond Chandler amestecă în chip greu digerabil criteriile Una e să vorbești despre bogăţia ori sărăcia lexicului, despre inevitabila sa tocire, și cu totul alta este să invoci elemente de psiholingvistică sau de percepţie sociologică a relaţiei cititorului cu textul literar Aducerea în discuţie a lui Hemingway, admirat pentru subtilitatea jocului său faux naïf cu uneltele lingvistice, arată în ce măsură chiar un analist lucid poate deveni victima propriilor aprehensiuni Tocmai existenţa unui Hemingway (și, la rigoare, a unui Chandler!) demonstrează că „slăbiciunea” stilului nu este o fatalitate, ci o posibilă răsplată pentru creatorul excepţional Urcând și coborând pe acest versant al „neajunsului de a vorbi americana”, Chandler începe o hărţuială ce nu duce, evident, la nimic",
    "116": " Oricâtă dreptate ar avea ca regulă generală, excepţiile – numeroase – îl contrazic Pericolele semnalate sunt tot atât de valabile privite de pe celălalt mal al Atlanticului și e posibil ca dintr-o similară exasperare să fi ieșit experimentele moderniste ce i-au avut drept vârf de lance pe Joyce și Virginia Woolf Aducerea la același numitor a autorilor nu numai că nu e dezirabilă, dar nu e nici posibilă Adevăraţii creatori nu sunt interșanjabili, nici măcar atunci când aparţin aceleiași școli Doar individualitatea, doar unicitatea ne fac să vorbim despre literatură sau artă Prin aplatizare și uniformizare – așa cum s-a încercat prin câteva experienţe politico-istorice – nu se ajunge nicăieri Decât, firește, la distrugerea creaţiei În cele din urmă, Raymond Chandler vede o soluţie: reapropierea englezei americane de cea britanică Altminteri, frumoasa limbă în care a scris Shakespeare s-ar putea contamina de un bolnăvicios alexandrinism ori, mai rău, ar transforma întreaga lume anglo-saxonă într-o populaţie de „ţărănoi” (boors)",
    "117": " Deși ordinea e inversă (limba decade prin proastă folosire și nu individul regresează prin uzul unei limbi insuficient de subtile), această judecată are, la nivelul gândirii globale a lui Raymond Chandler, o indubitabilă îndreptăţire Ceea ce s-a produs prin literatura sa e o încercare de a regândi limbajul nu în termenii mijloacelor de comunicare, ci în formula unei investigaţii analitice Personajele, întâmplările, ideile își au, fiecare, propriul limbaj Pentru a le recunoaște, ele nu trebuie să fie neapărat flexibile, dar e obligatoriu să fie simple Importanţa gramaticii, subliniată apăsat în mai multe rânduri, nu stă nici pe departe sub semnul pedanteriei unui conservator limitat la o sumă de stereotipii ieșite din uz Dimpotrivă, vorbind despre respectarea setului de reguli – unele absurde, altele inutile –, Chandler atacă o anumită formă a simplităţii: aceea agresivă, care se suprapune perfect prostiei Simplitatea înseamnă directeţe, însă această din urmă ipostază, când se asociază cu precaritatea lingvistică, înseamnă și prostie: Americanilor, având cea mai complexă civilizaţie a lumii, încă le place să gândească despre ei înșiși că ar fi niște oameni simpli",
    "118": " Cu alte cuvinte, încă le place să creadă că autorul de benzi desenate e un meseriaș mai bun decât Leonardo – doar pentru că e un artist al benzii desenate, iar banda desenată este pentru oameni simpli (Chandler, 2000, p 37) Dacă lucrurile ar sta astfel, împrejurarea că Chandler însuși a ales să se exprime în una dintre cele mai directe modalităţi artistice ar constitui un grav compromis Faptul că știe exact cui se adresează, că încearcă să atragă niște oameni civilizaţi, dar nu culţi, nu-l plasează într-o postură tocmai favorabilă Dacă am lua consideraţiile de acest fel în litera, nu în spiritul lor, Raymond Chandler ar apărea drept unul dintre marii manipulatori din spaţiul literelor americane Din fericire, lucrurile nu stau așa Autorul vorbește în numele suferinţei de a fi obligat să scrie într-un moment și într-o cultură în care stilul dominant era lipsit de „cadenţă”, de ritm interior, de rotunjimea organică a marii arte: Fără ritm, stilul este lipsit de armonie",
    "119": " Este ca un flaut care cântă solitar, un lucru incomplet, foarte eficient sau foarte stupid, în funcţie de situaţie – și totuși ceva incomplet (Chandler, 2000, p 37) Moștenitor al tradiţiei ajunse la epuizare, Chandler se dedă unei revolte sterile, conștient că nu poate schimba cu nimic lucrurile Stilul „utilitarian” și „esenţialmente vulgar” al culturii americane împiedică producerea unor opere de artă demne de respect Pentru a crea valoare în America trebuie, susţine autorul, să ai o identitate complexă – identitate de „cosmopolit”! Doar ei, „cosmopoliţii”, corciţii cultural, beneficiarii „gustului european” pot garanta succesul unei întreprinderi valoroase Ajunși în acest punct, înţelegem subtilitatea demersului chandlerian: luând-o pe ocolite, dinspre aparent obiectivele constrângeri impuse de limbaj, el atinge substanţa gândului de la care a pornit E, poate, și o oarecare naivitate a afirmării identităţii europene, care-l particularizează în lumea „proletarilor”, a unei presupuse aristocraţii spirituale provenite din accesul privilegiat la „marea cultură” britanică",
    "120": " Indirect, cu o delicateţe, în fond, de admirat, Chandler atrage atenţia asupra propriei identităţi culturale și propriului stil Am insistat asupra acestor meditaţii ale autorului nu pentru că ele ar fi extrem de relevante pentru scrisul ca atare al lui Raymond Chandler, ci pentru că ne indică un anumit temperament scormonitor, niciodată mulţumit de rezultatul muncii sale Într-o scrisoare din 1947, el recunoaște deschis această trăsătură: Una dintre particularităţile și problemele mele ca scriitor este că nu renunţ la nimic Nu pot trece cu vederea faptul că am avut un motiv, un simţământ pentru a-l scrie, pentru a începe să scriu, și să fiu al naibii dacă n-am să-i dau de capăt (Chandler, 1977, p 75) Amestecul de febrilitate și perfecţionism, de nerăbdare și detașare circumscriu un spaţiu al nevrozelor arareori dominate Chandler scrie dus de firul naraţiunii, din aproape în aproape, nesigur și orbecăind într-un labirint în care – paradoxal sau nu – limba e singurul său aliat, singura certitudine într-un proces ce din afară pare un joc geometric, iar din interior se relevă a fi o zbatere alchimică: „O poveste bună nu poate fi fărâmiţată; ea trebuie distilată”",
    "121": " Fără să tragă concluzii, Chandler a dobândit câteva avantaje din faptul că nu s-a aventurat în scrierea cărţilor fără a-și lua inclusiv precauţii ce ni-l înfăţișează într-o lumină destul de puţin simpatică Limbajul e decisiv, dar nu pentru motivele invocate mai sus, ci pentru construirea acelui indefinibil abur, insesizabil și inimitabil, numit stil Dacă în subsolurile sale limba engleză e victima construcţiilor lingvistice seci de la reuniunile cluburilor Rotary, ramificaţiile superioare pot conduce la crearea a ceea ce constituie „cel mai durabil lucru în scris: stilul” Firește, va trebui să plătească pentru asta, va avea de înfruntat adversari și rezistenţe Dar va beneficia, pe termen lung, de avantajele acestei încăpăţânări născute din speranţă și credinţă în superioritatea textului literar: Agentul tău literar va strâmba din nas, editorul va înţelege greșit și va fi nevoie de oameni de care nici n-ai auzit pentru a-i convinge încetul cu încetul că scriitorul care-și lasă amprenta personală asupra scrisului e unul rentabil",
    "122": " El n-o poate face încercând, pentru că stilul la care mă gândesc e o proiecţie a personalităţii și trebuie să existe deja o personalitate pe care s-o poţi proiecta (Chandler, 1977, p 75) Deși romanele lui Raymond Chandler îţi lasă, la lectură, impresia cursivităţii dezinhibate, a lejerităţii voioase și a transparenţei, percepţia nu e motivată de felul în care scrie: căznit, cu mari întreruperi, cu un consum nervos disproporţionat, chinuit de coșmaruri, de sărăcie, de nefericire Faptul că, în decursul anilor, a locuit în peste o sută de locuinţe spune ceva despre neașezarea adâncă a fiinţei sale Însoţit de Cissy Pascal, soţia lui mult mai în vârstă, și de Taki, faimoasa pisică persană, neagră ca tăciunele, Chandler a ilustrat el însuși figura cavalerului rătăcitor Chiar dacă aventurile sale se desfășurau între cei patru pereţi ai clădirilor prin care a trecut vijelios, există, în mod evident, o sete de necunoscut, de nemărginit",
    "123": " Abia în 1946 se stabilește în casa din La Jolla, unde avea să rămână până la sfârșitul zilelor Pe lângă lupta propriu-zisă cu dificultatea de a scrie, cu acuzaţiile de tot felul (la începutul anilor ’50, un diplomat american, Howard Hunt, îl acuză de „autoplagiat”), pe lângă timpul pierdut în ocupaţii complementare (scenariile pentru studiourile de la Hollywood, articolele pentru reviste, precum și o intensă corespondenţă, mai ales după 1940), o bună parte din energia intelectuală a lui Chandler e absorbită de meditaţiile asupra romanului poliţist Lucru rar, dar nu cu totul neobișnuit în mediul autorilor de ficţiune detectivistică La Chandler, evadarea în spaţiul speculaţiei teoretice semnifica și rezolvarea unei chestiuni de identitate: oricâtă dezinvoltură ar fi arătat în raport cu genul abordat, el știa că există forme literare infinit superioare Compunând seria de texte teoretice privind identitatea romanului poliţist, Chandler încerca, de fapt, să confere o aură nobiliară unui gen sortit consumului „de masă”",
    "124": " Textele sale „teoretice” au un neașteptat aer de seriozitate, în ciuda faptului că, de regulă, autorul se autopercepe într-un registru ironic, asemănător celui din romane Scriind despre sine, Chandler nu abandonează aerul sarcastic, șarja caustică și vivacitatea parodică Prezentându-se drept un erou de roman („Sunt exact ca personajele din cărţile mele”), autoflatându-se la modul bășcălios („Sunt foarte frumos, am un fizic puternic și îmi schimb cămașa în fiecare luni dimineaţă”), el reușește un portret plin de farmec, bazat pe figura retorică a hiberbolei – o hiberbolă în ton minor însă: Am prieteni în toate păturile sociale Unii sunt extrem de educaţi, alţii vorbesc precum Darryl Zanuck Am pe birou paisprezece telefoane, inclusiv linii directe cu New York, Londra, Paris, Roma și Santa Rosa Dulapul cu dosare dă într-un foarte confortabil bar portabil, iar barmanul, care stă pe raftul de jos, e un pitic pe care-l cheamă Harry Cohn",
    "125": " Sunt un fumător înrăit și, după cum am chef, fumez tutun, marijuana, mătase de porumb sau frunze uscate de ceai Fac multe cercetări, îndeosebi în apartamentele blondelor înalte Îmi adun materialele în diverse feluri, dar metoda mea favorită (cunoscută uneori sub numele de sistemul Jerry Wald) constă în a cotrobăi după orele de lucru prin sertarele altor scriitori De vreo douăzeci de ani sunt în vârstă de treizeci și opt de ani Nu mă dau mare, dar sunt al naibii de primejdios cu un prosop umed Dar, mai presus de orice, cred că arma mea preferată e bancnota de douăzeci de dolari În timpul liber, colecţionez elefanţi (Chandler, 1981, p 258) Luându-se peste picior, Chandler face, de fapt, un exerciţiu în care-și include și personajul Amestecul de nonșalanţă, agresivitate de tip macho și de vorbire în dodii nu e cu totul rupt de realităţile lumii în care trăia: cele trei nume menţionate aparţin unor bine-cunoscuţi directori de studiouri de la Hollywood (Zanuck și Cohn) și unui faimos producător și scenarist, finanţator, între altele, al unor filme clasice precum Key Largo, The Glass Menagerie, The Long, Hot Summer, Let’s Make Love etc",
    "126": " (Wald) Discreta răfuială cu aceștia trebuie citită în termenii conflictului cu lumea hollywoodiană, pe care avea s-o descrie în eseul „Writers in Hollywood” (1945) Ca și textele teoretice, notaţiile din scrisori sunt parte a aceluiași proces de „înnobilare” a romanului poliţist, o formulă literară care, înainte de a fi viabilă, trebuie încartiruită în zona regulilor precise și a legilor „artei înalte” Textul din 1949 „Casual Notes on the Mystery Novel” este o punere în pagină cât se poate de contrastantă cu tonul și atitudinea generale ale autorului Cam în aceeași perioadă, protestează – cu delicată, dar nu totală ipocrizie – când editorul Hamish Hamilton îi trimite un exemplar „special copertat” al cărţii The Little Sister: „Nu cred că operele mele merită coperte speciale” Poate nu cărţile lui, dar cu siguranţă Cartea Poliţistă Ideală pe care se străduie s-o descrie ca într-un nou Decalog al unei lumi născute pentru a fi populate cu detectivi",
    "127": " Faptul că „poruncile” sunt chiar zece, lor adăugându-li-se încă șase, precum zilele în care a fost zidită lumea, nu e lipsit de importanţă pentru cel ce urmărește cu orice preţ o simbolistică înaltă În ce-l privește pe Chandler, sunt sigur că el urmărea doar trasarea unei direcţii ferme în lumea haotică a prozei poliţiste Primul precept are în vedere credibilitatea/plauzibilitatea: la ambele capete, în premisă și în deznodământ, proza „detectivistică” trebuie să prezinte o aderenţă perfectă la realitate, înfăţișând „acţiuni plauzibile ale unor oameni plauzibili în împrejurări plauzibile” (Chandler, 1977, p 63) Dacă am lua în considerare și propoziţia următoare („Plauzibilitatea e în mare parte o problemă de stil”), am putea spune că linia clasicist-realistă, născută odată cu poetica lui Boileau, n-a fost nicicând dorită cu mai multă ardoare Faimoasele recomandări ale autorului Artei poetice vin ca o mănușă în sprijinul plauzibilităţii chandleriene: Surtout qu’en vos écrits, la langue révérée/ Dans vos plus grands excès, vous soit toujours sacrée",
    "128": "/ En vain vous me frappez d’un son mélodieux,/ Si le terme est impropre, ou le tour vicieux;/ Mon esprit n’admet point un pompeux barbarisme,/ Ni d’un vers ampoulé l’orgueilleux solécisme („Respectul pentru limbă voi pururi să-l aveţi/ Chiar dacă-n mari excese ar fi ca să cădeţi/ Zadarnic îi daţi frazei un ton melodios,/ Când vorba nu-i la locu-i, e versul vicios/ Și mintea nu admite pomposul barbarism,/ Nici versul care-nchide semeţul solecism” – Nicolas Boileau, Arta poetică, ESPLA, București, 1957, p 36, trad Ionel Marinescu) În felul acesta, romanul se pune la adăpost de așa-numitele finaluri-capcană (trick-endings) sau povestiri în cerc închis (closed circle), unde deznodământul nu decurge din logica povestirii, ci din dorinţa autorului de a-l lua prin surprindere pe cititor: făptașul e, în acest tip de romane, cel asupra căruia planează cele mai mici suspiciuni Dezavantajul este că astfel de trucuri nu conving pe nimeni",
    "129": " Dar și mai puţin recomandabil e, în viziunea lui Chandler, un scenariu precum cel al Crimei din Orient Expres În ciuda ingeniozităţii autoarei, construcţia se acoperă de ridicol, pentru că ar fi fost nevoie de sincronizarea unui șir atât de lung de întâmplări, încât doar niște naivi ar putea să le accepte Ceea ce îi lipsește romanului Agathei Christie e, desigur, plauzibilitatea, acea forţă inefabilă care este „un efect, nu un fapt” Ea definește un stil și susţine o reputaţie Din acest motiv, un scriitor va urmări un model care în mâinile cuiva mai puţin artist ar părea pur și simplu prostesc (Chandler, 1977, p 63) Una dintre marile obsesii ale acestui autor cu o multitudine de meserii practicate mai degrabă la inspiraţie (jurnalist, poet, funcţionar militar, soldat, om de afaceri dat afară din cauza beţiilor) o constituie profesionalismul Oricine se aventurează în zona prozei poliţiste trebuie să aibă, susţine el, un perfect control al meseriei",
    "130": " Cu alte cuvinte, să fie stăpânul „metodelor crimei” și al „metodelor detectivistice” Amatorismul, improvizaţia, încercarea de a înșela cititorul sunt fatale Recuzita autorului de romane poliţiste trebuie să fie alcătuită exclusiv din elemente la îndemâna oricărui individ Întâmplătorul, accidentalul, improbabilul trebuie eliminate cu energie, ca elemente parazitare ale unei construcţii bazate pe logică și plauzibilitate și nu pe libertatea de a fantasma a autorului A nu se apela la otrăvuri fantastice sau efecte nelalocul lor, cum ar fi moartea din cauza unor doze nepotrivite de medicament etc A nu se folosi pistoale cu amortizor (nu funcţionează, deoarece încărcătorul și ţeava nu sunt unite), nici șerpi care se caţără pe parâme (Ibidem) – iată câteva interdicţii ce anulează o întreagă tradiţie a povestirii poliţiste britanice, sedusă frecvent de astfel de soluţii exotice ori greu realizabile din punct de vedere tehnic Conan Doyle ar fi avut toate motivele să se simtă insultat de pretenţiile iconoclastului american, de vreme ce el nu s-a sfiit să populeze pagini întregi cu astfel de subterfugii (aluziile lui Chandler la The Sign of Four și The Adventure of the Speckled Band sunt cât se poate de transparente)",
    "131": " Aceste interdicţii au în vedere stabilirea unor puncte de start egale pentru cititor și scriitor Generaţia începutului de secol era încă prizoniera ambiţiei de a-l epata pe consumatorul de literatură, de a-i oferi spectacole de prestidigitaţie și nu șanse egale cu ale detectivului La Raymond Chandler, cititorul și scriitorul ajung la locul crimei în același timp Nimic nu e trucat, nimic nu e ţinut ascuns în mânecă ori păstrat pentru inevitabilul deznodământ triumfător Procedural, romanul poliţist hard-boiled este ruda mai violentă a „teatrului sărac” din anii ’60 și verișorul îndepărtat al parabolelor dramatice japoneze: la fel ca în reprezentaţiile No sau Kabuki, important nu e ce se vede, important e ceea ce ochiul versat al detectivului întrezărește dincolo de informaţiile aflate la îndemâna oricui Importanţa personajului învestit cu funcţia de a rezolva misterul – fie el poliţist, detectiv particular sau simplu amator – rămâne primordială",
    "132": " Acesta trebuie scos, însă, din chingile sufocante ale artificialităţii Sherlock Holmes, Hercule Poirot, Lord Peter Wimsey (din romanele lui Dorothy L Sayers) sau Miss Marple nu erau, în fond, decât niște vehicule lipsite de autonomie estetică: anexe convenţionale născute din voinţa de a domina a scriitorilor Pe cât de infailibili, pe atât de antipatici, aceștia sunt simple mecanisme de proliferare a unui model cultural în care jocurile enigmistice își disputau întâietatea cu agonia exigentei proze realiste Suprasaturaţi de evenimente cotidiene și de mărunte mutaţii de mentalitate, cititorii se acomodaseră perfect acestui gen de literatură, în care cel mai previzibil lucru era tocmai imprevizibilul! Ţinuta ridicolă a lui Sherlock Holmes, ale cărui accesorii obligatorii erau pipa, lupa și pelerina, bastonul de unchieș inofensiv și pălăria tare ale lui Hercule Poirot, plăcerea de a colecţiona incunabule a lui Peter Winsey (numele lui întreg e Lord Peter Death Bredon Wimsey!) sunt pure elemente de decor",
    "133": " Detectivul lui Chandler e decupat din realitate și nu extras din serele cu aer rarefiat ale splendidelor edificii de stil victorian Ca poliţist de carieră, trebuie să se poarte ca un poliţist și să aibă înzestrarea mentală și fizică potrivită cu slujba sa Dacă e investigator particular sau amator, el trebuie să aibă destulă rutină poliţistă pentru a nu se face de râs (Chandler, 1977, p 63) Departe de a se conforma acestor cerinţe, detectivii generaţiei anterioare își cultivau excepţionalitatea – ba chiar excentricitatea – cu un aer de antipatică superioritate: ei n-aveau nimic de învăţat de la poliţiști, trataţi cu un dispreţ suveran și obligaţi să accepte soluţiile lor extrase din fundul unor ţilindri produși parcă de Houdini, maestrul magiilor extraordinare ale funambulescului fin-de-siècle Dacă predecesorii acordau prea puţină importanţă psihologiei cititorului – în fond, de pe la 1700 până în zorii modernităţii, am avut cam un singur tip de cititor: credul, sentimental, participativ, gata să se identifice cu personajul și tribulaţiile sale –, Chandler subliniază importanţa diferenţei culturale: Povestirea poliţistă trebuie să ţină cont de nivelul cultural al cititorilor săi: ceea ce era acceptabil la Sherlock Holmes nu este acceptabil la Sayers, la Christie sau la Carter Dickson (Chandler, 1977, p",
    "134": " 63) Până la el, nici un autor de proză „detectivistică” nu a subliniat cu asemenea fermitate importanţa adresantului Nu e doar o formă de politeţe, ci și una de perfectă cunoaștere a strategiilor de seducere a cititorului Nemaiavând la dispoziţie vehiculul presei de mare tiraj, romanul poliţist al anilor ’30-’40 trebuia să-și cucerească publicul mergând în întâmpinarea acestuia Al treilea punct al Notelor trimite din nou la poetica discursului realist Romanul poliţist trebuie să fie realist în ceea ce privește personajul, decorul și atmosfera Trebuie să fie un roman despre oameni reali într-o lume reală (Ibidem) Dar asta nu înseamnă că autorul nu poate picura puţină fantezie, chiar dacă ea îngreunează textul romanului Orice îndepărtare de „premisa de bază” trebuie corectată prin respectarea „literală” a consecinţelor ce decurg din ea Probabil aici se află explicaţia slabului interes al majorităţii autorilor de literatură poliţistă privind construcţia interioară a personajelor, adică motivarea psihologică a comportamentului acestora",
    "135": " Dintre variatele metode de a construi armătura stilistică a personajului (de la „metoda subiectivă a pătrunderii în gândurile și emoţiile” acestuia, la „metoda obiectivă sau dramatică, ca pe o scenă, adică prin înfăţișarea, comportamentul, vorbirea și acţiunea protagonistului”), Chandler preferă „istoria de caz”, născută din așa-numitul „stil documentar” Nu e vorba de o ierarhizare anume a metodelor, ci de găsirea celei mai potrivite dintre ele Or, e evident că într-o povestire „care încearcă să fie la fel de factuală și neemoţională precum un raport oficial” (Chandler, 1977, p 64), modalitatea convenabilă este aceea a definirii personajului simultan cu istorisirea în care e implicat Un element important în strategia gândită de Raymond Chandler îl constituie disjungerea valorii povestirii de valoarea misterului Firește, creaţia e un tot, însă naraţiunea trebuie să stea pe propriile picioare dacă scriitorul are ambiţia de a fi ceva mai mult decât un autor de texte perisabile",
    "136": " Or, un roman poliţist se recitește – când se recitește! – pentru calitatea „scriiturii” și abia în al doilea rând pentru ingeniozitatea rezolvării enigmei Povestirile poliţiste care rezistă peste ani au, invariabil, calităţile ficţiunii de calitate șţ Este necesară o mare îndemânare tehnică pentru a compensa precaritatea stilului, deși trucul s-a mai folosit uneori, mai ales în Anglia – notează, pe bună dreptate, autorul (Chandler, 1977, p 64) Stilul bate misterul, cum s-ar spune Concentrându-se pe latura compoziţională a mystery-ului, Chandler atrage atenţia asupra unei cerinţe de căpetenie: simplitatea structurii Arborescenţa, excrescenţele dramatice inutile, suprapopularea cu personaje și întâmplări dăunează în cel mai înalt grad prestigiului povestirii poliţiste Pistele false își au rolul doar atunci când pot fi explicate în funcţie de logica generală a textului Altminteri, în viziunea autorului, deznodământul ideal este cel în care totul este clarificat printr-o acţiune scurtă, fulgerătoare (Ibidem)",
    "137": " Cu alte cuvinte, povestirea ideală e aceea care admite existenţa, în corpul său natural, a unei secvenţe artificiale: secvenţa rezolvării enigmei Observăm, din aproape în aproape, că mystery-ul e alcătuit din două părţi distincte ce trebuie tratate în mod diferit: pe de o parte, „textul crimei”, adică punerea acesteia în scenă și urmărirea implicaţiilor sale, iar pe de altă parte, „textul deznodământului” Atât primul, cât și al doilea trebuie să respecte cerinţa energic formulată de Chandler: să posede acea „simplitate esenţială” care să confere avantajul explicării depline a fiecărui segment aflat iniţial în umbra sau penumbra elementului central al cărţii – crima Oarecum surprinzătoare este îngăduinţa arătată de Raymond Chandler părţii „explicative” din orice roman poliţist: Explicaţia nu trebuie să fie scurtă (cu excepţia celei din filme) și adesea ea nici nu poate fi astfel Important este ca ea să fie interesantă în sine, să fie ceva pe care cititorul este nerăbdător să-l audă, nu o poveste nouă, cu o suită de personaje noi târâte acolo doar ca să justifice o intrigă fără cap și coadă (Chandler, 1977, p",
    "138": " 64) Acceptarea fără rezerve a unei fracturi între partea propriu-zis „literară” și cea de „enigmistică” a ficţiunii detectivistice explică succesul imens al atâtor autori lipsiţi în mod evident de cel mai neînsemnat talent literar Singurul lucru pe care-l mai poate face scriitorul e să impună anumite restricţii părţii ce privește rezolvarea misterului Cu alte cuvinte, Raymond Chandler pretinde ca regula aplicată de scriitor să aibă în vedere absolut toate palierele creaţiei sale În tot ce întreprinde, creatorul ideal de literatură poliţistă e obligat să acorde șanse egale cititorului: nu are dreptul să-i ascundă nimic din ceea ce știe el însuși Singurul pericol în acest proces de administrare a adevărului e să desfizi atât inteligenţa, cât și bunul-gust Nimic mai dificil, într-adevăr, decât să oferi explicaţii raţionale: Dacă spui destul pentru a-l satisface pe cititorul prost, vei fi spus destul și cât să-l înfurii pe cel inteligent, dar asta nu face decât să atragă atenţia asupra dilemei esenţiale a scriitorului de romane poliţiste – și anume faptul că acest gen de roman trebuie să farmece un procent reprezentativ al publicului cititor și că nu ai cum să-i atragi pe toţi cu aceleași trucuri (Chandler, 1977, pp",
    "139": " 64-65) Chestiunea gustului public se ivește din nou: varietatea năucitoare a cititorilor îngreunează, dincolo de orice posibilitate de control, manevrele scriitorului în raport cu propriile strategii de cucerire Chiar dacă materia aleasă presupune rigoare, luciditate și decizie, în practică, autorul de romane poliţiste rămâne în zona potenţialităţii și abstractului Problema raportării corecte la cititor în faza cea mai vulnerabilă a discursului artistic – și anume, când acesta se transformă din „text al intrigii” în „text al enigmei” – este, după cum însuși Chandler recunoaște, insolubilă Primejdia de a spune prea mult este la fel de reală ca și aceea de a spune prea puţin Opţiunea lui Chandler s-a dovedit, și din acest punct de vedere, fericită: el a mizat cu toată forţa talentului pe sporirea valorii estetice a textului, lăsându-l pe detectivul Marlowe pradă ezitărilor sale între metafizică și diegesis! Observaţiile lui Raymond Chandler privitoare la ficţiunea poliţistă depășesc limitele comentariului pur literar",
    "140": " Egoismul tradiţional al scriitorului e pus între paranteze, fiind înlocuit cu o privire circulară adresată spaţiului mai îndepărtat, al receptării Cine citește povestea? Ce strategii de captare e obligat să dezvolte scriitorul? Cât de adânc trebuie să fie misterul? E bine să-i oferi cititorului toate indiciile ori să-i ascunzi o parte din ele? Să-i preţuiești inteligenţa ori să-ţi baţi joc, cu cinism, de ea? Întrebările de acest fel – sugerate de notele lui Chandler – arată că până și în textele neliterare scriitorul nu se putea desprinde de obiceiul de a „investiga” realitatea Devine tot mai limpede că, pentru Chandler, „calitatea misterului” este parte a „calităţii estetice” a scriiturii Prin „calitate”, el înţelege permeabilitate, dar și consistenţă: orice om de inteligenţă medie ar trebui să cadă – fie și temporar – în capcana întinsă de autor Atragerea în cursă nu se poate, însă, produce oricum: onestitatea rămâne un pilon de rezistenţă al întregului edificiu",
    "141": " Chandler nu agreează formulele arogante, caracteristice maeștrilor suspense-ului, ce-și fac un titlu de glorie din a menţine până la capăt chepengul deasupra misterului Drept argument, el notează că unele dintre cele mai bune povestiri detectivistice scrise vreodată nu-l induc în eroare până la capăt pe cititorul inteligent (de pildă, cele ale lui Austin Freeman) (Chandler, 1977, p 65) O nouă disociere, obligatorie, forează și mai adânc în magma colcăitoare a substanţei din care autorul de romane poliţiste încearcă să plămădească universul „A ghici” numele criminalului nu înseamnă mai nimic dacă nu ești capabil „să-ţi justifici ghicitul printr-un raţionament” (Ibidem) Cu alte cuvinte, lectura romanului poliţist presupune substituirea scriitorului, reconstruirea, din perspectiva unui autor extern, a ţesăturii de cuvinte, de senzaţii și imaginar Simplul fapt de a fi descoperit soluţia nu are nici o valoare Actul lecturii devine, necesarmente, unul participativ, interactiv, bazat pe convenţia conform căreia cititorul e un semen al autorului și nu un adversar ireductibil al acestuia",
    "142": " Acest parteneriat nu trebuie, însă, redus la o simplă și seacă negociere între parteneri egali în subtilitate Strategia autorului conţine, instinctiv, un spaţiu de manevră invizibil pentru cititor Enigma trebuie, la un moment dat, fisurată Dacă misterul nu poate fi dezlegat pe parcursul lecturii, fie și doar pe mici porţiuni, el riscă să rămână un corp străin, parte a unei farse cu gust sălciu O minimă prudenţă te îndeamnă să nu-l umilești pe cititor, ci să-l stimulezi să intre în sfera de complicităţi și inevitabil amuzament stârnit de orice triumf al spiritului raţional asupra încifrării realităţii Invocarea lui R Austin Freeman drept posibil model pentru știinţa destrămării treptate a misterului nu e întâmplătoare Încă de prin 1907, Freeman a lansat un gen de povestire poliţistă – avându-l drept erou pe seducătorul dr Thorndyke – ce contrasta puternic cu direcţia auster-dominatoare a lui Conan Doyle",
    "143": " Freeman lasă indiciile crimei la vedere, mizând pe inteligenţa cititorului În realitate, el doar mimează cooperarea, deoarece povestirea e concepută asemenea unei rachete cu mai multe trepte Invitat să ajute la desprinderea uneia, cititorul se găsește atras pe o pistă nouă, unde rezolvarea problemei anterioare nu-l ajută aproape deloc Deși, de regulă, factorul declanșator îl constituie o singură crimă, pe parcurs detectivul poate fi implicat într-o sumedenie de intrigi colaterale Dar ele nu îngreunează mersul anchetei, acel iter criminis de care vorbesc juriștii, ci acţionează asemenea unui diluant: distruge crusta impenetrabilă a enigmei, îngăduind participarea subiectivităţii cititorului la marele festin final Nu e însă necesar și nici dezirabil să-l duci de nas până la capăt pe adevăratul iubitor de literatură poliţistă Un mister pe jumătate ghicit e mai seducător decât unul în care cititorul rătăcește în plină beznă – notează Chandler (1977, p",
    "144": " 65) El știe ce avantaje ai, ca scriitor, atunci când ești însoţit de un partener – fie și unul virtual La nivel de psihologie a creaţiei, astfel de subterfugii reprezintă încercări de a crea niveluri multiple ale lecturii Numai un scriitor dominat de orgoliu și aroganţă ar renunţa la plăcerea durabilă de a se ști urmat în adeseori inconfortabilele cotloane ale trudei și spaimelor sale Firește că scriitorul nu poate fi redus la condiţia umilă de bun samaritean Dacă, într-o primă instanţă, el știe că a-l face să „risipească o parte din ceaţă ajută stimei de sine a cititorului” (Ibidem), în a doua, e suficient de prudent să păstreze pentru sine ultima tușă a tabloului: „Esenţial este ca la sfârșit să-i rămână puţină ceaţă de risipit și autorului” (Ibidem) A proceda altfel înseamnă să fi depășit datele imediate ale literaturii realiste, în care convenţia scriitorului atotștiutor a continuat să rămână o axiomă",
    "145": " Abia moderniștii vor avea îndrăzneala abordărilor radicale, anulând ideea de formă, temporalitate și persoană Construcţia geometrică edificată de Raymond Chandler rămâne, după cum se vede, îndatorată convenţiilor din care se hrănește: convenţia plauzibilităţii este doar cea mai importantă dintre ele Prin urmare, una dintre afirmaţiile tari își păstrează valabilitatea, indiferent de doza de subiectivitate și de cedările înregistrate în permanenta negociere dintre scriitor și cititor E vorba de felul în care scriitorul e capabil să-și motiveze construcţia epică: „Odată revelată, soluţia trebuie să fie inevitabilă” (Chandler, 1977, p 65) Ușor de spus, greu de demonstrat Nu e cazul să intrăm într-o discuţie filozofică despre destin sau despre controlul existenţei prin sofisticate mecanisme de promovare sau autoprotecţie Termenul trebuie luat, desigur, în limita logicii interne edificate de autor „Soluţia trebuie să fie inevitabilă” în perspectiva datelor iniţiale: ea trebuie să acopere absolut toate golurile lăsate de o argumentaţie inabilă sau de o expresivitate scăpată de sub control",
    "146": " Dacă îndeplinește aceste condiţii, scriitorul poate fi liniștit: nu l-a pierdut pe cititor și, în același timp, nu a cedat aproape nimic din atributele omniscienţei conferite de rolul său tradiţional Frumoase enunţuri – numai că practica spune cu totul altceva Și anume: Cel puţin o jumătate din romanele poliţiste publicate violează această lege Soluţiile lor nu numai că nu sunt inevitabile, dar sunt în mod evident măsluite, pentru că scriitorul și-a dat seama că asasinul originar devenise prea evident (Chandler, 1977, p 65) E de presupus că părintele lui Philip Marlowe nu va fi ezitat să se refere la sine atunci când a emis o judecată de o asemenea asprime E posibil ca marea schismă în interiorul „prozei de mistere” să se fi produs tocmai în urma constatării că nu poţi păstra prea multă vreme „secretul operaţiunilor”, rămânând în același timp onest faţă de cititor",
    "147": " Deși mi-e greu să dau un exemplu de cedare a lui Chandler însuși, cred că opţiunea pentru „stil” în dauna „misterului” la urmașii lui Dashiell Hammett își are originea în lipsa încrederii că în vremurile moderne scriitorul poate rămâne până la capăt stăpânul absolut al textului Renunţarea la plăcerea loviturii de teatru, reprezentată de demascarea triumfalistă a făptașului, în dauna spectacolului mai reţinut al drumului spre deznodământ, alcătuiește articulaţiile unei modificări majore în arta romanului poliţist: trecerea de la divertisment la literatura propriu-zisă Depășirea minoratului exhibă, desigur, și traumele prin care e obligat să treacă autorul Când Dashiell Hammett afirmă, într-un text de ziar, că „Hemingway vorbește prea mult”, el se despărţise deja – și cu el, o întreagă formulă literară – de convenţiile romanului poliţist (Hammett, 2001, p 617) Subtextul lui Hammett e limpede: scriitorul nu trebuie să spună decât esenţialul El trebuie să-și recapete funcţia de mediator între lumea crimei și lumea aseptică a cititorului ce răsfoiește paginile cărţii în fotoliu",
    "148": " Atunci când vrea „să fure spectacolul”, când, asemenea lui Hemingway, folosește prea multe cuvinte, el riscă să altereze soluţia Or, în lumea la care aspiră Hammett și, împreună cu el, Chandler – o lume la care vor adera și principalii lor urmași, de la Ross Macdonald la Robert B Parker – inevitabil e un termen ce apelează, înainte de orice, la codul onoarei Chandler n-a făcut un secret din pactul cu lumea veche și cu valorile tradiţionale – cu o lume în care nu se trișa, iar adevărul trebuia să fie întotdeauna indiscutabil Cum formulele victoriene erau deja uzate, Chandler recurge la stratageme fie demult acceptate, fie parodiate Denunţat pentru a fi „popularizat bătaia brutală și asasinatul cu sânge rece”, precum și metoda „mai întâi sărut-o, apoi omoar-o” în relaţia cu femeia (cel puţin în viziunea unui ziarist de la New York World Telegram, în februarie 1952), Chandler e acuzat că ar fi beneficiarul unei grele și infamante moșteniri (cf",
    "149": " Johnson, 1983, p 258) Intenţiile sale erau, firește, cu totul altele Punctul al optulea al decalogului chandlerian este cu adevărat crucial în precizarea viziunii autorului asupra propriei opere Asumându-și dubla identitate a reformatorului și a celui care stabilește norme, scriitorul recurge la o serie de afirmaţii tari, grăbit, parcă, să încheie o demonstraţie care a durat prea mult Prima dintre ele: „Romanul poliţist nu trebuie să încerce să facă totul dintr-odată” A face trebuie înţeles, aici, drept a fi – existenţa și actul fiind, în acest caz, nu doar echivalente, ci și interdependente: ești ceea ce faci, clădind un edificiu din propria-ţi carne și din propriu-ţi spirit Prin această aserţiune, suntem trimiși în zona rigorii mentale, dar și a realismului referitor la ceea ce literatura poate și la ceea ce ea ar trebui să fie Sintagma „dintr-odată” atrage atenţia asupra procesului, a duratei, a consistenţei temporale presupuse de orice scriere",
    "150": " Ceea ce pare o interdicţie (romanul poliţist nu trebuie să încerce să) ar putea fi, la rigoare, și o permisiune: dacă se dovedește în stare să facă lucrile treptat – adică nu dintr-odată –, urmând o logică perfect controlabilă, atunci romanul poliţist poate fi și altceva Ce anume poate fi o spune, tot într-o formulă de respingere, Chandler: „povestea unei aventuri violente” și „o poveste de iubire pasionată” De ce exclude autorul de pe listă tocmai formulele cele mai răspândite ale romanului poliţist clasic? Oare nu „aventura violentă” și „iubirea pasionată” s-au dovedit a fi principalele surse de conflict criminal? Din ce, dacă nu din pasiune oarbă și din confruntare iraţională, își extrage romanul poliţist seva? Exemple – nesemnificative – de cărţi cu intrigă poliţistă inspirate de zona livrescului ori a speculaţiei metafizice (de la Bioy Casares și Borges la Italo Calvino și Umberto Eco) rămân, în cele din urmă, marginale și, din păcate, involuntar parodice",
    "151": " Retezând pilonii clasici ai demersului policier, Raymond Chandler înghesuie într-un culoar aparent strâmt – culoarul onorabilităţii – una dintre cele mai stufoase forme de literatură populară Chiar practicată de mari maeștri, o astfel de literatură se dovedește acut limitativă și reducţionistă E drept, Chandler apelează la semitonul construcţiei dubitative: „Dacă este” (If it is), dar o face doar pentru a-și dovedi controlul absolut asupra domeniului Romanul poliţist nu e doar „o povestire fragmentată ce operează într-un climat mental rece” și nici o relatare asupra „complicatelor presiuni psihologice care-i determină pe oameni să comită asasinate”, cum pare a sugera Chandler Dimpotrivă, e greu de imaginat un roman poliţist în care să nu regăsim și contrariile elementelor de mai sus Mai mult, doar coexistenţa acestora îl îndreptăţește pe autor să pogoare asemenea unui nou erou civilizator, însetat să stabilească legi și să dea ordine",
    "152": " E discutabil dacă „o atmosferă de teroare distruge gândirea logică” ori dacă analiza mecanismelor psihologice ale personajelor dăunează „analizei detașate a investigatorului de profesie” Însăși temporalitatea indusă de existenţa textului scris face ca astfel de suprapuneri să fie excluse Venite spre cititor în succesiune, ele nu mai par contradictorii, ci o dovadă a vitalităţii (în sensul etimologic al cuvântului) prozei ca atare Concentrat asupra desenului riguros avut în minte, Chandler intră în contradicţie cu practica scrisului său Fără îndoială, e o dovadă de nobleţe să creezi un detectiv care să fie „un erou” și, în același timp, să „nu ameninţe” Numai că acest portret îi corespunde lui Sherlock Holmes și nu lui Philip Marlowe Arţăgos, ironic, gata să șantajeze, la nevoie, detectivul lui Chandler ar fi cel dintâi mirat de rigorile impuse de creatorul său Dar ar fi de-a dreptul dezamăgit să constate că inamicii săi sunt de o sărăcie psihologică descumpănitoare, așa cum îi prezintă tabelul ideal al Notelor chandleriene: „Asasinul nu poate fi o victimă torturată a împrejurărilor și, totodată, un asasin nemilos”",
    "153": " E suficient să parcurgi oricare dintre romanele lui Chandler – de pildă, The Big Sleep și The Little Sister – pentru a-l contrazice pe autor: și Carmen Sternwood, și Orfamay Quest sunt și victime ale mediului, și asasine cu sânge rece Indiferent de stil, de școala din care provine, de scenariul simplu sau complicat al crimei, romanul poliţist sfârșește într-un act de judecată morală Asasinul trebuie pedepsit – altminteri, întreaga zbatere a fost în zadar, iar cititorul se va simţi tras pe sfoară Chandler trimite, încă o dată, săgeţi în direcţia strategiei lui Conan Doyle: existenţa unui Moriarty, gata să dispară în ceaţa londoneză după fiecare crimă comisă, ar fi de negândit în lumea răfuielilor sumare ale deșertului californian Condamnat de tribunal sau de justiţia brutală și rapidă a glonţului bine ţintit, criminalul iese din scenă odată cu încheierea cărţii Când precizează că pedepsirea asasinului ţine mai puţin de perspectiva morală, cât de „logica formei” romanești, Chandler nu numai că are dreptate, dar ne dovedește că demersul său se află în perfect acord cu premisele demonstraţiei",
    "154": " A îngădui unui text să rămână descusut, a nu plumbui cu grijă toate fantele înseamnă a nu fi un meseriaș demn de respect Expresivitatea operei de artă, „utilitatea” ei estetică – deși sună barbar, ne putem imagina o finalitate în zona sublimului – depind de încheierea perfectă a mișcării circulare începute odată cu soneria telefonului care-l anunţă pe detectiv că, undeva, în apropiere, s-a produs o crimă În viziunea lui Chandler, literatura trebuie scrisă așa cum muzicianul înnegrește o partitură: atent la perfecţiunea sunetelor și nu la conotaţiile extraestetice ale demersului Din moment ce nu ești capabil să gestionezi forma, nu vei reuși să domini nici conţinutul Implicit, Chandler introduce în discuţie o judecată de gust și una de stare: inabilitatea scriitorului stârnește o explicabilă iritare din partea cititorului Serialul, foiletonul, prizonieratul nu arareori iritant al literaturii cu „va urma”, promovate în urmă cu câteva decenii, și-au pierdut puterea de fascinaţie asupra cititorului modern",
    "155": " Acesta a devenit adeptul eficacităţii și al rezultatului scurt Când a pus jos cartea, el dorește să încheie orice altă legătură cu lumea pe care a străbătut-o Pentru el, diversitatea în unitate nu mai constituie o obsesie Prin prăbușirea dogmei unităţii timpului și a spaţiului, s-a fisurat și încrederea că viitorul va rezolva ceea ce n-a reușit prezentul De aceea, unitatea în diversitate reprezintă zeul căruia, intuitiv, i se închină noul cititor În fine, „romanul poliţist trebuie să fie rezonabil de onest cu cititorul” Să recunoaștem: bemolul introdus de adjectivul „rezonabil” are un farmec indicibil! Oricâte sinonime i-ai găsi (de la „echitabil” la „just” și de la „potrivit” la „raţional”), nimic nu va șterge impresia că scriitorul păstrează pentru sine tușa finală, ultimul acord, nota psihologică definitivă A fi onest în raport cu cititorul nu înseamnă doar a decarta, ca la pocher, lista completă a faptelor și observaţiilor",
    "156": " Onestitatea ţine de renunţarea la orice fel de intruziune a eului: nuanţele – în primul rând nuanţele – trebuie să dispară După cum trebuie evitate situaţiile care pretind cunoștinţe specializate ori o educaţie peste medie Romanul poliţist s-a născut ca un gen popular și așa trebuie să rămână Mai presus de orice, scriitorul e invitat să devină partenerul detectivului: dacă acesta este un om obișnuit – și, în cazul scrierilor lui Raymond Chandler, așa și este –, atunci metodele de gândire, deducţiile și asocierile de fapte trebuie să-i fie accesibile și cititorului: Cititorul nu trebuie să fie dotat cu cunoștinţe rare sau speciale și nici cu memoria excepţională a detaliilor lipsite de semnificaţie Dacă acestea ar fi necesare, cititorul n-ar poseda de fapt materialele pentru a găsi soluţia, ci doar pachetul nedesfăcut în care au sosit (Chandler, 1977, p 66) Dacă luăm de bune aceste afirmaţii, am găsi explicaţia – fie și indirectă – a faptului că nici unul dintre romanele lui Chandler n-a fost de la început un mare succes de public: dacă nu e tras pe sfoară, fie și o fracţiune de secundă, cititorul se simte frustrat",
    "157": " Câtă vreme scriitorul nu-i este superior, la ce bun să continue lectura?! Raymond Chandler imaginează un roman poliţist pe placul degustătorilor de literatură și nu unul adresat lectorului grăbit, care citește în autobuz și în metrou, în timp ce mușcă din sandviș La urma urmelor, întreaga chestiune a onestităţii sau a lipsei de onestitate în actul narării „e o chestiune de intenţie și de accent” Regula jocului presupune că, în cele din urmă, cititorul va fi, mai mult sau mai puţin grosolan, tras pe sfoară El preferă, desigur, „necinstea subtilă”, așa cum a fost ea practicată de maeștrii genului Adică de acei scriitori suficient de talentaţi pentru a ne dezvălui abia la urmă că ne-au spus două povești: una „a ceea ce s-a întâmplat”, iar cealaltă, „a ceea ce pare că s-a întâmplat” Dacă, în ciuda inteligenţei, atenţiei și culturii noastre, nu ne-am dat seama că suntem în eroare, înseamnă că scriitorul a învins",
    "158": " Dacă, dimpotrivă, percepem falsitatea de profunzime a unui atare demers, orice explicaţie devine inutilă Inclusiv textele teoretice de genul celui despre care a fost vorba în rândurile de mai sus Relaţia scriitorilor americani cu Hollywoodul are ceva pervers-disperat: pe cât de fascinantă la început, pe atât de dezolantă în final Fără excepţie, toţi cei care au trecut pe acolo au rămas însemnaţi pe viaţă Sumele enorme vehiculate, presiunea psihică nemaiîntâlnită, stilul nemilos de muncă n-aveau cum să nu lase urme în biografia creatorilor Fiecare studio avea un fel de bloc-ţarc, un „pavilion al canceroșilor”, unde scriitorii veneau, ca niște funcţionari, la birou și produceau numărul de pagini prevăzute de contract Condiţiile erau aceleași, fie că lucrai pentru Paramount sau Metro Goldwyn Mayer, studiourile care, la mijlocul anilor ’40, au făcut din scriitorul prost plătit Raymond Chandler un om bogat Evadat din singurătatea apăsătoare a vieţii de până atunci – singura persoană cu care se vedea era Cissy, propria-i soţie, ajunsă deja la o vârstă respectabilă: în 1943, când pleacă la Hollywood, Chandler are cincizeci și cinci de ani, iar Cissy îl depășea cu șaptesprezece –, Chandler încearcă să revină, în forţă, în viaţa socială",
    "159": " Se acomodează atât de bine, încât spre sfârșitul sejurului hollywoodian adoptă stilul excentric al vedetelor zilei În perioada în care scria, cu mari întreruperi, scenariul viitorului film The Blue Dahlia, cere studioului Paramount să-i pună la dispoziţie un set suprarealist de servicii: două Cadillacuri urmau să stea, zi și noapte, la dispoziţia lui; de asemenea, familia – adică el și Cissy – aveau în permanenţă un doctor la dispoziţie; șase secretare, în ture de câte două, ca să nu mai vorbim de o linie directă cu șeful sudioului și de alte pretenţii din aceeași categorie, cum ar fi dusul și adusul menajerei de la piaţă (cf Hiney, 1997, p 155) Una peste alta, Chandler va avea amintiri plăcute legate de acea perioadă, spre deosebire de alţi autori care populau bungalow-urile cu scenariști de la Hollywood William Faulkner, de pildă, nu va scăpa niciodată de umilinţa de a fi lucrat pentru oameni ce simţeau o desfătare să reducă scriitori importanţi la postura de lachei, să-i pună să lucreze la scenarii de proastă calitate (Karl, 1989, p",
    "160": " 474) Folosiţi sub potenţialul lor real, tracasaţi de pretenţiile absurde ale regizorilor și producătorilor, șocaţi – precum Fitzgerald – de bizareriile actorilor, ei părăsesc, traumatizaţi, rezervaţia de nevrotici și maniaci, fericiţi să închidă ușa în urma unor episoade coșmarești Deși plini de bani, se întorc spăsiţi la modestele birouri de scriitori ale căror cărţi continuă să nu se vândă „Gunoiul uman” (Meyers, 1994, p 287) numit Hollywood le pătrunsese în conștiinţă, după ce le rotunjise frumușel conturile În contrabalans, Chandler profită enorm de pe urma primirii triumfale a scenariilor la care lucrează După succesul de proporţii al filmului Murder, My Sweet, ediţiile ieftine ale cărţilor sale ajung la tirajul incredibil de două milioane de exemplare Își cumpără o casă în paradisul din La Jolla, un automobil de lux, își ia (o scurtă perioadă) o amantă, începe să călătorească, în weekend, prin locurile spectaculoase ale Californiei și nu speră altceva decât să revină, mult mai liniștit, la masa de lucru scriitoricească",
    "161": " Prima carte pe care o va publica după experienţa Hollywoodului e o capodoperă – The Little Sister Ar fi destul pentru a considera experienţa petrecută la studiourile cinematografice măcar un succes, dacă nu un triumf Faulkner și Fitzgerald veneau în California cu prejudecata artei înalte, a experimentelor îndrăzneţe și a prestigiului intelectual cucerit cu trudă Erau niște domni pe care sistemul îi obliga să presteze munci de salahori Pentru Raymond Chandler, lucrurile sunt mult mai simple – sau, în orice caz, simplificate de faptul că, la începutul anilor ’40, se simţea deja un scriitor terminat Invitaţia de a intra în solda studiourilor venea așadar la ţanc Nu se simţea, precum antemergătorii săi, „insultat, literalmente, de calitatea intrigilor cu care i se cerea să lucreze (Hiney, 1997, p 135) Ca unul care scrisese literatură la comandă, la cuvânt, la cent, simţea o satisfacţie secretă la gândul că va fi primi sume enorme pentru lucruri făcute aproape în joacă",
    "162": " Argumentul suprem că, în acea perioadă, Hollywoodul era o industrie ce mergea în plin avea să cântărească greu pentru semi-șomerul ce continua să se mute dintr-un apartament în altul Când, în calitate de angajat ca scenarist al studiourilor Paramount, închiriază o locuinţă în apropierea celebrului Sunset Boulevard, i s-a părut c-a ajuns în al nouălea cer În acest context, e oarecum surprinzător că scriitorul mai are resurse să scrie un text destul de întins, publicat, în noiembrie 1945, în The Atlantic Monthly, în care despică în patru firul implicărilor și dezimplicărilor sale în industria filmului Deși amestecă reproșul blând cu elogiul, articolul a fost rău primit: de la actori la regizori și producători, dinastia de la poalele dealurilor pleșuve dintre Laurel Canyon și Griffith Park a sărit la beregata ex-scenaristului Confruntarea a durat multă vreme – așa cum o dovedesc scrisorile lui Chandler, în care săgeţile spre Cetatea Filmului ţintesc inima fenomenului: Personal, cred că Hollywoodul e, pentru orice scriitor, o otravă, cimitirul talentului (Chandler, 2000, p",
    "163": " 17) Zece ani după această săgeată înfiptă în punctul vital al industriei filmului, în 1949, viaţa de la Hollywood i se pare „falsă” Pe de altă parte, caracterul social-utopic al Hollywoodului îl determină să scoată și semne exclamative: Hollywoodul e singura industrie din lume care-și plătește muncitorii cu salarii pe care le au doar capitaliștii sau marii directori din industrie (Chandler, 1981, pp 38-39) Această viziune duală, ce pune în evidenţă atât binefacerile materiale, cât și ireparabilele pagube la nivelul creaţiei artistice, coexistă cu sentimentul fascinaţiei faţă de o lume care, dincolo de culorile ei ţipătoare, continuă să ascundă un mister „Writers in Hollywood” debutează exact pe această notă apologetic-acuzatoare, care constituie esenţa atitudinii lui Chandler faţă de orașul care l-a scos din sărăcie, dar nu și din subsolurile severelor depresii Pradă ușoară pentru orice polemist, orașul ascunde enigme greu descifrabile de către cei care au trecut pe acolo doar pentru a-și umple buzunarele",
    "164": " Tot ce se spune rău despre Hollywood provine – nu-i așa? – din exagerare, necunoaștere și reaua-credinţă a invidioșilor Pentru a sublinia polaritatea, orice susţinător al Hollywoodului va putea lesne demonstra că sursa mârșăviilor se află pe coasta cealaltă, la New York Din înălţimea dispreţuitoare a zgârie-norilor, cifrele și datele se amestecă pervers doar pentru a compromite și bruma de onorabilitate (normalitate ar fi un cuvânt prea generos!) de care se bucură lumea studiourilor cinematografice Evident că nu toţi scenariștii erau plătiţi – după cum scriau revistele newyorkeze – cu trei mii de dolari pe săptămână, evident că iritarea o produceau excepţiile și nu regula În medie, scriitorii angajaţi ca scenariști la Hollywood câștigau mai puţin de o mie de dolari pe lună – sumă consistentă, la vremea aceea, dar nu într-atât încât să te îmbogăţească Chandler vorbește din perspectiva celui norocos, a excepţiei, a fericitului ales de soartă",
    "165": " Luciditatea – dar și un anumit esprit de corps – îl determină să așeze lucrurile în matca lor firească În viziunea lui Chandler, nu îmbogăţirea fără măsură e marele pericol ce te paște la Hollywood, ci plictiseala Am muncit acolo ceva mai mult de doi ani, ceea ce e departe de a mă face o autoritate, dar mai mult decât suficient ca să mă simt plictisit până peste cap (Chandler, 1977, p 117) Mărturisirea e nedreaptă: din corespondenţă, din conversaţii, din amintirile altor protagoniști ai aventurii sale filmice – de pildă, memoriile lui Howard Hawks – răzbate o cu totul altă variantă Departe de a fi instituţia represivă – variantă modernistă a spaţiului concentraţionar –, Hollywoodul prelungea, dincolo de spaţiul virtual al filmului, lumea idilică a unei adolescenţe neconsumate: săli de biliard, baruri cu băutură la discreţie, restaurante cu mâncăruri exotice, flirturi peste flirturi",
    "166": " Chandler n-a ieșit cu un milimetru din stilul comportamental impus de „tradiţie”, având și el o aventură plină de zgomot și furie cu una din secretarele studioului Analiza scriitorului nu e, după cum se vede, nici compact apologetică, nici nedrept-denunţătoare Evidenţele dezastrului moral și estetic sunt prea șocante pentru a nu fi luate în seamă Capacitatea Hollywoodului de a reduce totul la insignifianţă, la irelevanţă, la simplu deșeu nu stârnesc, însă, revoltă, ci, cum spunea în debutul articolului, plictis Un plictis combinat cu uimire, cu o jenată stupefacţie în faţa ravagiilor produse de malaxorul estetic, de mașinăria dezinvolt-infernală: O industrie cu resurse atât de vaste și cu tehnici atât de magice n-ar trebui să devină plicticoasă atât de repede O artă capabilă să facă totul, până și piesele foarte bune, să apară trivial și artificial O artă ce face până și cele mai bune romane să apară pline de vorbărie și imitative n-ar trebui să devină atât de repede ponosită în ochii acelora care încearcă s-o practice fără să aibă altceva în minte decât sertarul cu bani (Chandler, 1977, p",
    "167": " 117) Realitatea arată cu totul altceva: că Hollywoodul produce prost-gust la scară industrială; că rolul său în lume – un rol jucat la perfecţie – este să bagatelizeze orice idee și să distrugă orice avânt În loc să fie o industrie a decenţei, studiourile sunt o ciocnire de egouri isteroide Un teren al luptelor surde pentru supremaţie simbolică Maximul de „creativitate” constă în autopromovarea agresivă, în furtul ideilor și meritelor altora Într-un cuvânt, cetatea filmului a ajuns un deplorabil „paradis al proprietarilor de circ” Ca orice proprietar, ei „exploatează munca altora – și prin asta o degradează” Nuanţa stângistă era obligatorie în orice referire la scopul ultim al Hollywoodului – acumularea de bani – și tot obligatorie a rămas și astăzi Parti-pris-ul chandlerian este evident, iar scriitorul nu face nici un efort pentru a-l ascunde Punctul dureros îl constituie faptul că autorul de scenarii – cel fără de care nimic n-ar fi posibil – nu se bucură de nici un respect",
    "168": " Dușmanul natural al scenaristului este producătorul Prezenţa castratoare a acestuia anulează iniţiativele și elimină recunoașterea meritelor salariatului angajat să livreze marfa numită scenariu Datorită sistemului, nici nu se pune problema constituirii unei „arte a scenariului” Esenţa lumii hollywoodiene se regăsește în cinismul „de a exploata un talent fără a-i permite să fie un talent” (Chandler, 1977, p 118) În opinia lui Chandler, Hollywoodul este singurul loc din industria scrisului în care poţi câștiga bani frumoși fără să fi avut întreaga ta viaţă o singură idee valabilă Scriitori care s-ar curăţa cât ai zice pește dacă ar trebui să scrie pentru revistele ce plătesc textele la cuvânt duc vieţi de nababi producând scenarii în care nu licărește nici cea mai măruntă geană de inteligenţă Corupţia morală a Hollywoodului trebuie privită, așadar, din unghiul alterării scării de valori E posibil, concede Chandler, ca unii dintre acești autori de scenarii să viseze, ba chiar să fie în stare să producă mai mult",
    "169": " Cu alte cuvinte, să aspire la „demnitatea unei profesii libere” Dar câtă demnitate poate exista în spectacolul de figuri impuse cerut de producători? Câtă artă încape într-un dialog între „școlăriţele la pubertate”? Cum să descrii filmarea „tehnicolor” a unor picioare de dansatoare de cabaret? Cum să sugerezi adâncimea gândului, când tot ce surprinde camera de filmat este baletul grotesc al paharelor cu băutură plimbate dintr-o mână în alta? La acest nivel, scenaristul e o victimă sigură, un funcţionar sacrificat pe altarul submediocrităţii aducătoare de profituri Luat de avântul retoric, Chandler nu vede vreo șansă reală de îmbunătăţire a situaţiei Împotriva scenaristului complotează cu toţii: actorii, regizorii, producătorii și, la capătul lanţului, spectatorii înșiși Adică turma de conformiști care trăiesc în iluzia că problemele cele mai grele ale vieţii sunt rezolvate prin credinţa unanimă în inviolabilitatea Constituţiei, sanctitatea căminului și importanţa primordială a bucătăriei raţionalizate (Chandler, 1977, p",
    "170": " 119) Împins în braţele ucigașe ale gustului public, scenaristul decade la niveluri de neimaginat: produsul finit al gândirii sale îl constituie secvenţele cu „cai de operă”, „melodramele ieftine”, poveștile cu „oameni de știinţă nebuni”, „căţărători pe stânci”, „blonde isterice” ori „ferăstraie circulare” Împreună sau separat, astfel de episoade puteau fi întâlnite în majoritatea copleșitoare a producţiilor epocii Rolul scenaristului se reduce, prin urmare, la multiplicarea fără discernământ a unor fragmente împinse mecanic de la o peliculă la alta Mai grav: fraudele semantice intervin în avalanșă, cu o rapiditate ce-l împiedică pe manevrantul de cuvinte să opereze modificările necesare Una din regulile de aur ale scenaristului (to say much in little – „să spui mult în cuvinte puţine”) e călcată în picioare cu brutalitate Mai ales că „puţinul” iniţial e doar parte a unui proces de „experimentare și eliminare”, în așa fel încât rezultatul final să aibă flexibilitatea și graţia „mișcării naturale”",
    "171": " Toate aceste neajunsuri, care conferă industriei cinematografice un aer de prostie neputincioasă, dar fudulă, nu sunt de neînlăturat Soluţia ieșirii din impas s-ar ivi din redarea prestigiului, prin „restauraţia narcisică” a scenaristului Evident, pentru a fi un scenarist bun, trebuie să fii un scriitor bun Or, câţi autori autentici există chiar în literatura propriu-zisă? Câţi dintre profesioniștii capabili să construiască o carte se manifestă, la un moment dat, pe piaţă? Constrâns de evidenţe, Chandler s-ar fi mulţumit cu câteva recunoașteri simbolice Atâta vreme cât delta din care se recrutează scenariștii îi conţine pe autorii de bestselleruri citiţi în tren, „compilatorii” de romane istorice de doi bani, așa-numiţii „dramaturgi” de Broadway, rezultatul nu poate fi altul Problema cea mare este că eforturile sistemului nu merg în direcţia sprijinirii talentului scriitoricesc: dimpotrivă, complotul regizor-producător-spectator promovează minima rezistenţă Scenaristul obișnuit nu știe nimic despre cum se face un film, nu are habar de micile secrete ale meseriei, nu e informat despre eventualele trucuri ce pot ajuta la realizarea unui film",
    "172": " Singura lui legătură cu lumea este producătorul Dată fiind natura industriei cinematografice, acesta din urmă va fi perceput, cel mai adesea, drept un călău: un fel de cenzor fără scrupule, cinic și indiferent la ceea ce scriitorul și-a imaginat că poate fi o operă de creaţie „Impulsul către perfecţiune nu poate exista acolo unde definiţia perfecţiunii constă în decizia arbitrară a autorităţii”, notează, nu fără un dram de preţiozitate, Chandler – și, într-adevăr, dacă lăsăm deoparte cuvintele mari („perfecţiune”, „arbitrar”, „autoritate”), constatăm că a pus degetul pe rană „Esenţele volatile” din care este alcătuită literatura nu rezistă presiunii oceanului de clișee care formează materia primă (și ultimă!) a filmului Tratamentul la care e supus cuvântul nici nu poate conduce la alt deznodământ: refacerile, revizuirile, eliminările, adăugirile subiective, racordurile născute din inspiraţia regizorului ori a producătorului sunt puse în practică fără apel În opinia lui Chandler, există o incompatibilitate structurală între „valoarea de producţie” și „valoarea estetică” a scenariului",
    "173": " Orice scriitor decent ar arunca, pur și simplu, la coș scenariul considerat bun de filmat de magii Hollywoodului Dacă literatura păstrează, prin ea însăși, un dram de idealism și indiferenţă faţă de câștigul material, industria filmului nu are astfel de scrupule Forţa ei de acţiune se bazează pe talentul vedetei feminine „ce se îmbracă de optsprezece ori pe minut și posedă doar două expresii” și pe idolii aflaţi într-o „permanentă stare de mahmureală” și având „mentalitatea unui sugrumător de pui” Confruntaţi cu astfel de scene, individului normal nu-i rămâne decât să fugă încotro vede cu ochii „Artă învinsă”, creaţia de scenarii se opune „dinastiei reci” a investitorilor, pentru care factorul economic este decisiv O forţă capabilă să distrugă orice, de la cariera vedetelor, a regizorilor sau producătorilor până la ultima fărâmă de prestigiu Un singur lucru nu poate distruge Hollywoodul: talentul Afirmaţia e paradoxală, dar perfect motivată: industria filmului nu poate distruge un lucru de care nu este interesată",
    "174": " Eforturile „mogulilor” de a-i menţine pe scenariști în anonimat se desfășoară în favoarea acestora din urmă Depășind puţin liniile polemicii lui Chandler, trebuie spus că ultimele decenii au schimbat profilul producţiei cinematografice A devenit aproape o evidenţă că cele mai bune filme ale anului sunt cele premiate cu Oscarul pentru scenariu și nu cu distincţia pentru regie Orice trecere în revistă a listei laureaţilor va pune în evidenţă această realitate Și totuși, de ce continuă scriitorii să fie fascinaţi de Hollywood? Banii, firește, sunt un motiv serios Numai că, la Hollywood, pe bani poţi cumpăra jenant de puţine lucruri, dincolo de plăcerea de a trăi într-o lume nereală, unde te aduni cu un grup strâmt de oameni care nu gândesc, nu vorbesc și nu beau altceva decât filme, cele mai multe dintre ele proaste, și plăcerea dubioasă de a vedea actori faimoși și actriţe faimoase trăgând la măsea în unele din cele mai sinistre restaurante din lume (Chandler, 1977, p",
    "175": " 122) La modul idealist – și în calitate de răsfăţat, nu de victimă –, Chandler crede că șansele de a crea o artă mare n-au dispărut cu totul în lumea filmului Speranţa lui e că „dinastia rece” nu va trăi la nesfârșit Că teroriștii posesori de scaune pe care au scris propriul nume vor ajunge la concluzia că scenariile sunt scrise de „scriitori mândri și independenţi” și că amatorismul reprezintă modalitatea cea mai sigură de a trimite la cimitir întreaga industrie Idealismul din care s-a născut detectivul Marlowe a dat la iveală și astfel de consideraţii de un optimism pe care prea puţini dintre oamenii cu bani de la Hollywood l-au împărtășit vreodată Mai realistă pare cealaltă soluţie: ca scenariștii înșiși să se metamorfozeze în producători și regizori Viitorul i-a dat dreptate, și în această privinţă, romancierului Strălucirea din anii ’60 și ’70 a cinematografiei hollywoodiene, saltul calitativ al filmelor se datorează tocmai pătrunderii masive a unor artiști ai cuvântului în zona decizională a industriei",
    "176": " Nu întâmplător, în acel interval cărţile lui Chandler s-au bucurat de cea mai mare atenţie Între 1969 și 1978 au fost ecranizate patru dintre romanele sale cele mai bune, The Little Sister, The Long Goodbye, Farewell, My Lovely și, în variantă nouă, The Big Sleep Suficient de mult pentru a motiva entuziasmul cu accente ironice pe care scriitorul l-a arătat întotdeauna unei lumi căreia îi lipsește atât de puţin pentru a fi perfectă Dar acel puţin e tocmai esenţialul \n\nIIItc \"III\" Septet de ticăloșitc \"Septet de ticãloºi\" \nDeși Philip Marlowe apare ca personaj și în câteva dintre povestirile lui Raymond Chandler, deși ar exista suficientă îndreptăţire pentru a considera ca aparţinând unei serii comune și povestirile în care numele detectivului e diferit, secvenţele următoare se referă exclusiv la romanele autorului Am optat pentru această strategie din două motive Primul: multe dintre povestiri au fost încorporate – total sau parţial – în romane",
    "177": " Al doilea: doar o mică parte a lor rezistă unei analize critice serioase Compuse și tipărite într-un context limpede – pe valul enormului interes din anii ’30 pentru literatura pulp –, ele sunt mai degrabă documente ale unui proces creator ascendent decât piloni autentici ai operei lui Raymond Chandler Atunci când una sau alta dintre povestiri și-a depășit valoarea conjuncturală, acest lucru a fost pus în evidenţă în cursul lecturii întreprinse aici Textele care urmează se doresc a fi, în măsura în care a ţinut de puterile autorului, o analiză a sensurilor generale oferite de cele șapte romane ale lui Raymond Chandler Dar, mai presus de asta, am dorit să reconstituim o biografie prin ricoșeu a marelui personaj Philip Marlowe El nu e doar figura centrală a creaţiei lui Chandler, ci o ipostază pe cât de seducătoare, pe atât de enigmatică a umanităţii aflate sub neobosita presiune a unei stranii energii nevrotice",
    "178": " Deși cărţile pe care i le-a dedicat Raymond Chandler au o vechime de cinci-șase decenii, Philip Marlowe este mai viu astăzi decât fusese la naștere La fel și violenţa, lăcomia, nepăsarea, cinismul, fascinaţia vulgarităţii și nebunia lumii \n\nCinci zile din viaţa lui Marlowetc \"Cinci zile din viaþa lui Marlowe\" În debutul romanului The Big Sleep, Philip Marlowe are treizeci și trei de ani Vorbește fără ocolișuri, are simţul umorului și, într-un grad încă mai mare, pe cel al ironiei E sarcastic, independent, încăpăţânat Nu admite să se subordoneze orbește A trecut printr-un colegiu și, la nevoie, e capabil să vorbească engleza britanică A lucrat ca investigator, însă a fost dat afară din slujbă Nu e însurat pentru că nu-i plac nevestele poliţiștilor Aflăm toate acestea dintr-un scurt dialog de deschidere cu generalul Sternwood Paralizat, muribund, generalul își petrece timpul într-un scaun cu rotile, izolat în atmosfera grea, sufocantă, saturată de umezeală a unei sere cu orhidee",
    "179": " Îl chemase pe Marlowe să rezolve un caz aparent banal Un oarecare Arthur Gwynn Geiger încerca să obţină cinci mii de dolari în schimbul unor fotografii compromiţătoare ale fiicei lui Sternwood, Carmen Era a doua încercare a lui Geiger de a stoarce o sumă consistentă de la milionarul ce-și făcuse averea din petrol O afacere aproape banală, veţi spune Și totuși, lucrurile sunt mai complicate decât par The Big Sleep (Somnul de veci), publicat în 1939, este primul roman al lui Raymond Chandler După ucenicia de câţiva ani la revistele pulp, fostul businessman din lumea petrolului decide, sub presiunea vremurilor, să se reinventeze Timp de trei luni, în vara anului 1938, va lucra plin de energie, convins că produce o ruptură nu doar cu propriile sale scrieri, ci cu întreaga tradiţie a romanului poliţist clasic Cu inspiraţia unui jucător la ruletă, se aruncă într-un vârtej ce i se pare lui însuși plin de primejdii, dar și de promisiuni",
    "180": " Pare oarecum surprinzător că, în acest context, romanul se sprijină pe pilonii unor povestiri anterioare Chandler a explicat procedeul vorbind de „canibalizare”, de înglobarea într-o structură nouă a unor fragmente sau lucrări mai vechi Somnul de veci reia, ad litteram, secvenţe din Killer in the Rain, o povestire publicată în 1935 în Black Mask, iar întregul episod al traficului cu cărţi pornografice este preluat din The Curtain, apărut în aceeași revistă, în 1936 Un ochi versat ar putea lesne identifica și mici fragmente din Finger Man, o nuvelă republicată în culegerea Trouble Is My Business, însă apărută iniţial în 1934, tot în Black Mask Alte secvenţe provin din Mandarin’s Jade, tipărită în Dime Detective Magazine la sfârșitul anului 1937 Chiar dacă, în litera lor, pasajele „canibalizate” sunt identice sau cvasiidentice, la nivelul expresivităţii – dacă nu și la cel al semnificaţiei –, ele ne apar net superioare",
    "181": " Integrate într-o structură mai amplă, episoadele respiră un alt aer și câștigă șansa de a deveni entităţi posesoare a unui serios potenţial simbolic Detașându-se de stilul impus de revistele anilor ’30 – un stil minimalist, centrat pe dialog și pe descrierea sumară a acţiunii –, Chandler își asuma un mare risc Depășind perioada Black Mask (stilul revistei îi obliga pe autori să înghesuie o cantitate mare de evenimente într-un spaţiu textual mic), el dobândește, în sfârșit, libertatea la care visa Și anume, să ofere prin textele sale nu doar materia primă de divertisment furnizată de orice scriere poliţistă, ci și o viziune asupra lumii Seducţia exercitată de acest roman provine, în primul rând, din farmecul dialogurilor, din inteligenţa și umorul personajelor, din spectaculozitatea situaţiilor Dar ea este potenţată și de un procedeu literar folosit rarisim, înaintea lui Chandler, de autorii de ficţiuni pulp: acela al secvenţelor narative independente, al micilor medalioane menite să contureze o atmosferă sau să sugereze imaginea unui univers mai complex decât cel descris îndeobște de proza de divertisment",
    "182": " Astfel de scurte strangulări ale naraţiunii reprezintă oaze de liniște, pasaje dilatate, ca printr-o lupă ultrasensibilă, într-un univers brownian Pentru câteva clipe, scena încremenește, personajele se dau deoparte și cititorul e invitat să descopere interstiţiile unei realităţi alternative Fără a fi prea numeroase (ele nu trebuie confundate cu descrierile ce au un rol bine determinat în economia naraţiunii), astfel de secvenţe lărgesc dimensiunea lumii sondate de autor Nesfârșitele drumuri străbătute de Marlowe în căutarea vinovaţilor, deplasările aparent capricioase pe drumurile unei Californii suspect de ploioase se relevă a fi doar firimituri din marele desen universal Aparentele îndepărtări de linia roșie a evenimentelor întăresc atmosfera de realism, de apartenenţă la o lume de oamenii vii, captivi însă ai unei existenţe ce-și urmează propria logică: Ploaia umplea rigolele și pe caldarâm te stropea până la genunchi Poliţiști voinici, în impermeabile de cauciuc, lucind ca niște ţevi de revolver, se distrau trecând în braţe, peste locurile inundate, fete ce chicoteau",
    "183": " Ploaia răpăia violent pe acoperișul mașinii și capota de pânză groasă începu să lase apă La picioare mi se adună o băltoacă Era o toamnă prea timpurie pentru o astfel de ploaie Mi-am îmbrăcat pardesiul și am apucat-o grăbit spre primul drugstore, de unde mi-am cumpărat o sticlă de whisky Întors în mașină, am băut destul ca să mă încălzesc și să-mi aţâţ curiozitatea Depășisem timpul de parcare, dar poliţiștii erau prea ocupaţi cu trecerea fetelor și cu fluieratul ca să-și mai bată capul Aceeași funcţie o are și paragraful dedicat atmosferei de leneșă perversitate și lăcomie de la Cypress Club din Las Olindas, patronat de spiritul plin de cruzime, dar nu lipsit de fairplay, al lui Eddie Mars: Pe la zece și jumătate seara, mica orchestră mexicană, cu centuri late, galbene, obosi să mai cânte în surdină o rumbă într-un aranjament nostim, pe ritmul căreia nu dansa nimeni",
    "184": " Cel de la mosacasuri își frecă vârfurile degetelor, ca și cum l-ar fi durut, și aproape cu aceeași mișcare își vârî o ţigară în gură Ceilalţi patru instrumentiști, aplecându-se parcă simultan, întinseră mâna sub scaune și scoaseră niște pahare din care sorbiră, plescăind și aruncând priviri înflăcărate Gesturile lor lăsau să se înţeleagă că beau tequila Era probabil apă minerală Farsa s-a dovedit la fel de inutilă ca și muzica lor Nimeni nu se uita la ei Nu poate să lipsească din această listă secvenţa jocului de șah solitar O secvenţă recurentă în romanele lui Chandler, menită să sublinieze singurătatea fără leac a personajului Ca pentru a marca distanţa de lumea în care s-a trezit aruncat, Marlowe întrerupe conversaţia cu personajul care năvălise în apartamentul său, Carmen Sternwood, pentru a se deda unei ocupaţii de-a dreptul ritualice: M-am apropiat de o lampă cu picior, am tras de cordon ca s-o aprind, m-am întors, am stins lumina din plafon și am traversat camera spre eșichierul așezat pe o masă de joc sub lampa cu picior",
    "185": " Pe tabla de șah era o problemă cu un mat în șase mutări N-am putut-o rezolva, la fel ca multe dintre problemele mele M-am aplecat și am mutat un cal, mi-am scos pălăria și haina și le-am aruncat unde-am apucat Scena nu se încheie aici În toiul confruntării cu Carmen, care se strecurase în apartamentul lui pentru a i se oferi fizic, Marlowe revine în lumea abstracţiunilor și a simbolurilor pure Deși desfășurate în paralel, cele două scene converg în aceeași direcţie: comportamentul cavaleresc al lui Marlowe este subliniat de mișcarea de pe tabla de șah a piesei care se numește knight (în engleză, „cavaler”; în română, „cal”): „M-am uitat în jos la tabla de șah Mișcarea cu calul era greșită L-am pus la loc Caii n-aveau nici un sens în jocul ăsta” Somnul de veci s-a bucurat, din prima clipă, de susţinători plini de entuziasm",
    "186": " Editorul Alfred Knopf a simţit că „debutantul” Chandler era capabil să străpungă zidul de opacitate ce-i ţinea pe autorii pulp departe de recunoașterea publică/estetică pe care, măcar unii dintre ei, ar fi meritat-o Pagina întreagă de reclamă cumpărată în Publisher’s Weekly anunţa evenimentul în cel mai curat stil al economiei de piaţă Deși nu avea decât trei propoziţii, textul publicitar miza pe forţa de impact a numelor invocate: „În 1929, Dashiell Hammett În 1934, James M Cain În 1939, Raymond Chandler” Era limpede că editorul își pusese speranţe serioase în viitoarea carieră a debutantului Alfred Knopf este secondat în această viziune optimistă de Hamish Hamilton, care achiziţionează drepturile pentru întregul Imperiu Britanic Ediţia americană apare în februarie 1939, cea britanică – o lună mai târziu O sincronizare perfectă, veţi spune Da, într-o lume normală Dar lumea căreia i se adresa romanul începea să fie preocupată de alte violenţe decât cele descrise de autorul californian",
    "187": " Nici nu se uscase bine cerneala de pe ediţia americană când, în martie 1939, Germania ocupă Cehoslovacia Prima ediţie a romanului e tipărită în cinci mii de exemplare și, în ciuda împrejurărilor devenite vitrege, se vinde relativ repede În scurtă vreme, se ajunge la un tiraj de optsprezece mii de exemplare, o veritabilă lovitură comercială Se poate spune, așadar, că investiţia editorului fusese norocoasă Răspunsurile criticilor s-au dovedit, însă, neașteptat de reci Felul în care Chandler prezenta lumea infractorilor și asasinilor – cu o detașare rece, ca și cum era de la sine înţeles că trăim într-o lume a păcătoșilor – i-a îndepărtat pe recenzenţi de carte Stupefiat, Chandler se confesează editorului: Dl Conroy mi-a scris de două ori c-ai fi spus că ar trebui să mă apuc de altă carte, iar eu i-am răspuns că vreau să amân până îmi fac o idee despre primirea celei de faţă",
    "188": " N-am văzut decât patru menţiuni, dar două dintre ele păreau mai preocupate de depravarea și aerul respingător al cărţii decât de orice altceva De fapt, notiţa din New York Times, pe care o agenţie de presă mi-a trimis-o ca să mă ispitească, m-a dezumflat total Nu vreau să scriu cărţi depravate Eram conștient că povestea se referea și la niște cetăţeni foarte neplăcuţi, dar arta mea provine dintr-o școală aspră și probabil că nu i-am prea observat Am fost interesat mai degrabă de situaţia în care misterul e rezolvat prin expunerea și înţelegerea unui singur personaj, aflat mereu la vedere, decât de lenta și adeseori încurcata înlănţuire a împrejurărilor Dar probabil că acest aspect nu-i interesează pe recenzenţii romanelor de debut, deși pe mine m-a interesat foarte mult Există, totuși, un articol foarte bun în Los Angeles Times de astăzi și nu mă mai simt un cunoscător atât de bun al decăderii morale pe cât mă simţeam ieri (Chandler, 1981, p",
    "189": " 4) Era greu, de altfel, să clasifici o asemenea scriere din moment ce autorul nu-și propusese să șocheze: el făcea, într-un limbaj mai degrabă ironic, radiografia unei lumi putrede Între o atrocitate și alta, Chandler găsea timp și pentru a se amuza, și pentru a filozofa cu detașare, și, mai ales, pentru a-și plasa – cu o neașteptată seriozitate – viziunile de natură etică Latura cavalerească a personajului, „neprihănirea” și rezistenţa lui ieșită din comun la tentaţii (banii și femeile i se oferă parcă de la sine, cu o lejeritate pe care o vom întâlni, ulterior, doar la James Bond) fac din Marlowe un personaj mai degrabă convenţional El întrupează o ipostază a moralităţii de tip victorian – și, chiar dacă eroul își explică, la rece, motivele comportamentului, respingerea compromisurilor nu ni-l apropie din cale-afară Marlowe se salvează – o știm deja – prin limbaj",
    "190": " Plăcerea iezuită de a plasa discursuri etice în orice împrejurare intră în contradicţie violentă cu acceptarea lejeră a celor mai îngrozitoare situaţii Detectivul își hrănește vitalitatea prin raportarea la două tipuri de morală: una a lumii, a exteriorului, a „depravării” (pe care o respinge cu fermitate), și cealaltă o etică de uz propriu, urmată la milimetru Există un anumit fanatism în căutarea adevărului, în simţul datoriei, dar și în plăcerea de a vorbi despre aceste lucruri Funcţionând ca alibi moral, comportamentul ireproșabil al lui Marlowe ne transpune într-un regim al valorilor absolute, al convenţiilor atent respectate și al codurilor riguros administrate Instinctiv, el caută pericolul – inclusiv tentaculele „vinii morale” –, dar raţional știe să îmbrace la timp platoșa protectoare a insului cu principii Asediat de surorile Sternwood, care i se oferă cu o generozitate ce depășește limita decenţei, Marlowe nu respinge din prima clipă atacul plin de seducţie al feminităţii debordante",
    "191": " Și Vivian, și Carmen sunt amazoane lipsite de inhibiţii, gata să-și pună la bătaie întregul, vastul arsenal de farmec Sexualitatea hipertrofică, bolnavă, animalică a surorii mai mici nu e radical diferită de aceea insinuantă, calculată, primejdioasă a surorii mai mari Ambele progenituri ale generalului par să trăiască doar pentru a-și satisface, rapid și fără rezistenţă, capriciile Protejate de banii tatălui, ele ies la atac ca din spatele unor metereze lubrice de cinism și aroganţă Văzându-se respinse, renunţă fulgerător la aerul de superioritate și proferează inimaginabile injurii, neezitând să-i aplice „vinovatului” pedeapsa capitală „Sângele stricat” al familiei gâlgâie cu atât mai atroce cu cât mândria de cuceritoare irezistibile le-a fost călcată în picioare Somnul de veci e alcătuit, de fapt, din două romane, din istoria rezolvării a două enigme Cel dintâi constă în anihilarea șantajistului Geiger Acesta posedă un document exploziv care, dacă ar deveni public, ar compromite și mai mult imaginea fiicei ultradepravate a generalului",
    "192": " Al doilea e centrat pe găsirea lui Rusty Regan, soţul Vivianei, dispărut de acasă în condiţii misterioase În economia cărţii, primul caz ocupă nouăsprezece capitole, iar al doilea, treisprezece Fără a fi radical deosebite în ton, ele diferă în viteza de narare Dacă prima parte este alertă, plină de un dinamism al gândului și cuvântului, partea a doua e mai degrabă reflexiv-melancolică Parcă obosit de încercările prin care a trecut, Marlowe lasă garda jos și renunţă la multe dintre armele sale retorice Diferenţa poate să provină din mobilul acţiunilor eroului În cazul șantajului exercitat asupra lui Carmen Sternwood, Marlowe este un angajat care-și exercită mandatul încredinţat de altcineva Când, din impuls propriu, începe să-l caute pe Rusty Regan, motivaţiile sunt pur etice: ca om de onoare, Marlowe simte că nu poate încheia cazul fără să lămurească și misterul dispariţiei lui Regan Explicându-i generalului Sternwood dilema în care se află – să considere cazul închis ori, dimpotrivă, să meargă înainte pe noile piste –, se oferă să-i returneze cei cinci sute de dolari primiţi în avans",
    "193": " Abia când generalul refuză să-i primească își vede intuiţia confirmată: adevăratul caz, adevărata îngrijorare a bătrânului Sternwood îl privea pe Rusty Regan, nu pe Carmen Sternwood Aceasta era de mult un subiect de îngrijorare pentru părintele ei – dar Marlowe n-avea încă de unde să știe toate secretele familiei Sternwood Intrarea în scenă a lui Marlowe, discutată pe larg în orice abordare a Somnului de veci, este importantă nu doar pentru sugestiile privind definirea personajului, ci și pentru terenul deschis unui cu totul alt gen de literatură Temele și motivele enunţate acum vor supravieţui de-a lungul întregii cariere a lui Chandler, fără a se uza total vreodată Nu este cazul să reiau aici discuţia despre avatarii lui Marlowe, despre personajele din povestirile anterioare ale lui Chandler unde, sub nume diferite, se creionează un erou care avea să izbucnească în Somnul de veci cu forţa unui fenomen natural",
    "194": " Din multiplele semnificaţii ce pot fi desprinse din portretul autoironic al „investigatorului privat”, una merită relevată de pe acum: conștiinţa de sine aproape paroxistică Detectivul „bine îmbrăcat” și „necherchelit” nu este un dandy ce iese în lume pentru a se lăsa admirat, ci un om de o extraordinară raţionalitate care încearcă, prin strategii retorice pline de suculenţă, să-și ascundă esenţa existenţei Masca lui Marlowe, în această primă zi a existenţei sale ca erou ficţional, e una seducătoare, strălucitoare, tocmai pentru că astfel de măști ascund cel mai bine Deși vizita lui la reședinţa Sternwood pare a ţine de rutina muncii detectivului, un impuls subconștient îl avertizează că a ajuns la o cotitură a existenţei Nu cred că trebuie căutate înţelesuri mistice în cei treizeci și trei de ani ai lui Marlowe, pentru că în Somnul de veci nu există nimic hristic În străfundul conștiinţei sale, Chandler se va fi jucat, însă, cu semnificaţia acestei cifre",
    "195": " În fond, Marlowe, cel care pășește pe „străzile murdare” ale orașului scufundat în păcat, ar putea juca rolul unui salvator Nu-l joacă, de fapt, la înălţimea la care ar dori, pentru că valorile lui nu interesează pe nimeni Probabil nici măcar pe mulţi dintre cititorii aventurilor sale scăldate în apa tare a eticismului intransigent În realitate, inflexibilitatea morală a lui Marlowe nu e compactă și nici nu funcţionează după criterii obiective Ar putea fi definită, la rigoare, drept o etică selectivă, ale cărei ochiuri largi permit nu doar readucerea între muritori a înaltelor comandamente morale, ci și relansarea aventurii Obligat să spună poliţiei povestea întâmplărilor prin care trecuse, Marlowe omite câteva „amănunte” care nu numai că sunt esenţiale, dar vorbesc despre implicarea sa personală, emoţională, în cazul pe care se presupunea că trebuie să-l rezolve cu lipsa de afectivitate a unui chirurg: I-am spus ce știam",
    "196": " Am omis două lucruri, fără să-mi dau seama în acea clipă de ce-o fac Am omis să-i pomenesc de vizita lui Carmen acasă la Brody și de vizita lui Eddie Mars la Geiger, în aceeași după-amiază Restul i l-am povestit așa cum s-a întâmplat În logica lumii pe care o străbate, un detectiv ar risca să ascundă poliţiei amănunte de o asemenea importanţă doar dacă ar urmări el însuși un scop precis Or, Marlowe mărturisește că a decupat acele fragmente de realitate din motive care-i rămân obscure lui însuși Ceea ce înseamnă că etica profesată cu asemenea ardoare a fost înfrântă de o cauză de al cărei sens nu e conștient Iraţionalul pare să pândească din tenebre, acolo unde detectivul visează la claritate și armonie Un motiv plauzibil ar exista și ar putea fi unul provenit tot din spaţiul etic: vorbind despre Geiger și Eddie Mars, Marlowe ar fi trebuit să vorbească și despre o parte a istoriei familiei Sternwood pe care nu avea îndreptăţirea morală să o abordeze",
    "197": " Ar fi însemnat să-și aroge un rol mai important decât fusese dispus generalul Sternwood să-i acorde Reticenţa lui Marlowe trebuie căutată și aici, dar și în altă parte: în intuiţia că fusese pus pe o pistă secundară, că drama familiei Sternwood e jucată de cu totul alte personaje decât șantajistul cu identitate sexuală incertă, Geiger, sau decât asasinii din solda lui Eddie Mars Întâlnirea cu generalul Sternwood se soldează – pe lângă un dialog plin de strălucire între două personaje dezabuzate, dispreţuind făţărnicia și slăbiciunea umană, egale în cinism și în lipsa de iluzii privind existenţa – cu convingerea lui Marlowe că această primă misiune avusese doar rolul de a-l testa: Probabil doar mă pusese la încercare Însărcinarea pe care mi-o dăduse era o treabă de avocat Chiar dacă domnul Arthur Geiger, Cărţi rare și ediţii de lux, se dovedea un șantajist, tot rămânea o treabă de avocat",
    "198": " Afară de cazul când ieșeau la iveală alte lucruri decât cele aparente La prima vedere, mi-am spus că s-ar putea să mă amuze să le descopăr Că în următoarele patru-cinci zile Marlowe n-avea să se amuze deloc, cititorul o știe Un prim semn îl descoperim în avertismentul pe care ni-l adresează atunci când dă cu ochii de atrăgătoarea fiică mai mare a generalului: „Merita s-o privești Era primejdia însăși” Fără a fi o sfântă, Vivian Sternwood nu e, nici pe departe, personajul malefic al familiei Chiar dacă atitudinea ei este, din prima clipă, una de provocare: Sătea întinsă pe un șezlong modernist și își scosese papucii, așa că m-am uitat lung la picioarele în ciorapi de mătase foarte fini Picioarele păreau așezate pentru a fi privite Erau vizibile până la genunchi, iar unul până mult mai sus Genunchii aveau gropiţe, nu erau osoși sau ascuţiţi",
    "199": " Pulpele erau frumoase, gleznele lungi și subţiri și cu o linie destul de armonioasă pentru a inspira un poem muzical Doamna Regan era înaltă, ciolănoasă și voinică Își sprijinise capul pe o pernă de mătase sidefie Avea părul negru, sârmos, pieptănat cu cărare la mijloc, și ochii negri și fierbinţi ai portretului din hol Gura și bărbia îi erau frumos desenate Un astfel de personaj putea, desigur, să provoace cu ușurinţă o avalanșă de belele Numai că vina n-ar fi fost sută la sută a ei O parte a păcatului trebuia să cadă asupra celui care știa s-o privească, s-o pună în evidenţă atât de bine Ochiul lui Marlowe, atât de rece de obicei, se dovedește incandescent – o incandescenţă mai violentă decât gheaţa Miza pe atmosferă, pe descriere, pe redarea cinematografică a întâmplărilor, sublimarea subiectivităţii într-o viziune cu pretenţii de obiectivitate sunt tehnici folosite cu un scop precis: alterarea metabolismului literaturii poliţiste clasice",
    "200": " Aventura există din plin – în Somnul de veci se trage cu pistolul la fel de mult ca în orice altă proză poliţistă –, suspansul e parte a naraţiunii, iar adevărul iese la lumină așa cum cer regulile jocului Și totuși, centrul de greutate al povestirii se află în altă parte: în ţesătura fină de senzaţii și cuvinte ce însoţesc deplasările aparent haotice ale lui Marlowe Pornit în căutarea aventurii, detectivul nu e doar un căutător al adevărului, un tehnician rece al jocurilor enigmistice El este și posesorul unei minţi dubitative, nutrită cu vorbele Ecclesiastului, în stilul căruia comentează deșertăciunile lumii intrate în putrefacţie morală Schimbarea majoră de accent operată de Somnul de veci e determinată de ruperea logicii unanim acceptate a romanului poliţist În vasta majoritate a prozelor de această factură, relaţiile de putere sunt stabilite de la bun început Sunt relaţii de tip serial, consecutive, rezultând din premisele cărţii: detectivul, crima și vinovatul se află în același plan, participând la o competiţie cu miză dinainte cunoscută",
    "201": " Or, Marlowe creează între el și enigmă un spaţiu suficient de mare pentru a îngădui pătrunderea unor elemente străine Pe bună dreptate, Tom Hiney descria această situaţie în termenii rupturii și nu ai înclinării planului: în Somnul de veci, important nu e „cine ce a făcut, cât mai degrabă ce a făcut Marlowe din toate acestea” (Hiney, 1997, p 101) Scos de pe șinele tradiţionale, romanul va lua periculoase viraje, adăstând în zona eseului etic și a meditaţiei filozofice În felul acesta, stilul reușește să-și gestioneze propria emfază Densitatea extremă a romanului provine, desigur, din talentul ieșit din comun al autorului, dar și din câteva imperceptibile stratageme: din umplerea spaţiului dintre capitole, episoade sau secvenţe cu pasaje care, fără să aducă vreo noutate în mersul anchetei, creează senzaţie de plin, de robusteţe, de impenetrabilitate a textului Presărate din abundenţă, ele sunt mai mult decât niște punţi între diverse părţi ale naraţiunii",
    "202": " Ciudăţenia este că, deși acut descriptiv-meditative, sunt plasate adeseori la sfârșitul, nu la începutul capitolelor: deși par să închidă ferestre spre întâmplările deja narate, ele deschid ori sugerează noi piste de urmat Iată doar câteva exemple: Ocupam o cameră și jumătate, în dosul clădirii, la etajul șapte Jumătatea de cameră era un birou, despărţit în două, ca să am și odaie de primire Numai pe ușa din dos de la odaia de primire se afla numele meu Doar atât O lăsam întotdeauna descuiată în cazul în care venea vreun client și catadicsea să ia loc și să aștepte (capitolul 10) sau M-am dus la culcare plin de whisky și de ciudă și-am visat un om, într-o haină chinezească pătată de sânge, care fugărea o fată goală, cu cercei lungi de jad în urechi, în timp ce eu alergam după ei încercând să-i fotografiez cu un aparat fără film (capitolul 8) sau Am reflectat la asta toată ziua",
    "203": " Nimeni n-a venit la biroul meu Nimeni nu mi-a telefonat A plouat tot timpul (capitolul 25) Această strategie culminează în finalul romanului, veritabilă performanţă de decuplare, ca într-o deșurubare la viteză hipersonică, de la tensiunea, dezamăgirea și insidioasa amărăciune ce-l cuprinsese pe Marlowe odată cu încheierea cazului: Ce mai contează unde zaci după ce-ai murit? Într-un puţ murdar sau într-un turn de marmură pe culmea unui deal înalt? Ești mort, dormi somnul de veci și nu-ţi mai baţi capul cu astfel de fleacuri Petrolul și apa sunt la fel ca vântul și aerul Te mulţumești să dormi somnul de veci și nu-ţi mai pasă cât de oribil ai murit sau cum te-ai prăbușit Eu unul făceam parte acum din această istorie oribilă Mai mult chiar decât făcuse parte Rusty Regan Dar bătrânul nu trebuia vârât în ea Trebuia lăsat să zacă liniștit sub baldachinul patului, așteptând cu mâinile livide strânse sub cerașaf",
    "204": " Inima îi era un murmur scurt și nesigur Gândurile îi erau cenușii ca scrumul Iar în curând și el, ca și Rusty Regan, avea să doarmă somnul de veci În ce constă, la urma urmelor, „oribilitatea” istoriei în care se trezește amestecat Marlowe? Întrebarea e simplă, legitimă chiar – de vreme ce pornește de la o afirmaţie a personajului –, dar răspunsurile nu sunt la fel de limpezi Spre deosebire de alţi autori, în scrisul cărora descifrezi simpatiile sau antipatiile (ale autorului sau ale protagonistului), la Chandler nu există partener privilegiat Întreaga societate e căzută în ghearele viciului, violenţei, minciunii sau asasinatului, chiar și cel mai umil dintre indivizii întâlniţi Agnes, vânzătoarea de la anticariatul lui Geiger, se dovedește complicea unui asasin fără scrupule, Harry Jones, fostul contrabandist cu alcool, devine un „vânzător de ponturi” lipsit de scrupule, până și servitorul familiei Sternwood, Norris, pare să fie depozitarul unor secrete murdare, din care va ști să scoată un câștig consistent („N-ai să mori sărac”, îi profeţește cu cinism Marlowe în momentul în care începe să înţeleagă straniile legături din interiorul familiei generalului paralitic)",
    "205": " „Oribil” este faptul că nu există nici o geană de lumină pe tot parcursul anchetei și că, în afară de primele și ultimele pagini, California trăiește sub răpăielile unei ploi incapabile să spele murdăria lumii Nici casele somptuoase ale milionarilor, nici apartamentul meschin al lui Marlowe nu-ţi oferă un adăpost rezonabil în faţa unei maladii inspirate odată cu aerul Lumea străbătută de detectiv e, de fapt, moartă chiar înainte de a începe el s-o studieze Cadavrul „oribil și putrezit” al lui Rusty Regan, aruncat într-unul din puţurile abandonate ale familiei Sternwood, e însăși metafora lumii care se ascunde de privirea cercetătoare a detectivului – dar nu se ascunde cu prea multă străduinţă „Oribil” este felul în care o umanitate atât de pestriţă, de diversă, de vitală, de plină de imaginaţie e domesticită de zornăitul vulgar al banilor Indiferent că sunt moștenitoarele unei averi colosale – precum surorile Sternwood –, că acceptă cu stoicism, ca într-o expiere târzie, să-și petreacă viaţa în infernul umed-torid al serei cu orhidee, în compania bătrânului general, așa cum o face Rusty Regan, sau că nu-și pot imagina existenţa altfel decât în postura de hiene amușinând prin gunoaiele mirosind a bani, personajele cărţii și-au fixat acele busolei pe direcţia dobândirii, cu orice preţ, a câștigului material",
    "206": " Cazinoul este, din acest motiv, locul magic spre care tind majoritatea personajelor, ca niște insecte ale nopţii atrase de lumina strălucitoare a becului Eddie Mars, patronul cazinoului Cypress, de care se leagă, într-un fel sau altul, majoritatea întâmplărilor descrise, se relevă a fi axa în jurul căreia se învârt multe dintre iţele mult prea încurcate ale familiei Sternwood Fie direct, fie ca proprietar al casei în care locuiește șantajistul Geiger, Eddie Mars își binemerită numele: numai că, spre deosebire de zeul antic al războiului, noul său avatar luptă și ucide prin interpuși Canino, veritabil câine de luptă, execută fără ezitare ordinele și dorinţele cele mai brutale ale stăpânului Răul nu apare, în această lume cenușie, ca o izbucnire atipică, nu este o flacără orbitoare, multicoloră, sau fulgerul albastru al unei descărcări electrice Răul e banal, pentru că există pretutindeni Îmbrăcămintea cenușie a lui Eddie Mars este un perfect echipament de camuflaj, după cum cafeniul hainelor lui Canino trădează natura teratomorfă a ucigașului plătit",
    "207": " Nu trăsăturile feţei, nu gesturile sau limbajul îl caracterizează pe Eddie Mars, ci deghizamentul, talentul impresionant de a-și ascunde ghearele în catifeaua agresivă a insignifianţei: Era un om cenușiu, îmbrăcat complet în cenușiu, cu excepţia pantofilor negri lustruiţi și a celor două diamante stacojii înfipte în cravata de mătase cenușie, care semănau cu carourile de pe masa de ruletă Avea o cămașă cenușie, iar costumul la două rânduri, dintr-un flanel moale, era superb croit La vederea lui Carmen, își scoase pălăria cenușie, iar părul sub ea era cenușiu și fin, de parc-ar fi fost cernut printr-un voal Sprâncenele groase îi dădeau un aspect vag sportiv Bărbia îi era lungă, nasul coroiat, ochii cenușii, gânditori, privind puţin pieziș, deoarece cuta de deasupra pleoapei le acoperea colţul „Oribilă”, în acest peisaj, este absenţa alternativei viabile Chiar și personajele prinse în cercul infracţional doar temporar, pentru că speră, la un moment dat, să trăiască decent, recad în aceleași și aceleași capcane",
    "208": " În Somnul de veci încă nu sunt suficient de vizibile mecanismele lumii-tip chandleriene Doar câteva indicii arată în direcţia lumii în care „gangsterii pot conduce naţiuni și aproape că și conduc orașe” (Chandler, 1980, p 19) Într-o astfel de lume, indivizii de calibru mic, de teapa lui Harry Jones, Joe Brody, Carol Lundgren sau Agnes Lozelle, n-au nici o șansă Fără a fi niște „dezmoșteniţi” ai soartei – critica socială nu intră între priorităţile lui Chandler –, ei sunt autorii și interpreţii partiturii infracţionale prin excelenţă Deși nu-i lipsește imaginaţia, Marlowe nu posedă prea multe arme pentru a se apăra de această lume Tăcerile lui, jocul de șah de unul singur, refugiul în apartamentul sărăcăcios, prepararea hranei de dimineaţă, răsfoirea ziarelor și sorbitul cafelei sunt singurele secvenţe în care detectivul pare să-și regăsească echilibrul Oricât de modest și neîngrijit, micul apartament este echivalentul castelelor în care locuiesc mulţi dintre grangurii pe care-i înfruntă",
    "209": " E un loc al purităţii și reculegerii, unde nu pătrunde nimic din murdăria lumii exterioare Reacţia disproporţionată a lui Marlowe atunci când o găsește pe Carmen Sternwood goală în patul lui constituie răspunsul instinctiv la invazia oazei de normalitate Apropiindu-se de apartament, Marlowe simte, precum fiara, că în bârlogul lui s-a petrecut ceva neobișnuit: N-am aprins lumina în odaie M-am dus direct la bucătărioară și m-am oprit brusc după câţiva pași Era ceva în neregulă Plutea ceva în aer, un miros Jaluzelele erau lăsate, iar razele felinarelor de pe stradă se strecurau pe la margini, luminând vag încăperea Am rămas pe loc și am ascultat Mirosul din aer era un parfum, un parfum greu și greţos Nu se auzea nici un zgomot, absolut nici unul Apoi ochii mi s-au obișnuit cu întunericul și am văzut ceva pe jos, în faţa mea, un lucru care n-ar fi trebuit să fie acolo",
    "210": " M-am dat înapoi, am apăsat comutatorul cu degetul mare și am aprins lumina Patul era desfăcut Cineva chicotea în el Pe pernă era cufundat un cap blond Două braţe goale se încrucișaseră, iar mâinile care le aparţineau stăteau încleștate pe pernă ca și cum ar fi fost așezate de o mână abilă și artificială Ochii ei de culoarea gresiei mă priveau furiș, lăsându-mi, ca de obicei, sentimentul că mă spionează din spatele unui revolver Zâmbi Dinţii ei mici și ascuţiţi străluciră scurt Să fie bine înţeles: Carmen Sternwood nu era nici pe departe o fiinţă neatrăgătoare Portretul ei, adus la cunoștinţa cititorului încă din primele paragrafe ale romanului, ne înfăţișează o tânără absolut fermecătoare: Avea douăzeci de ani, un trup mic și delicat, deși părea voinică Purta pantaloni albastru-deschis și o prindeau bine Când pășea, părea că plutește",
    "211": " Părul castaniu și fin era tăiat mult mai scurt decât cerea moda zilei, a buclelor de paj ondulate spre interior Când m-a privit, i-am remarcat ochii cenușii ca gresia și aproape inexpresivi S-a apropiat, mi-a zâmbit cu buzele întredeschise și i-am văzut dinţii mici, ascuţiţi, ca ai veveriţelor, albi cum e pieliţa proaspătă de portocală și strălucitori ca porţelanul Și atunci, de ce o refuză – și încă brutal! – Marlowe? Nici acum, nici în alte romane, el nu are comportamentul unui eunuc Avea, desigur, scrupule, și chiar dacă, într-o altă împrejurare, îi va reaminti, cinic, surorii lui Carmen, Vivian: „Tatăl tău nu m-a angajat ca să mă culc cu tine”, apropierea fizică de aceasta e plină de pasiune Problema nu era, așadar, Carmen Problema era că i se violase spaţiul de extremă intimitate Reacţia e directă, violentă și aproape iraţională Violenţa gestului de respingere nu semnifică – așa cum sugerează critica psihanalitică – o încercare a detectivului de a respecta la literă codul onoarei cavalerești",
    "212": " Ar fi de-a dreptul ridicol Marlowe este un personaj viu și nu un construct ideologic încărcat de semnificaţii conservator-etice El acţionează exact cum ar acţiona orice bărbat normal atunci când ar simţi că i se forţează mâna, că i s-a anulat posibilitatea alegerii Scena spune multe despre caracterul lui Marlowe, despre discrepanţa șocantă între viaţa lui publică și cea privată Superactivul, durul, cinicul, nemilosul bărbat care înfruntă bandele de pistolari și nu cedează presiunilor poliţiei nu știe să gestioneze cu aceeași dezinvoltură vizita neașteptată a unei fetișcane pline de nuri Limbajul este la limita bădărăniei – răspuns în oglindă la pătrunderea prin efracţie a tinerei doritoare de amor: Îţi dau trei minute ca să te îmbraci și să ieși Dacă n-ai ieșit până atunci, te-arunc afară cu forţa Așa cum ești, goală Și-am să-ţi arunc și hainele după tine, în hol",
    "213": " Hai, dă-i drumul Nici un cavaler, nici un om de lume, nici un dandy manierat nu ar vorbi în felul acesta, oricât de mare ar fi afrontul adus Însă în Marlowe vorbește masculinitatea vulnerată, apele adânci și liniștite, brusc tulburate, ale unei sensibilităţi de bărbat ce fusese mult prea multă vreme singur Nu cunoaștem existenţa anterioară a detectivului, dar e limpede că n-a trebuit de prea multe ori în viaţă să răspundă – ca într-un joc de șah cu piese necunoscute – unei mutări atât de agresive Pătruns până la ultima fibră de intensitatea scenei în care fusese implicat, Marlowe nu găsește altă modalitate de a se calma decât să contemple, de la geam, depărtarea plină de agitaţie a orașului tentacular: M-am îndreptat spre fereastră, am tras jaluzelele și am deschis larg ferestrele Aerul nopţii pătrunse cu un fel de miros stătut, amintind de benzină arsă și de străzile orașului",
    "214": " Am întins mâna după pahar și am băut încet Dedesubt, ușa clădirii se închise singură Pe caldarâmul liniștit răsunară pași Nu departe, porni o mașină Ţâșni în noapte cu un scrâșnet fioros al schimbătorului de viteze M-am întors spre pat și l-am privit Pe pernă se mai vedea încă urma capului ei, iar pe cearșafuri, cea a trupului mic și corupt Am pus jos paharul și am aruncat așternuturile cu sălbăticie Scena e importantă nu doar pentru înţelegerea psihologiei personajului, ci și pentru a sesiza, la rândul nostru, că Marlowe știa despre Carmen Sternwood mai multe lucruri decât lăsau să se întrevadă referinţele directe Descrierea anterioară făcea referire la „trupul mic”, dar nu și la „corupţia” explicită a acestuia Marlowe ajunsese, prin urmare, la anumite concluzii în privinţa mezinei generalului O lectură atentă a capitolelor următoare (de la 25 la 32) confirmă că detectivul rezolvase, cel puţin teoretic, enigma",
    "215": " În tabloul mental construit în legătură cu dispariţia – moartea – lui Rusty Regan, Carmen deţinea rolul central Dacă n-ar fi avut de mai multă vreme această bănuială, n-ar fi acceptat să-i pună în mână pistolul în care, ce-i drept, înlocuise gloanţele adevărate cu gloanţe oarbe Cunoscându-i reacţiile și având, de acum, răspuns la întrebarea cu privire la dispariţia lui Rusty Regan, Marlowe joacă, la modul cinic, o scenă în care cruzimea și răzbunarea se completează de minune De ce s-ar fi răzbunat Marlowe pe o femeie care, în mod esenţial, nu însemna pentru el absolut nimic? Motivul e, în aparenţă, șocant: pentru că violase un spaţiu la care avea acces doar el Marlowe nu reacţionează nici la agresivitatea corporală, la înjurături, nu devine violent când Carmen, ieșindu-și din minţi, îl înjură în mod vulgar Dar devine de o maximă intoleranţă la ideea că zona zero a intimităţii sale a fost profanată: Mă înjură grosolan",
    "216": " Nu mi-a păsat Nu mi-a păsat de ceea ce mi-a spus, cum nu-mi pasă indiferent cine mă înjură Dar trebuia să locuiesc în acea cameră Era tot ce aveam ca locuinţă Tot ce se afla înăuntru îmi aparţinea, era legat de mine, de trecutul meu, de tot ce ţine locul unei familii Câteva lucruri: mai multe cărţi, tablouri, radio, jocul de șah, scrisori vechi, astfel de fleacuri Nimica toată Așa cum erau însă, reprezentau toate amintirile mele Din astfel de gesturi, din împărtășirea unor valori se creează, aproape de la sine, un triunghi de personaje care, oricât de diferite ar fi între ele, răspund unui cod asemănător A-l defini drept cod al onoarei e, probabil, exagerat Dar un cod stoic este cu siguranţă Inflexibilitatea lui Marlowe găsește ecou în nostalgiile lui Sternwood după o lume perfect așezată La cealaltă extremă, istoriile despre revoluţia irlandeză, în care Sean „Rusty” Regan participase activ, răspund melancoliei războinicului pentru care șansa de a mai ajunge pe un câmp de luptă a dispărut definitiv",
    "217": " Identificarea simbolică, prin Sternwood, cu Sean Regan, într-o confrerie a valorilor abstracte, precum eroismul și onoarea, îl determină să extindă ancheta dincolo de mandatul dat de general Instinctiv, detectivul presimte în irlandez un alter ego, o identitate secretă a propriei sale fiinţe În virtutea acestei revelaţii, Marlowe știe dinainte cum gândește și cum acţionează Carmen Sternwood: într-un fel misterios, el mai trăise cândva, sub altă înfăţișare, aceleași întâmplări Doar deznodământul e altul Rămânând departe de „cercul răului”, de seria de crime născute din dorinţa surorii mai mari de a o proteja pe cea mică, Marlowe își imaginează că poate rămâne inocent Se va murdări și el – altfel decât Rusty Regan, aruncat în puţul infect al exploatării petroliere, ce-și doarme, neștiut, somnul de veci Marlowe rămâne în viaţă, dar povara de a fi fost părtaș la crimele unei familii vicioase – Lash Canino nu este nici primul, nici ultimul gangster întâlnit de Marlowe, dar e primul pe care-l ucide – nu se va șterge niciodată",
    "218": " Nu trebuie apăsat prea tare pe pedala tragismului, pentru că tonul dominant al romanului încurajează mai degrabă o lectură în cheie cinic-ironică Marlowe plătește nu doar preţul singurătăţii, ci și al mizantropiei în care se scufundă cu o plăcere aproape perversă Mai mult decât mizantrop, Marlowe este prizonierul disperării difuze, pusă pe seama singurului ţap ispășitor aflat la îndemână – femeia: A doua zi dimineaţă ploua din nou, o ploaie piezișă și cenușie, ca o perdea de mărgele de cristal M-am trezit cu o senzaţie de inerţie și oboseală, m-am sculat în picioare și m-am uitat pe fereastră, având încă în gură gustul tenebros și aspru al familiei Sternwood Eram golit de viaţă ca buzunarele unei sperietori M-am dus în bucătărie și am băut două cești de cafea neagră Poţi să te simţi rău și după alte lucruri, nu numai după băutură Ca de pildă după femei",
    "219": " Mie femeile îmi fac rău Afirmaţia trebuie luată cu toată prudenţa, având în vedere experienţele prin care trecuse detectivul Totodată, e greu să nu observi că Marlowe funcţionează infinit mai bine într-o lume a bărbaţilor, în regimul replicilor tăioase și al confruntării brutale Femeile îi fac rău într-un sens ce depășește, cu siguranţă, slaba capacitate de a găsi calea potrivită de a le comunica micile sale secrete de bărbat care a trăit atât de mult singur, încât nu-și poate imagina că se poate trăi și altfel Furaţi de coloritul povestirii, seduși de alerteţea întâmplărilor, amuzaţi de tonul ironic, riscăm să trecem cu vederea câteva lucruri elementare Somnul de veci nu-și propune, precum romanul poliţist standard, să amuze ori să relaxeze O simplă trecere în revistă a întâmplărilor pe care, vreme de cinci zile, e obligat să le trăiască Marlowe ne așază în faţa unui bilanţ infernal: o tentativă de șantaj (multiplicată, ulterior, ca într-un șir de oglinzi carnivore, ce nu-l ocolesc pe Marlowe însuși), tabloul unui grup de poliţiști care manipulează legea și adevărul în funcţie de propriile interese, peisajul repulsiv al unui mediu în care nimfomanele drogate și afacerile cu literatură pornografică se află la concurenţă cu obsesia adulterului și asasinatul comis de un homosexual pentru a-și răzbuna partenerul",
    "220": " Violenţa e tratată însă oarecum de sus, fără a se insista pe detaliile sordide ale scenelor Ne aflăm în faţa unei lumi respingătoare mai degrabă pentru că așa ne informează naratorul Dar el nu ne oferă și descrierea propriu-zisă, în cheie naturalistă – adică probele Precum un filtru, perspectiva lui Marlowe îngăduie să ajungă la cititor o realitate deja epurată, simplificată, cântărită și catalogată Există un avantaj în această strategie bazată pe control excesiv și pe limitarea drastică a accesului la substanţa conflictului: martorul – adică cititorul – se simte legitimat în încercarea de a-și face propria selecţie și a-și arăta propriile preferinţe Stând în fotoliu și urmărind de la distanţă tribulaţiile detectivului, e firesc să fii atras de alte personaje decât e atras acesta ori să detești pe cu totul altcineva decât detestă Marlowe Pentru un cititor participativ, restricţiile din această categorie prezintă un avantaj: încurajează la o mobilizare suplimentară, deschizând un dialog în care ţi se oferă șansa de a puncta spectaculos",
    "221": " Câţi cititori de sex masculin ar fi la fel de fermi în a respinge avansurile agresive ale surorilor Sternwood? Câţi oameni săraci ar renunţa la suma oferită de bătrânul general contra unei munci deja prestate, doar pentru că ar avea impresia că se aștepta cu totul altceva de la ei? Câţi inși fără statut social limpede ar renunţa la instinctul de conservare, ofensându-i pe poliţiști, în numele simplei, iluzoriei, contraproductivei convingeri că adevărul se află de partea ta? Toate aceste calităţi admirabile sunt însă parte a armăturii de artificialitate folosite în mod premeditat de Raymond Chandler Un discurs de genul celui practicat de scriitor n-ar avea sorţi de izbândă dacă autorul n-ar călca pe câţiva piloni siguri, familiari oricărui cititor Imaginea cavalerului fără prihană, de care s-a făcut mult caz în exegetica chandleriană, are, în Somnul de veci, o acoperire mult mai solidă decât în celelalte cărţi",
    "222": " Probabil că scriitorul resimţea neajunsurile raportării la un singur model și a încercat, ulterior, să îmbogăţească liniile și culorile unui portret ce risca să devină de o insuportabilă rigiditate Somnul de veci excelează în crearea unor tipuri umane pe care le va urmări, ulterior, în marea majoritate a cărţilor Există, de pildă, categoria inocentului, a personajului ce trăiește pe o singură dimensiune Este o formulă specială a inocenţei, blocată la mijlocul drumului între sfinţenie și bestialitate Ea basculează însă adeseori dramatic în zona păcatului și chiar a crimei, pentru că fundamentele ei sunt șubrede Inocenţa de acest tip ucide sau distruge, ca într-o tiranie a răului ce a luat, cu perversitate, chipul celui bun Carmen Sternwood, al cărei infantilism e vizibil în obiceiul de a-și suge degetul, în drăgălășenia de a-i numi pe toţi cei care-i plac cute (șmecher, simpatic), ascunde o șiretenie ucigașă",
    "223": " Atunci când nu i se face pe plac, mânia se transformă în violenţă paroxistică, iar asasinatul e o soluţie îmbrăţișată cu un firesc înspăimântător Rusty Regan cade victimă setei oarbe de răzbunare, iar Marlowe involuează, în intervalul câtorva minute, din postura de potenţial amant în cea de inamic urât cu sălbăticie În contrapartidă, Marlowe va păstra o statornică ostilitate faţă de femei Singura persoană cu adevărat atrăgătoare se dovedește a fi Mona Mars, soţia gangsterului cu maniere de gentleman Și nu întâmplător: ea vine dintr-o lume asemănătoare cu a detectivului și, la fel ca acesta, intră în bucluc doar din dorinţa de a face bine Precum multe dintre personajele cărţii, Mona Mars – „Perucă Argintie” – „se îndrăgostește de cine nu trebuie” și suportă consecinţele erorii comise Suflet generos, în contrast cu lumea în care trăiește, Mona va ști să opteze pentru bine, deși e conștientă că-și periclitează propria soartă: – Ieși! aproape că mă scuipă ea",
    "224": " – Foarte bine M-am îndepărtat și am ieșit prin ușa întredeschisă într-un coridor întunecat Atunci se repezi după mine, ajunse la ușa de la intrare și o deschise Se uită în bezna umedă și trase cu urechea Îmi făcu semn să plec – La revedere, zise ea șoptit Îţi doresc noroc în toate, mai puţin într-o privinţă Eddie nu l-a ucis pe Rusty Regan Ai să-l găsești viu și nevătămat undeva, atunci când va dori să fie găsit M-am aplecat spre ea și am împins-o cu trupul spre perete Am sărutat-o pe faţă I-am vorbit stând lipit de ea – Nu-i nici o grabă Toate astea au fost aranjate dinainte Repetate până la ultimul amănunt, cronometrate la microsecundă Ca un program de radio Nu-i nici o grabă Sărută-mă, Perucă Argintie I-am simţit pe gură faţa rece ca gheaţa",
    "225": " Își ridică mâinile, îmi prinse capul și mă sărută apăsat pe buze Și buzele îi erau reci ca gheaţa Am ieșit pe ușă și am închis-o în urma mea fără zgomot, iar o rafală de ploaie suflă pe sub verandă, mai puţin rece ca buzele ei Mona Mars este singura femeie din cortegiul de seducătoare întâlnite de Marlowe în răstimpul celor cinci zile ploioase căreia îi cere să-l sărute E singura pe care n-o respinge și singura căreia îi va purta o amintire durabilă Este și singura a cărei imagine se leagă de umezeala și răceala ploii și nu de căldura insuportabilă a deșertului californian Ce alt omagiu îi putea aduce decât să-și încheie relatarea invocând-o cu o irepresibilă tandreţe? Romanul iese, în felul acesta, de sub tirania simbolului morţii, al „somnului de veci” Adevărata încheiere ne trimite într-o neașteptată lume a dorinţei neîmplinite, a pasiunii născute enigmatic într-o seară ploioasă, într-o casă sordidă: În drum spre centru, m-am oprit la un bar și-am băut câteva whisky-uri",
    "226": " Nu m-au ajutat deloc M-au făcut doar să mă gândesc la Perucă Argintie, pe care n-am mai văzut-o niciodată A vedea, a întâlni: Raymond Chandler e un scriitor prea inteligent pentru a sculpta textul în marmura dură a logicii implacabile Multe dintre întâmplările cărţii stau sub zodia purei întâmplări Lucrurile nu sunt poiectate de un arhitect maniac pe o planșetă atotcuprinzătoare – așa cum se întâmplă în multe romane poliţiste clasice Inevitabilul nu e, în Somnul de veci, o valoare tare Multe din tragedii ar fi putut fi împiedicate – dar logica multiplului și a unului arată că, fiind singur, Marlowe nu poate prevedea totul Adeseori, el doar constată tragedia, incapabil de anticiparea chiar și a celor mai banale deznodăminte Singura împrejurare ce contrazice această evidenţă se încheie cu o decizie ne-etică: bănuind că, din dorinţa de a se răzbuna, Carmen Sternwood va încerca să-l ucidă, Marlowe se opune pedepsirii acesteia",
    "227": " Firește, ea va fi trimisă într-un azil de nebuni, dar nu va fi condamnată pentru asasinarea lui Rusty Regan În felul acesta, Marlowe își asumă un rol ce depășește competenţa unui banal detectiv particular El se înscrie în cercul restrâns al celor care decid asupra vinovăţiei și a pedepsei Relativizarea, aplatizarea crimei și a păcatului sunt însă consecinţa unei filozofii mai adânci, însușită de Raymond Chandler încă din vremea colaborării la publicaţiile pulp Încercând să-l plaseze pe autor într-o tendinţă mai largă, David Lehman sublinia: Atunci când vorbim de evenimentele prezentate în Somnul de veci, observăm că există o anumită doză de întâmplător: Cine a ucis, pe cine și de ce? Oare lucrurile nu s-ar fi putut întâmpla și altfel? Nu atât asasinii înșiși, cât aparenta lor dezordine – absenţa unei motivaţii egale cu enormitatea faptei lor – semnifică sau confirmă permanenta ruptură a ordinii morale (Lehman, 1989, p",
    "228": " 129) Punând accentele în acest fel, observăm că Somnul de veci schimbă în mod radical finalitatea oricărui roman poliţist – așa cum fusese înţeles până atunci Orice răspuns la întrebarea „Cine e făptașul?” devine de importanţă secundară în raport cu evidenţa că într-o lume precum cea străbătută de Marlowe este greu să nu devii un asasin Fiecare dintre personajele întâlnite de detectiv are o istorie secretă Ceea ce arată lumii e doar machiajul, masca, partea – mai mult sau mai puţin onorabilă – a unui aisberg de imoralitate, corupţie, lăcomie, abuz de droguri și de sex, perversitate și crimă În această lume, asasinii umblă în mașini luxoase, iar victimele – rareori superioare din punct de vedere moral – sporesc procentul de imoralitate, depravare sau violenţă Este o lume urât mirositoare, un tărâm pustiu, o enclavă respingătoare populată de fantomele unui trecut blestemat Ploaia care cade aproape necontenit pe parcursul celor cinci zile în care Marlowe este angajatul generalului Sternwood nu reușește să cureţe crusta de lăcomie și cinism a acestei lumi demonizate",
    "229": " Faptul că deznodământul romanului se petrece într-un loc abandonat, unde ruina domină totul – o trimitere evidentă la prăbușirea morală a oamenilor – conţine o simbolistică a cărei semnificaţie nu mai trebuie probată: Era un drum strâmt de pământ bătut, mai mult o cărare, ca intrarea la o fermă de la picioarele dealului O poartă largă de cinci stinghii era dată la o parte, sprijinită de o buturugă, și arăta de parcă nu mai fusese închisă de ani de zile Drumul, străjuit de eucalipţi înalţi, era bătătorit bine Pe drum trecuseră camioane Era pustiu acum și scăldat în lumina soarelui, dar nu încă plin de praf Plouase prea mult și prea de curând Am urmat urmele adânci ale roţilor camioanelor, iar zgomotul circulaţiei din oraș deveni repede ciudat de slab, ca și cum totul s-ar fi petrecut nu în oraș, ci într-un ţinut îndepărtat și de vis",
    "230": " Apoi, deasupra unei crăci se înălţă braţul pătat de ulei și nemișcat al unei sonde Vedeam vechiul cablu de oţel ruginit care făcea legătura între braţul acestei sonde și alte șase Braţele nu se mișcau, probabil nu se mișcaseră de un an Puţurile nu mai dădeau petrol Am văzut un maldăr de ţevi ruginite, o platformă de încărcare, dărâmată la un capăt, și o grămadă de vreo șase canistre de petrol goale În lumina soarelui, apa stătută și îmbâcsită cu petrol iradia într-un puţ vechi șţ Locul era pustiu ca un cimitir Chiar și după ploaie, eucalipţii înalţi păreau încă plini de praf Arătau întotdeauna plini de praf O cracă ruptă de vânt căzuse pe marginea puţului, iar frunzele turtite și cerate, tari ca pielea, atârnau în apă Aici, în infernul plin de zoaie – la îndemână și îndepărtat totodată – se încheie investigaţiile lui Marlowe și tot aici probează vinovăţia micuţei asasine ce obișnuia să-și sugă degetul și să poposească, neinvitată, în paturile bărbaţilor",
    "231": " Descifrarea enigmei nu aduce cu sine așteptata relaxare Totul rămâne apăsător N-ai senzaţia că binele a triumfat asupra răului Nu există nici expiere, nici răsplată – vinovăţiile continuă să bântuie mintea personajelor Numai că vinovaţi cu adevărat sunt martorii, nu făptașii Izolată în lumea ei bolnavă, între perversitatea unei maturităţi de care nu e conștientă și iresponsabilitatea unei vârste pe care n-o poate controla, Carmen își mărturisește păcatul cu ușurinţa, dar și inconștienţa unei minţi subdezvoltate: „Carmen s-a întors acasă și mi-a destăinuit ca un copil tot ce s-a întâmplat”, îi mărturisește, în cele din urmă, Vivian lui Marlowe „Nu-i normală Am știut că poliţia are să afle totul de la ea Avea chiar să se laude singură în curând Iar dacă afla tata, avea să cheme chiar el imediat poliţia și să le spună întreaga poveste Iar cândva, în decursul aceleiași nopţi, avea să moară",
    "232": "” Luciditatea surorii mai mari, perfecta descriere a situaţiei, eforturile de a ascunde păcatul mezinei – care este păcatul familiei – intră în logica acestei lumi pentru care onoarea este fie o valoare absolută (și, prin urmare, criminală), fie o simplă vorbă în vânt Un tată în care supravieţuiesc fantasmele unui univers bazat pe onoare n-a reușit să aducă pe lume decât două fiinţe care sunt dovada vie a eșecului și chiar a anihilării sale E de la sine înţeles că astfel de contradicţii degajă o tensiune greu de suportat pentru cei implicaţi Atât Vivian, cât și Carmen poartă cu ele, pretutindeni, semnele unei nevroze de nevindecat, agresivă și, în cele din urmă, autodistructivă Tuturor acestora, Marlowe le poate opune o singură valoare, pe cât de fragilă, pe atât de dispreţuită de cei din jur – fie ei poliţiștii, fie acoliţii lui Eddie Mars, fie mărunţii borfași întâlniţi sub suspecta ploaie californiană: mândria profesională",
    "233": " O armă inadecvată, ridicolă, ineficientă Dar e singura de care detectivul nu se rușinează Demodat, marginal, dispreţuit – banul este forma cea mai frecventă de a-i testa integritatea –, el își duce la capăt misiunea chiar dacă încercările prin care trece îl împiedică să simtă cea mai mică satisfacţie în faţa victoriei repurtate Moneda bătută pe valorile cavalerismului are, în roman, o serioasă bază de susţinere Nu doar scena iniţială, ci și ultima vizită făcută familiei Sternwood trimite la postura de erou salvator Revenită la splendoarea iniţială, atmosfera naturală acordă o scurtă perioadă de graţie personajelor angrenate în mecanismul păcatului și al crimei Marlowe recâștigă ceva din puritatea iniţială, legându-și încă o dată gândurile de domniţa ce așteaptă să fie salvată: În arbuștii medievali păsările cântau nebunește după ploaie, pajiștile în terase erau verzi ca drapelul irlandez, iar întreaga proprietate arăta ca și cum ar fi fost construită acum zece minute",
    "234": " Am sunat la intrare Trecuseră cinci zile de când sunasem pentru prima oară Mi se părea c-a trecut un an O servitoare deschise ușa și mă conduse, de-a lungul unui coridor lateral, spre holul principal și mă lăsă acolo, spunând că domnul Norris are să coboare într-o clipă Holul principal arăta neschimbat Portretul de deasupra consolei avea aceiași ochi negri și fierbinţi, iar cavalerul de la fereastra cu vitraliu încă n-o dezlegase pe demoazela goală, legată de pom Spre deosebire de cavalerul din vitraliu, Marlowe dezlegase deja enigma Enigma avea legătură tot cu o „demoazelă” – una ce obișnuia să se arate goală și să-i seducă pe cavalerii mai mult sau mai puţin prihăniţi din jur: Rusty Regan fusese un războinic, implicat în luptele pentru independenţa Irlandei, Owen Taylor, șoferul familiei Sternwood, era tot un fel de cavaler, călare pe caii-putere ai Buick-ului în care avea să-și afle moartea",
    "235": " Descoperind adevărul, Marlowe iese din armura cavalerească, intuind că în lumea reală valorile onestităţii, ale curteniei și generozităţii n-au nici o trecere Vivian Sternwood își imaginează că poate fi, la rândul ei, agresivă pentru a-și impune punctul de vedere Nu va reuși, în ciuda felului tăios de a-l aborda pe Marlowe („«Așadar ești totuși o brută», zise ea calm, uitându-se la mine «O brută complet nesimţită Ai ucis un om aseară Nu te privește cum am aflat Am aflat Iar acum vii aici și-mi sperii sora mai mică de ajunge să aibă o criză»”) Nu va reuși nu pentru că Marlowe ar fi o brută, ci pentru că adevărul continuă să fie – în lumea lui restrânsă – o valoare Lucid până la cinism, detectivul nu respinge nici patetismul atunci când descoperă că are un partener de dialog în faţa căruia poate lăsa garda jos: Orice i-aș spune unui poliţist, are să se îndoiască",
    "236": " Iar acelui poliţist nu-i păsa de ce spuneam Când angajezi pe cineva din branșa mea nu-i totuna ca atunci când angajezi un spălător de geamuri, îi arăţi opt geamuri și-i spui: „Spală-le și-ai terminat” Dumneavoastră nu vă puteţi închipui prin ce-a trebuit să trec, ce-a trebuit să omit sau să evit ca să-mi îndeplinesc misiunea Am făcut tot ce a fost cu putinţă ca să vă apăr și poate c-am încălcat câteva reguli, dar am făcut-o în interesul dumneavoastră Clientul are prioritate, în afară de cazul în care e un escroc Chiar și atunci mă mulţumesc să-i înapoiez contractul și să tac Dezamăgirea detectivului, evidentă în finalul romanului, e hrănită de constatarea că, în ciuda încercărilor de a rămâne în spaţiul onoarei, lumea îl tratează cu dispreţul cuvenit unui ins lipsit de scrupule Valorile sale sunt privite cu amuzament pentru că ele sunt, într-adevăr, amuzante pentru locuitorii imperiului corupt al gangsterilor, al traficanţilor de droguri și conștiinţe, al milionarilor gata să ucidă cu sânge rece și al femeilor ce-și vând trupul doar pentru că li se pare șic: Da",
    "237": " Sunt un tip foarte șmecher N-am nici un fel de sentimente sau scrupule N-am decât simţul banului Și sunt atât de lacom după bani, încât pentru douăzeci și cinci de dolari pe zi plus cheltuielile, mai ales pe benzină și whisky, gândesc de unul singur ce-i de gândit; îmi risc întreg viitorul, îmi atrag ura poliţiștilor, pe-a lui Eddie Mars și a complicilor lui, mă feresc de gloanţe și încasez la lovituri și spun: Mulţumesc frumos, dacă mai aveţi și alte necazuri, sper c-o să vă gândiţi la mine, și-mi las o carte de vizită în caz că se ivește ceva Toate astea pentru douăzeci și cinci de dolari pe zi și poate ca să apăr puţina mândrie rămasă în sângele unui om bătrân și credinţa că, deși fetele lui sunt cam aiurite, așa cum sunt multe fete simpatice în ziua de azi, nu sunt perverse sau criminale",
    "238": " Și așa devin un ticălos Foarte bine, nici nu-mi pasă Am fost insultat de oameni de toate felurile și de toate rangurile, inclusiv de surioara dumitale Ea m-a înjurat mai rău fiindcă nu m-am culcat cu ea Am primit cinci sute de dolari pentru a-l găsi pe domnul Rusty Regan, presupunând că-l pot găsi Acum îmi oferiţi cincisprezece mii Asta mă face să mă cred important Cu cincisprezece mii de dolari mi-aș putea cumpăra o casă, o mașină nouă și patru costume de haine Aș putea chiar să-mi iau o vacanţă, fără să mă tem că pierd o afacere Ar fi splendid De ce mi-i oferiţi? Să continuu să fiu un ticălos sau să devin un gentleman, ca domnul elegant care a adormit acum câteva nopţi în mașină? Întrebări fără răspuns Ele n-au legătură nici cu cazul investigat, nici cu personajul – Vivian – căruia i se adresează",
    "239": " Sunt simple repere din Bildungsroman-ul întors, derulat sub ochii cititorului în timpul celor cinci zile ploioase Nu e un roman al iniţierii, al maturizării senine, ci consemnarea acomodării resemnate la trista morală a lumii descompuse Marlowe repetă frecvent că „nu-i pasă” de părerea celorlalţi, că nu este intimidat de înjurături și agresiuni fizice Insistenţa asupra invulnerabilităţii e, însă, o marcă a vulnerabilităţii Dar este și o marcă a acelui „Los Angeles gotic” descris de Edward Margolies (cf Which Way Did He Go?, Holmes and Meier, New York, 1982), a nevrozei care cuprinde personajele aflate în momente de mare tensiune Explicarea dispariţiei lui Rusty Regan nu este rezultatul unui raţionament în linia romanului poliţist clasic: Vivian e constrânsă de Marlowe să dezvăluie circumstanţele crimei și rolul lui Eddie Mars în ștergerea urmelor asasinatului Aflăm răspunsul doar pentru că Marlowe insistă să meargă până la capăt",
    "240": " O face nu pentru că a fost plătit, ci pentru că simte în destinul lui Rusty Regan ceva adânc familiar și demn de respect De altfel, atât generalul Sternwood, cât și majordomul Norris insistă asupra acestui lucru Simetria între Sean Regan și Philip Marlowe sare în ochi: ambii sunt agreaţi de generalul Sternwood, ambii au relaţii complicate cu Vivian și conflictuale cu Carmen, ambii sunt îndrăgostiţi de Mona Mars Unul dintre ei însă e mort, iar celălalt are prilejul să-și contemple, ca într-o autoscopie, propria existenţă Sau măcar deznodământul unei existenţe ce-ar fi putut fi primejdios de asemănătoare dacă împrejurările ar fi fost diferite Astfel se explică și una dintre particularităţile de structură ale romanului – absenţa explicaţiei logice a încăpăţânării lui Marlowe de a continua ancheta, deși generalul Sternwood nu-i ceruse acest lucru: dorinţa de autodescoperire, de a cunoaște destinul personajului pe care, deși nu l-a întâlnit niciodată, îl simte ca pe un alter ego al său",
    "241": " Amărăciunea discursului final este singurul răspuns ce poate fi dat unei oglinzi ce refuză să mai reflecte altceva decât adâncimile unei conștiinţe vulnerate Într-o lume a crimei, a păcatului, minciunii, violenţei și nebuniei, a fi vulnerabil înseamnă a fi deja mort \n\nGraalul păcătoșilortc \"Graalul pãcãtoºilor\" În ultima secvenţă a romanului Farewell, My Lovely (Adio, frumoasa mea), detectivul particular Marlowe iese din biroul poliţistului Randall și, ajuns în stradă, se lovește de aerul rece și transparent al zilei: „Puteai să vezi până departe – dar nu chiar până acolo unde plecase Velma” Personajul evocat – „frumoasa” din titlu – tocmai murise, după ce-și trăsese două gloanţe în inimă Velma pășise așadar în teritoriul la care cei vii nu au acces Refuzul metafizicului, al dialogului cu lumea de dincolo cade ca o concluzie brutală a violenţelor, grotescului, corupţiei și lăcomiei radiografiate în această carte Unul dintre cuvintele frecvent întâlnite pe parcursul naraţiunii este, de altfel, dirt („murdărie”)",
    "242": " Autorul ne oferă, în felul acesta, o indicaţie de lectură, dar se și supune legilor naraţiunii realiste: el reflectă situaţii ce corespund întru totul vocabulei invocate O lume murdară, în toate sensurile cuvântului Publicat în 1940, imediat după The Big Sleep, al doilea roman al lui Raymond Chandler s-a bucurat de un neașteptat succes de critică Se spune că proba de foc a unui scriitor o reprezintă a doua carte Febra debutului, mobilizarea exemplară a energiilor, entuziasmul descoperirii identităţii creatoare marchează, de regulă, câteva puncte în bătălia creatorului cu propria imaginaţie Or, Chandler a trecut cu ușurinţă testul „cărţii a doua”, consolidându-și cu strălucire imaginea Frank MacShane, în biografia pe care i-o dedică, citează exemplul unui jurnalist californian, Morton Thompson, care, scriind despre Farewell, My Lovely, nu s-a sfiit să publice un text plin de emfază, pariind cu entuziasm pe valoarea autorului: Nu am nici o ezitare să-mi pun în joc reputaţia literară pe care o am acum sau o voi avea vreodată și să mizez pe viitorul literar al acestui scriitor",
    "243": " Fiecare rând al lui Chandler e compus cu un desăvârșit control al artei scriitoricești (MacShane, 1976, p 89) (Ca informaţie pur anecdotică, numele lui Morton Thompson – altminteri un jurnalist, romancier și scenarist de oarecare notorietate în anii ’40-’50 – a rămas în amintirea urmașilor mai ales ca autor al unei faimoase reţete de preparare a curcanului!) Titlul iniţial al cărţii a fost The Second Murderer, o sintagmă împrumutată din piesa Richard al III-lea (actul I, scena IV) a lui Shakespeare Chandler a renunţat însă la această variantă în favoarea unei formule aparent mai puţin încărcate de mister și violenţă Succesul neașteptat al poveștii i-a deschis porţile unei celebrităţi pe deplin meritate Ecranizată de două ori (în 1944, sub titlul Murder, My Sweet, cu Dick Powell și Claire Trevor în rolurile principale, și în 1975, într-o versiune ce-i are ca protagoniști pe Robert Mitchum și Charlotte Rampling – de menţionat că în această versiune doctorul Amthor devine doctoriţa Amthor, într-o stranie schimbare de sex a personajului demonic, posesor al unor înspăimântătoare calităţi paranormale), cartea rămâne, totuși, în umbra romanului de debut",
    "244": " O soartă nemeritată, mă grăbesc să afirm, având în vedere calităţile neobișnuite ale naraţiunii, intrigii și funcţionării în plan artistic a personajelor Conexiunea shakespeareană – abandonată ulterior – trădează una din ambiţiile (niciodată ascunse, de altfel) ale lui Chandler Deși a îmbrăcat în perfectă cunoștinţă de cauză hainele unui gen subaltern, el n-a renunţat nici o clipă la ambiţia onorabilităţii literare Frecventele – prea frecventele – aluzii culturale din roman ne înfăţișează un personaj plasat mult deasupra condiţiei sale Nu este un lucru obișnuit să-ţi omori vremea într-un birou soios din Los Angeles, așa cum face Philip Marlowe, așteptând eventualii clienţi, și să dialoghezi cu personajele lui Shakespeare „Pur și simplu știe prea multe pentru un detectiv”, concluzionează unul dintre exegeţii chandlerieni (Marling, 1986, p 93) Și totuși, Marlowe rămâne unul dintre cei mai „culţi” detectivi ai lumii anglo-saxone, după cum se va vedea în celelalte cărţi – îndeosebi în The Long Goodbye și Playback",
    "245": " E adevărat că nu stă în obișnuinţa autorilor de romane poliţiste să invoce personaje precum Dalai Lama sau Richelieu ori să construiască intrigi secundare pornind de la o particularitate a stilului narativ al lui Ernest Hemingway Or, toate acestea există din plin în cartea lui Chandler, în care invocarea „complexului Electrei”, a viorilor de Cremona și judecata rapidă a unei copii după Rembrandt sunt menite să confere originalitate și consistenţă paginii Cred, totuși, că purismul exegeţilor este excesiv Marlowe nu e, după cum știm încă din The Big Sleep, un analfabet: a absolvit o facultate, și-a mărturisit plăcerea de a citi, posedă o sensibilitate remarcabilă De fapt, referinţele lui nu depășesc nivelul culturii medii: Marlowe nu face analize ale conceptelor și numelor pe care le invocă, ci stabilește anumite relaţii cu ele, trăgând cu ochiul spre cititor și nu spre personajele cu care interacţionează Pe deplin ilustrativ este episodul – menţionat mai jos – în care o particularitate de limbaj a poliţistului Galbraith (obiceiul de a repeta ceea ce tocmai i s-a spus) îl determină, amuzat, să vadă în el o întrupare a lui Hemingway",
    "246": " Scena e o mostră suculentă de umor absurd, în care cititorul avizat va găsi suficiente motive de amuzament: – Vreau să împușc un indian – Aha, amice, vrei să împuști un indian – Da, nene, unul singur Se uită din nou la insul cu mustaţă – Gagiul e foarte dur, îi spuse Vrea să împuște un indian – Auzi, Hemingway, nu mai repeta tot ce spun, i-am zis – Cred că gagiul e ușchit, spuse insul solid Zice că mă cheamă Hemingway Nu ţi se pare că e ușchit? Mica scenă absurdă continuă și în capitolul următor, unde, în loc să rezolve misterul poreclei date poliţistului, Marlowe întinde și mai mult coarda, refuzând să dezvăluie identitatea reală a personajului invocat: Insul solid spuse: – Acum, că tot suntem între noi și nu e nici o damă în jur, nu mai contează de ce te-ai dus înapoi acolo, dar chestia asta cu Hemingway mă depășește",
    "247": " – E o poantă, am spus O poantă veche – Cine naiba e Hemingway ăsta? – Un tip care spune la nesfârșit același lucru, până începi să crezi că trebuie să fie ceva bun Astfel de interludii au menirea să sublinieze controlul perfect al autorului asupra textului Crisparea sesizabilă în The Big Sleep, teama (întemeiată, de altfel) că cele două mari secvenţe ale romanului nu se vor articula perfect nu-l preocupă de data aceasta Chandler simte că a găsit formula ideală, că nu va avea dificultăţi să treacă de la un nivel al naraţiunii la altul Există, desigur, o doză de aleatoriu și un mic joc al coincidenţelor – dar ele sunt inteligent speculate Deducţia detectivistică este subsumată strategiilor de construcţie a textului Naraţiunea evoluează lin, trecerea dintr-un plan în altul se bazează pe conexiunile făcute de Marlowe, pe intuiţia născută dintr-o intensă experienţă a studiului firii umane",
    "248": " Punctul de atracţie al romanului îl constituie, și aici, personajul principal Datele biografice ale eroului nu diferă fundamental de ceea ce știm din The Big Sleep, iar caracteristicile sale comportamentale rămân neschimbate Ironia, detașarea cinică de realitate, brutalitatea reacţiilor verbale sunt trăsături greu de desprins de imaginea detectivului Raymond Chandler a intuit că a dat peste o mină de aur și n-a ezitat să o exploateze intensiv Contemplarea ironică a realitatăţii înconjurătoare și refuzul de a se lăsa luat prin surprindere – sedus, derutat, încolţit – sunt atuuri de care autorul s-a folosit pentru a amorsa o poveste în care violenţa și drama sentimentală formează decorul exploziv al unei povești pline de suspans Există, totuși, câteva nuanţe noi, pe care le vom evoca mai târziu Ca și The Big Sleep, Farewell, My Lovely este alcătuit din topirea laolaltă a câtorva texte anterioare De data aceasta au fost „canibalizate” povestirile The Man Who Liked Dogs (Black Mask, 1936), Try the Girl (Black Mask, 1937) și fragmente din Mandarin’s Jade (Dime Detective Magazine, 1937)",
    "249": " Un sumar studiu comparatist arată că armonizarea fragmentelor s-a produs cu ușurinţă, fără a se simţi, ca în alte cazuri, locurile unde a avut loc sudura Faptul că textele sunt scrise într-un interval relativ scurt de timp (cam un an și jumătate) ar putea explica evidenta lor omogenitate Amănuntul că în primele două povestiri numele detectivului e Carmady, iar în Mandarin’s Jade – Dalmas nu constituie un impediment pentru a identifica în aceste personaje profilul deja bine conturat al lui Marlowe Structura episodică alertă, varietatea personajelor, enigmele presărate de-a lungul unui drum al surprizelor și răfuielilor fac din Farewell, My Lovely unul dintre cele mai reușite exemple ale seriei hard-boiled Viteza naraţiunii e temperată de încercările detectivului de a pune ordine într-un scenariu fără sens și de grija autorului de a nu scăpa din vedere nici un detaliu relevant Însă alerteţea nu este un merit în sine, după cum bogata galerie a protagoniștilor nu garantează interesul necondiţionat al cititorului",
    "250": " Importantă e și intensitatea emoţională la care se desfășoară evenimentele Or, din acest punct de vedere, Farewell, My Lovely a atins unul din punctele de vârf ale genului Romanul ilustrează varianta chandleriană a aventurilor hard-boiled, o formulă a cărei identitate poate fi redusă la următorul tipic: Povestirile lui Chandler sunt, mai presus de orice, descrierea unor căutări Ele presupun o crimă și sfârșesc adeseori cu asasinarea persoanei căutate (Jameson, 1970, p 645) Linearitatea, inevitabila monotonie și previzibilul demersului sunt contracarate de arsenalul retoric pus la bătaie Efectul final este al unui discurs hiperrealist, în care tratamentul de bază constă în supraaglomerarea paginii cu infinite detalii de decor Din acest punct de vedere, Farewell, My Lovely este romanul lui Chandler cel mai bine ancorat în geografia californiană Este o geografie a senzaţiilor, nu neapărat una a denumirilor și descrierilor Peisajul dictează, într-un fel subtil, ritmul naraţiunii",
    "251": " Presiunea naturii deșertice, a întunericului, a spaţiilor închise, a birourilor neaerisite, a murdăriei ce pare să fi cuprins totul imprimă o neașteptată dinamică, o reactivitate în mijlocul căreia Marlowe dirijează un spectacol al cruzimii, disperării și suferinţei Cartea propune o distribuire a partiturilor după criterii de apartanenţă socială, îndărătul cărora simţi parti-pris-ul de natură etică Personajele sunt riguros împărţite în două categorii: bogaţi și săraci Banul cumpără, în această lume, nu doar conștiinţe, ci și vieţi Criminalitatea și bogăţia sunt indestructibil legate Stăpânii orașelor – așa cum enunţa Chandler în The Simple Art of Murder – sunt și stăpânii oamenilor Asasinatul și trădarea rămân strâns legate de forţa pustiitoare a banului Figura demonic-angelică a cântăreţei de cabaret Velma Valento, devenită doamna Grayle, soţia unui multimilionar bătrân, e simptomatică pentru această lume Velma trădează nu o dată, ci de două ori: îl vinde poliţiei pe Moose Malloy, protectorul și amantul ei din perioada în care-și câștiga viaţa în cabaret, iar apoi îl sacrifică pe Lindsay Marriott, complicele de după evadarea din lumea promiscuă a primei tinereţi",
    "252": " Criminalii nu pot face nici un pas fără ajutorul intangibililor, stăpânii discreţionari ai acestei lumi În Farewell, My Lovely, categoria e ilustrată din plin de Laird Brunette (despre care se spune că este stăpânul localităţii Bay City) și, parţial, de soţul Velmei, Lewin Lockridge Grayle Astfel de oameni rămân mereu în umbră Bătrânul Grayle (numele se pronunţă precum grail, adică Sfântul Graal, potirul magic al mitologiei creștine) este o apariţie episodică și fantomatică, un demon lipsit de voinţă, care acceptă ca nevasta să-l înșele sub propriii săi ochi Brunette, pe de altă parte, e surprins în universul marin al vasului pe care se desfășoară jocurile de noroc ilegale, controlând și supraveghind bunul mers al fabricilor de bani Sigur pe forţa sa, Brunette are chiar cinismul de a lua în derâdere lucrurile negative care se spun despre el Expresivitatea autopersiflării e remarcabilă, iar Marlowe nu rămâne insensibil la felul asumării autoironice a păcatului – o artă dusă de Brunette la perfecţiune: – Ia uite câte lucruri fac, zise el meditativ, ca și când ar fi fost singur",
    "253": " Conduc orașe, aleg primari, corup poliţia, vând droguri, adăpostesc escroci, jefuiesc de perle bătrâne sugrumate Ce mult timp am Râse scurt Ce mult timp În ciuda tonului sarcastic, realitatea corespunde perfect descrierii voit minimalizatoare a lui Brunette El confirmă că în romanele lui Chandler, firele crimei duc, aproape obligatoriu, în straturile înalte ale societăţii, unde, îndărătul cazematelor de bani, se produc inimaginabile atrocităţi Velma Valento / Helen Grayle este o femeie de cabaret care trage după sine, în lumea milionarilor, un trecut deocheat Descoperită, în cele din urmă, de fostul ei amant, gigantul Moose Malloy, ea readuce în prezentul aurit al vieţii ultraluxoase, într-o singură frază, întreaga vulgaritate a lumii care a creat-o: „Dă-mi pace, javră ce ești!” De această vulgaritate n-o apără nici lecţiile de dicţie, nici hainele scumpe și nici măcar frumuseţea răpitoare Răul se află ascuns în adâncuri, în cuvintele reprimate, gata să iasă la suprafaţă în cele mai neașteptate momente",
    "254": " Prins între lumi, Marlowe nu are alt aliat decât propriile impulsuri, experienţa și intuiţia Încă de la început, el înfruntă voinţa a doi poliţiști Unul, corupt, Nulty, aproape că-l obligă să rezolve cazul dispariţiei lui Moose Malloy; celălalt, onest și inteligent, Randall, îl împiedică să se amestece în treburile poliţiei Mai puternic decât instinctul de conservare, decât raţiunea sunt, însă, curiozitatea și simţul onoarei Marlowe se simte atras de personaje care, altminteri, ar fi meritat tratate cu dispreţ Arta lui Chandler constă în a crea condiţiile ca investigaţiile lui Marlowe să se desfășoare fără a violenta logica naraţiunii Implicarea detectivului devine inevitabilă din clipa când, angajat să rezolve un caz banal – trebuia să-l însoţească pe Lindsay Marriott la locul predării unei sume de bani pentru a răscumpăra o bijuterie furată –, se trezește proiectat în plină aventură Pe de o parte, el se lasă târât într-o afacere ce nu se poate termina decât prost, iar pe de altă parte, își primejduiește viaţa pentru sume nesemnificative",
    "255": " Identitatea deja probată de cavaler sans peur et sans reproche îl împinge însă, asemenea unui arc, în situaţii în care un minimum de instinct de conservare ar fi trebuit să-l oblige la prudenţă Dar viaţa unui detectiv particular nu seamănă întru nimic cu aceea a unui moralist Ceea ce pentru moralist e doar obiect de studiu, pentru detectiv e materie primă a existenţei Stranietatea povestirii provine din felul în care indivizi ce nu par să aibă legătură unii cu alţii sunt amestecaţi într-o serie de crime înrudite În realitate, există un șir fatal al intercondiţionărilor: Helen Grayle îl ucide pe Marriott în prezenţa lui Marlowe pentru ca, în final, tot ea să-l ucidă pe Moose Malloy în chiar apartamentul detectivului Evident, după ce uriașul Moose îl ucisese pe patronul clubului unde dansase cândva Helen/Velma și o sugrumase pe fosta patroană a localului (Jessie Florian)",
    "256": " Pentru ca lucrurile să aibă coerenţă (poate prea multă!), mai aflăm că bătrâna Florian e, la rândul ei, legată de Lindsay Marriott, care deţine actul de proprietate al casei în care, finalmente, va fi ucisă Disecate la rece, toate aceste încrengături par mult prea fantezist articulate pentru a fi credibile Convenţia literară trăiește, însă, mai ales prin astfel de improbabile conexiuni care, dacă ar exista în viaţa de fiecare zi, ar transforma universul cotidian într-o reţea sufocantă de cauze și efecte În cazul lui Chandler, joncţiunea între planuri se produce firesc, prin succesive articulări narative, subtil anunţate din vreme Cititorul atent va deveni nu doar obiectul seducţiei scriitorului, ci și părtaș la edificarea construcţiei narative născute sub privirile sale Intrând în mintea lui Marlowe, suntem, parcurgând textul, alter ego-uri ale acestuia, martorii pregătiţi să probeze adevărul întâmplărilor puse în pagină de impetuoasa persoană întâi a naraţiunii",
    "257": " Toate acestea ar fi simple fantasme ale unor admiratori ai lui Chandler dacă n-ar exista și probele textuale corespunzătoare Valoarea creaţiei lui Chandler este dovedită de nenumărate secvenţe în care talentul literar al scriitorului irumpe vijelios Scena descrierii de către Marlowe a stării de delirium tremens în care-l adusese „tehnica” infailibilă a doctorului Sonderborg e demnă de pana oricărui scriitor de primă linie: M-am ridicat în pat și, după o vreme, am putut să ating podeaua cu picioarele Erau desculţe și pline de cuie și ace Ghișeul cu articole de galanterie la stânga, doamnă Ace de siguranţă extralargi la dreapta Piciorul începu să simtă duritatea și rămase lipit de marginea patului, în timp ce o voce care părea să vină de sub pat spunea iarăși și iarăși: „Ai dt  ai dt  ai d",
    "258": "t” Am început să umblu, împleticindu-mă ca un beţiv Pe o măsuţă smălţuită aflată între cele două geamuri cu grilaje era o sticlă de whisky Avea o formă frumoasă Părea pe jumătate plină Am pășit spre ea Și totuși, există pe lume mulţi oameni drăguţi Te poţi enerva citind ziarul de dimineaţă, poţi să-l pocnești la fluierul piciorului pe insul de lângă tine din sala de cinema, poţi să te simţi rău și descurajat și să-i batjocorești pe politicieni, dar pe lume sunt și mulţi inși de treabă Ca de pildă cel care a lăsat acolo jumătatea de sticlă de whisky Are o inimă la fel de mare ca unul din șoldurile lui Mae West Am întins mâna după ea și, cu amândouă mâinile pe jumătate amorţite, am dus-o la gură, transpirând de parc-aș fi ridicat de un capăt Golden Gate",
    "259": " Am tras pe nerăsuflate o înghiţitură Am pus sticla înapoi, cu nesfârșită grijă Am încercat să mă ling pe bărbie Whisky-ul avea un gust ciudat În timp ce-mi dădeam seama că are un gust ciudat, am văzut un lighean aruncat la colţul peretelului Am reușit Am reușit la milimetru Am vărsat Nici baseballistul Dizzy Dean n-a aruncat vreodată mingea cu mai mare forţă Timpul se scurse – într-o suferinţă cauzată de greaţă și ameţeală, ţinându-mă de marginea ligheanului și strigând după ajutor ca un animal Trecu M-am căţărat înapoi în pat și m-am întins pe spate răsuflând greu, privind fumul Fumul nu era prea limpede Și nici chiar real Poate nu era decât ceva în adâncul ochilor mei Și-apoi nu mai fu acolo deloc și lumina din grinda de porţelan din tavan străfulgeră cu ascuţime încăperea",
    "260": " Asemenea fragmente, a căror valoare artistică este indiscutabilă, nu constituie excepţia, ci regula discursului chandlerian Intuiţia și talentul l-au trimis spre o zonă în care miza pe efectul artistic este mai importantă decât parcursul dezlegării enigmei Chiar dacă în această formulă intră suficiente imponderabile, alegerea e perfect raţională Chandler știe că singurul teritoriu în care inovaţia poate merge la nesfârșit este cel al invenţiei artistice, nu al intrigii poliţiste ca atare Din acest motiv, enigma se află mereu la suprafaţă, gata să fie descoperită de oricare dintre cititori, pe când personajele și locurile își păstrează un mister ce supravieţuiește cărţii Eroii sunt vii, dar situaţiile în care Marlowe se trezește angrenat sunt mai mult sau mai puţin tipice Revolta generaţiei Hammett împotriva modelului stabilit de marii maeștri ai deceniilor anterioare n-a făcut, de fapt, decât să substituie un model cu altul Regulile rigide stabilite de Conan Doyle sau Agatha Christie au fost înlocuite cu abordări mai flexibile, dar finalmente cuantificabile și ele",
    "261": " Evadând din capcana apartenenţei la o poetică reformistă în intenţie, dar, practic, vag anchilozată după primele cărţi ce-i respectau cerinţele, Chandler s-a sustras primejdiei de a-și vedea eforturile compromise odată cu epuizarea mesajului Mizând pe expresivitatea literară, el a făcut din mesaj un obiect seducător: înainte de a fi un joc al minţii, el este un joc al sufletului Ce izbește la lectura celei de-a doua cărţi a lui Chandler este libertatea pe care și-o ia autorul în raport cu formula literară asumată Nici unul dintre detectivii impuși de școala hard-boiled nu înregistrează atâtea înfrângeri și nu arată atâtea vulnerabilităţi ca Philip Marlowe Eșecurile sale curg în serie: admonestat de poliţiști, bătut de diverși membri ai bandelor organizate în treburile cărora se amestecă, luat, literalmente, pe sus de uriașul Moose Malloy, „drogat” în clinica particulară din Santa Monica a doctorului Sonderborg, „jefuit” de banii încredinţaţi de Lindsay Marriott, umilit de neputinţa de a găsi o explicaţie logică întâmplărilor în care a intrat",
    "262": " Pentru a pune capac înfrângerilor fără drept de apel, la sfârșitul romanului, Helen Grayle, demonul din spatele întâmplărilor narate, reușește – pentru o vreme – să scape Chandler însuși s-a arătat în repetate rânduri încântat de roman Într-o scrisoare din septembrie 1949 către Dale Warren, autoadmiraţia atinge cote aproape neverosimile Comparând cartea cu The Little Sister, Chandler spune: Cred că Farewell, My Lovely este o culme și că n-am să mai reușesc vreodată aceeași combinaţie de ingrediente Structura a fost mult mai solidă, iar întâmplările, mai puţin forţate și mai fluente (Chandler, 1981, p 192) Există, însă, un punct în care mai mulţi interpreţi ai cărţii s-au străduit să identifice o slăbiciune E vorba de felul în care Marlowe se raportează la Moose Malloy Dacă debutul relaţiilor dintre ei oferă prilejul câtorva pagini de excelent nivel estetic, pe parcursul cărţii cădem în plin absurd",
    "263": " În una dintre secvenţe, al cărei sens n-am putut să-l pătrund oricât m-am străduit, Marlowe se furișează pe lângă Moose Malloy, încercând să nu fie observat Locul întâlnirii este clinica lui Sonderborg, dar nu ni se spune – nici înainte, nici după – cum și de ce a ajuns Moose acolo Putem, desigur, specula pe marginea unui asemenea episod (e limpede că spitalul lui Sonderborg era și un loc de refugiu al gangsterilor), dar din punctul de vedere al anchetei lui Marlowe, amănuntul este profund irelevant Moose Malloy apare, de altfel, doar de trei ori pe parcursul romanului (ultima oară chiar în apartamentul detectivului, când Helen Grayle îl ucide) Admit că explicaţia lui Peter Wolfe, de ale cărui interpretări mă despart în alte situaţii, poate sta în picioare Admiţând că prezenţa lui Moose la clinică e lipsită de suport logic, el emite o ipoteză ce merită luată în considerare: Chandler l-a creat pentru că personajul corespunde intenţiilor sale narative; el vrea să ne ajute să ne aducem aminte",
    "264": " Dacă Moose ar fi rămas în afara acţiunii până la sfârșitul romanului, l-am fi putut uita (Wolfe, 1985, p 143) Admiţând că aceasta a fost intenţia lui Chandler, nu pot să-mi reprim uimirea că un scriitor cu ingeniozitatea lui a găsit o soluţie atât de discutabilă Deși memorabil ca apariţie, Moose Malloy n-a beneficiat din partea scriitorului de atenţia pe care un personaj cu datele sale ar fi meritat-o din plin Îndrăgostit nebunește de Velma, Moose iese din închisoare cu obsesia de a-și regăsi iubirea Acest King Kong înamorat de o statuetă de porţelan nu are, însă, și delicateţea comportamentală a monstrului din film Chandler a pus în lumină o singură dimensiune a personajului: brutalitatea animalică născută dintr-o forţă fizică herculeană Iubirea pentru Velma e prezentată mai degrabă ca un tăvălug decât ca un sentiment uman Marea problemă a personajului este că, în ciuda înfăţișării fizice ieșite din comun, se furișează neobservat pe sub nasul poliţiștilor californieni",
    "265": " Ca orice mare scriitor, atunci când ratează un personaj, Chandler îl ratează iremediabil Și totuși, partitura alocată lui Moose Malloy este esenţială pentru organizarea structurii romanului El închide și deschide o largă paranteză, în interiorul căreia se desfășoară spectacolul măririi și decăderii uneia dintre femeile-asasin emblematice ale lumii lui Raymond Chandler Marlowe ajunge la Velma Valento pe o cale nu atât ocolitoare, cât greu accesibilă Chiar dacă am citit și recitit cu încântare romanul, nu sunt pe deplin convins că episoadele se înlănţuie după o logică indestructibilă Articularea secvenţelor este, într-adevăr, subtilă – dar ea se datorează mai degrabă strălucirii stilistice decât succesiunii inevitabile a întâmplărilor Cititorul e manipulat fără scrupule, prin strecurarea unor aluzii și semănarea indiciilor care, ulterior, confirmă niște intuiţii, dar nu motivează o evoluţie Acceptând că primul episod al cărţii are mai mult un rol de uvertură la un spectacol plin de suspans, nu poţi să nu regreţi că autorul a obturat violent pista pe care tocmai o deschisese",
    "266": " Pe de altă parte, e limpede că, dezvoltând o poveste în jurul unui personaj ale cărui date iniţiale nu erau prea generoase, romanul ar fi alunecat în direcţia descrierii aventurilor pure Marlowe n-ar fi fost, în acest caz, decât anexa devitalizată a unor întâmplări ce n-ar fi depășit nivelul de relevanţă al unui scenariu de film de serie B Moose Malloy trebuia așadar să iasă din scenă pentru a-i permite cititorului să asiste la veritabila ridicare a cortinei Dacă Moose Malloy se dovedește a fi un personaj de fractură, Lindsay Marriott este un personaj de legătură Scurta sa prezenţă dinamizează întregul peisaj narativ, furnizând materia primă a oricărui roman poliţist: o enigmă și un asasinat Misterul indus de Lindsay Marriott e sugerat din prima clipă Solicitându-i lui Marlowe serviciul de bodyguard pe perioada încheierii unei tranzacţii oneroase (livrarea sumei de opt mii de dolari pentru răscumpărarea unor bijuterii mult mai scumpe), Marriott îl obligă, la propriu, să-și pună la bătaie instinctul detectivistic",
    "267": " Cum Marriott refuză să spună cui aparţin bijuteriile, cazul principal – descoperirea asasinului – se îmbogăţește cu unul secundar, al identificării proprietarului podoabelor furate Marlowe devine angajatul lui Marriott într-un mod firesc: e vorba de o slujbă temporară oferită de un client ca oricare altul Scriitorul își dă seama că detectivul nu poate avansa prea mult de unul singur și atunci – deus ex machina! – îi trimite în ajutor un personaj care, la rându-i, va facilita legătura între secvenţele intrigii Anne Riordan (una dintre puţinele femei angelice din opera lui Chandler) este fiică de poliţist, iar intervenţia ei se dovedește vitală pentru desenarea cercului anchetei După ce se convinge că Marlowe nu e implicat în asasinarea lui Marriott, Anne face pasul decisiv: nu numai că află cine e proprietarul bijuteriilor (Helen Grayle), ci o și convinge să-l angajeze pe detectiv Din acest moment, sudura între planuri aproape că a fost făcută",
    "268": " Când aflăm că Lewin Lockridge Grayle, soţul Helenei, este proprietarul postului de radio KFDK, nu e nevoie de prea multă imaginaţie pentru a bănui că Velma (fosta artistă de cabaret) și Helen sunt una și aceeași persoană Cu diferenţele de rigoare, Helen Grayle este o variantă a Vivianei Sternwood La fel de voluntară, de dominată de viciu și lipsită de scrupule, ea împinge nerușinarea până la a se săruta cu Marlowe în faţa propriului soţ Nu doar diferenţa de vârstă, ci și cea de experienţă socială a căscat între bărbatul în vârstă și femeia debordând de energie sexuală o prăpastie de netrecut Pentru a finaliza actul seducţiei, Helen îl invită pe detectiv la clubul de noapte al milionarului Laird Brunette Marlowe acceptă, dar împrejurările îl ajută să-și păstreze reputaţia nepătată: între timp, ancheta îl condusese în locuri mult mai puţin plăcute decât acela în care-l aștepta voluptuoasa milionară",
    "269": " Adus în stare de delirium tremens de mașinăria infernală pusă în funcţiune de doctorul Jules Amthor, Marlowe e repus în stare de „funcţionare” de aceeași Anne Riordan Evadând din sanatoriul privat din Bay City (numele sub care apare, în mai multe din scrierile lui Chandler, orașul Santa Monica), Marlowe își ia în serios munca de detectiv, deși nu mai e limpede pentru cine lucrează, dacă lucrează pentru cineva ori este mânat de purul instinct de aventură Reprogramându-și întâlnirea cu Helen Grayle, Marlowe acţionează asemenea vânătorului care-și ţine prada în bătaia puștii El știe deja că Velma și Helen sunt una și aceeași persoană și că deznodământul întâmplărilor e aproape În același timp, detectivul îl convinsese pe Brunette să-i trimită un mesaj prin care îl invita să-l viziteze Întâlnirea dintre Velma și Moose e scurtă și violentă Prinsă în capcană, Velma descarcă cinci gloanţe în fostul ei iubit",
    "270": " În aceeași seară, Moose Malloy, monstrul cu forţă de gigant, moare De vreme ce fusese trădat de Velma, nu mai avea nici un motiv să trăiască Din acest moment, explicaţiile încep să curgă, misterele se destramă, iar personajele redevin ceea ce au fost întotdeauna: Velma, o obsedată de glorie și bani, care-și caută idealul – nesfântul Graal – trădând și ucigând: ea l-a împușcat pe Moose, după ce-l ucisese pe Marriott, șantajistul care-i descoperise biografia deloc onorabilă; Moose rămâne consecvent imaginii din momentul intrării în scenă: un uriaș fără minte, obsedat de iubirea absolută pentru o femeie care nu merita decât dispreţ; Marlowe își recâștigă stăpânirea de sine, reîmbrăcând platoșa de ironie care seduce și, în același timp, ţine la distanţă femeile Dar tot el îi găsește scuze Velmei, văzând în sinuciderea ei o încercare de a-l proteja pe singurul bărbat – Lewin Grayle – care o iubise cu adevărat",
    "271": " Referinţa la Othello (din finalul actului V) – And win, lose or draw, who would pay the biggest price for the show? An old man who had loved not wisely but too well –, adică la bărbatul care a iubit fără înţelepciune, dar profund, i se potrivește nu doar lui Grayle, ci fiecăruia dintre personajele cărţii Constatarea i se aplică, evident, și lui Moose Malloy (despre care tot Marlowe afirmă că „nu era nici pe departe un adevărat ticălos”), dar și detectivului În loc să accepte iubirea unei femei decente, care aproape îl divinizează (deși profund ironice, efuziunile lui Anne trădează pasiunea adevărată, fiind parte a unei strategii a seducţiei expuse vederii: „Ești atât de minunat, spuse ea Atât de curajos, de hotărât și lucrezi pentru atât de puţini bani Ești pocnit în cap, strâns de gât, lovit în bărbie și umplut cu morfină, dar tu te lupţi cu ei până-i dai gata",
    "272": " Ce te face să fii atât de minunat?”), Marlowe este și el atras de farmecul femeii experimentate, de misterul perversiunii expuse într-un ambalaj irezistibil În ciuda ritmului dinamic, a dialogului sclipitor, a întâmplărilor fascinante, Farewell, My Lovely păcătuiește prin miza excesivă pe melodramă Philip Marlowe s-a impus fulgerător, în The Big Sleep, drept un incoruptibil pogorât în lumea păcătoșilor irecuperabili În romanul de faţă, situaţiile sunt mult mai fluide și lecţiile de etică ale detectivului nu mai au pregnanţă Moliciunea lui Marlowe e pusă din evidenţă încă din primele pagini, când gigantul Malloy îl ia, practic, pe sus și-l proiectează într-un carusel de aventuri incontrolabile Atracţia faţă de femeile „problematice” ciobește aerul de invulnerabilitate al eroului: învins de împrejurări, „puritanismul” lui pare a suferi înfrângere după înfrângere Pe lângă Vivian din The Big Sleep, pe lângă Velma, situaţii în care atracţia primejdiei ia chipul feminităţii devastatoare apar din ce în ce mai frecvent în cărţile lui Chandler",
    "273": " Senzualitatea este dinamita ce aruncă în aer fundaţiile unei lumi pentru care dogmele puritane se dovedesc mult prea înguste E drept că, în relaţie cu femeile, Marlowe nu comite aceeași greșeală de două ori Situaţia stânjenitoare în care e surprins de soţ sărutându-se cu Helen funcţionează ca un sistem de alarmă: știe, de-acum, cât de periculoasă poate fi orice întâlnire între patru ochi cu această amazoană fără complexe, gata să calce peste cadavre – nu doar în sensul figurat al cuvântului Dar Marlowe fuge și de femeia pură ivită pe parcursul aventurii El evită orice altă întâlnire între patru ochi cu Velma/Helen (în afara celei din urmă, când, sosită în apartamentul lui, aceasta nu bănuiește prezenţa ascunsă a lui Moose Malloy), dar nu se sfiește s-o întâlnească pe Anne Motivul e simplu: în raport cu aceasta se simte în siguranţă, pentru că se știe în stare să domine jocul",
    "274": " Natura problematică a relaţiilor cu femeile nu-l orbește, însă, nici o clipă Tot ce poate face pentru Velma/Helen este să-i găsească, dintr-un irepresibil spirit de fairplay, câteva circumstanţe atenuante Ele n-au însă de-a face nici cu justiţia și nici cu căutarea neabătută a adevărului În discuţia cu locotenentul Randall, Marlowe întoarce pe toate feţele istoria sordidă a unei femei care n-a vrut, de fapt, decât să scape din lumea mizerabilă în care se născuse Accentele melodramatice nu alterează fondul dramei, nu diminuează culpele și nu scapă vinovaţii de justiţie Helen Grayle decide să-și fie propriul judecător, conștientă că visul ei secret (Graalul simbolic din propriul nume) nu poate fi împlinit în această lume O lectură psihanalitică ar putea dovedi că există la Helen, pe tot parcursul dramei dominate de pasiune, sex și bogăţie, o aspiraţie spre moarte, o tânjire inconștientă spre autopedepsire Odată cu ofilirea sufletului, dispare și dorinţa de a supravieţui într-o lume care i-a luat libertatea de a fi ceea ce și-a dorit cu disperare să fie",
    "275": " Ameninţată cu dezvăluirea identităţii reale, Helen Grayle se prăbușește din lumea iluzorie în care se refugiase, redevenind o Velma oarecare – cântăreaţa obscură dintr-un bar obscur Puterea de seducţie a „micii Velma” trebuie să fi fost remarcabilă de vreme ce între victimele ei se numără și un monstru primitiv precum Moose Malloy, și un individ al cărui rafinament e subliniat de autor, precum Lindsay Marriott, și un bărbat deja bătrân, experimentat și bogat, cum e Lewin Grayle Nu poate fi omis de pe listă nici Marlowe, victimă aproape sigură și el Împrejurările sunt potrivnice consumării propriu-zise a relaţiei, dar nu există nici o îndoială că detectivul – admirat deschis de Velma/Helen pentru calităţile sale fizice: „Ești grozav de bine făcut, domnule” – s-ar fi putut înscrie pe lista amanţilor ei dacă n-ar fi intrat în vizorul altui personaj malefic al cărţii, Amthor Helen Grayle sfârșește tragic pentru că n-a reușit să facă distincţia între sentiment și sex",
    "276": " Acuplarea pare să fi rămas singura ei preocupare constantă, într-o lume în care promiscuitatea a distrus orice fibră de umanitate Există, de altfel, ceva transuman în acest personaj ce fascinează încă dinainte de a intra în scenă Primele ei imagini sunt două fotografii – două icoane –, adică două formule ale imaterialităţii Atunci când se întrupează, simţim imediat efectele prezenţei sale exterminatoare, în Purissima Canyon Numele definește, însă, un spaţiu al falsei purităţi, așa cum Helen Grayle însăși ilustrează, sub identitate de împrumut, o realitate la antipodul celei sugerate de răpitoarea ei prezenţă fizică Farewell, My Lovely accentuează câteva trăsături ale lui Philip Marlowe care nu erau evidente în cartea anterioară Singuratic, melancolic, mefient, Marlowe posedă multe dintre însușirile misoginului Prizonier al unui model comportamental greu de descifrat, el mimează indiferenţa din teama de a nu deveni victima propriilor spaime și dorinţe",
    "277": " Vulnerabilitatea în faţa femeilor se traduce fie într-o capitulare rapidă, necondiţionată, fie în retranșarea pe poziţiile unui machism antipatic Helen Grayle și Anne Riordan sunt, din acest punct devedere, personaje antitetice Nu pentru că una e coruptă și imorală, iar cealaltă pură și onestă, ci pentru că ele ating și fac să vibreze în mod diferit orga sufletească profund vulnerată a detectivului Trei din titlurile celor șapte romane ale lui Raymond Chandler – Farewell, My Lovely, The Little Sister și The Lady in the Lake – fac trimitere directă la personaje feminine Celelalte patru sunt construite pe baza unor referinţe la situaţii abstracte sau neutre Insistenţa asupra Velmei Valento / Helenei Grayle este parte a unei analize în care răul e de gen feminin Este o obsesie durabilă a lui Raymond Chandler Dar el nu face greșeala de a juca totul pe o singură carte",
    "278": " Vina e distribuită echitabil, iar Marlowe, care nu e niciodată încântat să fie un agent al justiţiei, devine un agent eficient al destinului Fără intervenţia sa, cei doi foști amanţi nu s-ar fi reîntâlnit Helen a dus la ultimele consecinţe obsesia de a rupe cu trecutul Ea îl ucide pe Malloy pentru a elimina orice posibilă conexiune între „lumea ei” și universul interlop din care provine Pentru cititor, Helen Grayle nu e nici o clipă un personaj respingător Nu e, desigur, nici o victimă în sensul clasic al cuvântului Frumoasă, inteligentă, bogată, Helen e prototipul femeii de care s-ar putea îndrăgosti orice bărbat Într-o singură secvenţă, când îl întâlnește pe Moose, vălul cade cu brutalitate pentru a arăta și partea respingătoare a unui caracter ce nu cunoaște scrupulul Chiar scena în care-l ucide pe poliţistul ce o descoperă cântând în barul din Baltimore pare a se petrece într-un budoar",
    "279": " Sedus de frumuseţea femeii, poliţistul comite imprudenţa de a se comporta ca un gentleman Dar în timp ce o ajută să se îmbrace, Helen s-a întors, a scos un pistol din geantă și l-a împușcat de trei ori prin paltonul pe care acesta i-l ţinea Mai puţin vital decât în The Big Sleep, Marlowe are, parcă, mai mult timp pentru a-și consolida propriul univers domestic El simte nevoia unei distanţări nu doar psihice, dar și spaţiale de asasinatele, violenţele și ororile morale prin care trece Chiar dacă Anne Riordan îi oferă un univers protector, Marlowe optează pentru recluziune, pentru singurătatea apartamentului în care încearcă să-și recompună respectul de sine: M-a condus până acasă, ţinându-și tot drumul, furioasă, buzele lipite Conducea ca o furie Când am coborât în faţa blocului, mi-a spus noapte bună cu o voce îngheţată și a întors mașinuţa în mijlocul străzii, dispărând înainte de-a fi apucat să-mi scot cheile din buzunar",
    "280": " Ușa de la intrare se închidea la unsprezece Am deschis-o și am trecut de holul veșnic plin de mirosuri, ajungând la scări și la lift Am urcat la etajul meu Etajul era cufundat în întuneric În faţa ușilor de serviciu erau sticle de lapte În spate lucea stins ușa de culoare roșu aprins Avea o fantă prin care intra o pală leneșă de aer ce nu reușea niciodată să îndepărteze mirosul de bucătărie Eram acasă, într-o lume adormită, la fel de inofensivă ca o șapcă Am deschis ușa apartamentului, am intrat și i-am adulmecat mirosul, stând o vreme nemișcat, lipit de ușă, înainte de a aprinde lumina Un miros cunoscut, un miros de praf și tutun, mirosul lumii în care trăiesc și continuă să trăiască oamenii M-am dezbrăcat și m-am dus la culcare Am avut coșmaruri și m-am trezit din ele transpirând",
    "281": " Dar dimineaţa eram din nou un om sănătos Starea de bine indusă de somnul în propriul pat e unul dintre puţinele tablouri reconfortante ale cărţii „Graalul” căutat de Marlowe este liniștea unui paradis pierdut, a inocenţei de dinaintea plonjării în nevrotica lume modernă Pe anumite dimensiuni, atât Moose, cât și Velma par să rescrie biografia lui Jay Gatsby, fascinat de mitul american al fericirii absolute Ca și în cazul personajului lui F Scott Fitzgerald, metodele alese sunt improprii, iar tragedia este singurul deznodământ logic Nici unul dintre protagoniști nu-și atinge idealul, nici unul nu supravieţuiește iluziilor spulberate Iubirea romantică în cazul lui Moose și succesul social în cazul Velmei sunt, iniţial, sursele energiei ieșite din comun a personajelor și, finalmente, armele exterminării lor Ca într-o nouă tragedie americană, a cărei miză e împlinirea visului imposibil, acești căutători ai Graalului dispar în secunda în care-și imaginează că au atins punctul ultim al călătoriei",
    "282": " \n\nÎn penumbrătc \"În penumbrã\" The High Window (Fereastra de sus), al treilea roman al lui Raymond Chandler, apare în 1942 Ultimele redute ale Europei păreau să se prăbușească sub cizma lui Hitler Londra în flăcări, Parisul transformat într-un    loc de promenadă pentru ofiţerii germani, știrile contradictorii de pe Frontul de Răsărit, greșelile tactice ale comandanţilor Aliaţilor induseseră sentimentul că se încheia o lume și dispărea o civilizaţie Chandler trăiește dramatic aceste episoade, iar ecouri ale tragediei planetare transpar în multe din paginile sale Neîncrederea în propriul scris i se cronicizează, iar accesele de autodenigrare devin curente Într-o scrisoare adresată lui Blanche Knopf, soţia editorului său, Chandler își face un veritabil harachiri: The High Window n-a fost cartea izbitoare și originală care să fi putut fi promovată drept ceva ieșit din comun Unora le-a plăcut mai mult decât celelalte strădanii ale mele, altora le-a plăcut mult mai puţin",
    "283": " Dar nimeni nu și-a ieșit din minţi, nici într-un sens, nici în altul Nu sunt dezamăgit de vânzări Cred că a mers destul de bine șţ Sper că următorul șromanţ va fi mai vioi, mai bun și mai rapid, pentru că, după cum știi, ceea ce contează e ritmul, nu logica sau plauzibilitatea stilului (Chandler, 1981, p 22) Aceste rânduri se adaugă altora, încă mai lipsite de entuziasm, scrise parcă din perspectiva unui inamic Nesigur pe sine, Chandler definitivează cu un soi de plăcere masochistă tabloul defetist: Mi-e teamă că romanul ăsta n-o să-ţi fie de nici un folos N-are acţiune, nici personaje simpatice, nimic Detectivul nu face nimic (Chandler, 1981, p 20) E greu de spus în ce măsură autorul era cu adevărat sincer sau doar speriat de eforturile financiare ale editorului: Alfred Knopf investise o mică avere în reclama cărţii, anunţată drept marele eveniment literar al toamnei anului 1942",
    "284": " Avea dreptate să se teamă: vânzările abia dacă au acoperit investiţia Lucrurile nu se opresc aici Câţiva ani mai târziu, când, de bine, de rău, notorietatea autorului avea să fie însoţită și de succesul comercial, iar romanul e publicat în ediţie ieftină (așa-numita „colecţie de 25 de cenţi”), asupra lui Chandler se abat și alte belele O frază nefericită, interpretată drept poziţie antisemită („Dr Carl Moss era un evreu greoi, cu o mustaţă ca a lui Hitler, ochi bulbucaţi și calmul unui sloi de gheaţă”), i-a atras un val de atacuri, inclusiv din partea unor admiratori (Din pur scrupul filologic, fără a căuta un sens anume acestei constatări, menţionez că în ediţiile de după 1976 ale romanului, de la Vintage Books, cuvântul jew, „evreu”, a fost înlocuit cu man, „bărbat”) Într-o scrisoare din 11 ianuarie 1946, adresată unei anume doamne Aron, Chandler încearcă să explice confuzia stârnită în mintea cititorilor, dintre care unii nu s-au sfiit să-i adreseze misive „patologic-vituperante”: Cartea aceasta a fost publicată în 1942",
    "285": " Se găsește în librării și în biblioteci de destul de multă vreme șţ Am mulţi prieteni evrei Am chiar și rude evrei Editorul meu este evreu Vă număraţi printre cei cărora nu le place cuvântul? Dacă e așa, aţi dori să-l înlocuiesc? Dacă da, cu ce aţi dori să-l înlocuiesc? Nu sunt sarcastic Aș mai spune că toate scrisorile de acest tip vin de pe coasta de est Pe la noi, evreii dau semne că sunt pe cale să-și piardă complexul de inferioritate Sau cel puţin așa crede doctorul meu Și el este evreu Mă întrebaţi de ce nu prezint un personaj drept „un catolic pricăjit sau un episcopalian soios”? Simplu, stimată doamnă, pentru că religia nu are nimic a face aici șţ Desemnez uneori un personaj drept evreu din motive pur intelectuale, deoarece există, cu excepţia celor mai exaltate niveluri ale personalităţii, un anumit mod de a gândi evreiesc",
    "286": " Evreul e un tip și mie îmi plac tipurile, și cam în această postură mă situez Evreul e, desigur, de mai multe feluri, unele recognoscibile de la distanţă, altele pe care le descoperi la un studiu amănunţit, altele doar după, iar pe altele nu le poţi descoperi deloc Știu că există evrei pe care nu-i pot identifica nici evreii Am avut două secretare care mi-au spus lucrul ăsta și amândouă erau evreice E vorba de un anumit tip al vocii, de un anumit tip de ochi, de o anumită culoare Dar în nici un caz, dragă doamnă, nu e vorba despre nasuri (Chandler, 2000, pp 61-62) E greu, citind aceste rânduri, să nu zâmbești ironic la afirmaţiile lui Chandler privind lipsa de relief a cărţii În pliurile ei există mai multă tensiune și mai mult potenţial exploziv decât și-ar fi imaginat",
    "287": " La începutul anilor ’40, „chestiunea evreiască” nu devenise încă subiectul aprins de dezbatere al anilor de după război De altfel, atacurile la adresa lui au venit doar după încheierea războiului, când bilanţul Holocaustului a transformat radical perspectiva istorică, răsturnând modalităţile de raportare la una din cele două mari tragedii ale secolului XX Chandler intuiește primejdiile ce-l pasc și încearcă să înăbușe din fașă riscul de a fi anexat unei direcţii pe care o resimţea profund străină: Sunteţi suficient de amabilă să nu mă acuzaţi de antisemitism Vă sunt recunoscător, deoarece mă obosește înfiorător de mult întreaga poveste Și, în același timp, îmi pare teribil de rău de acele minţi torturate care nu se pot desprinde de subiect, care-și fac griji și se amărăsc din pricina lui Cineva scria de curând în SRL șSaturday Review of Literatureţ că lucrul pe care-l cer evreii nu este dreptul lor de a avea genii, ci dreptul de a avea ticăloși",
    "288": " Sunt de acord Iar eu cer dreptul de a numi hoţ un personaj pe care-l cheamă Weinstein, fără a fi acuzat că îi numesc pe toţi evreii hoţi Or, unii oameni nu-mi acordă acest drept (Chandler, 2000, p 62) O jumătate de secol de reflecţie asupra problemelor n-a mutat lucrurile prea departe de faza la care se aflau pe când Chandler încerca să-și explice poziţia Educat în tradiţia imperială a unui universalism poleit, în textele lui Chandler vorbea, desigur, superbia apartenenţei la un moment istoric glorios, nu ura de rasă Atras pe un teren de bătălie care nu era, totuși, al lui, simte nevoia să spună lucrurile până la capăt: Daţi-mi, vă rog, voie să spun un cuvânt de încheiere Dumneavoastră înșivă nu faceţi parte din acea categorie, dar dacă printre prietenii dumneavoastră există un impuls de a porni o vânătoare de vrăjitoare împotriva antisemiţilor, spuneţi-le să caute nu în rândul celor care numesc un evreu evreu, care au personaje evreiești în cărţile lor deoarece există mulţi evrei în viaţa lor, cu toţii interesanţi și cu toţii deosebiţi, unii nobili, alţii mai degrabă ticăloși – ca toţi oamenii –, ci să-și caute dușmanii printre brute (le pot recunoaște ușor) și printre snobii care nu vorbesc despre evrei deloc",
    "289": " Sunteţi în siguranţă – și mai mult decât în siguranţă – cu inși care vorbesc direct, ca mine (Chandler, 2000, pp 62-63) Scrisoarea e, într-adevăr, spectaculoasă Pentru a fi convingător, Chandler împinge mărturisirea până la a spune că modelul doctorului Moss este chiar editorul său, Alfred Knopf – un om pentru care avea totală simpatie și infinită recunoștinţă Argumentele devin mai puţin convingătoare – dacă nu de-a dreptul mincinoase – când, din nevoia de a descrie sintetic lumea ce populează universul dubios din Idle Valley, pictează proiectând culoarea direct din tub, obţinând un tablou ţipător El comite, astfel, tocmai păcatul pe care-l condamnă: Ceea ce-mi place în acest local e că totul decurge după tipic, am zis Paznicul de la poartă, fastul de la intrare, fetele de la garderobă, evreul gras, onctuos și libidinos, cu balerina înaltă ce-și poartă plictiseala cu demnitate",
    "290": " Epitetele de mai sus sunt partea finală a unei judecăţi pregătite de un episod anterior Intrând în bar, detectivul încearcă, dintr-o ochire, să stabilească identitatea spaţiului în care plonjase E vorba, desigur, de un loc al pierzaniei, în care fata de la garderobă are „ochii ca păcatele neștiute”, iar vânzătoarea de ţigări poartă o îmbrăcăminte atât de sumară, că s-ar fi putut ascunde îndărătul unei scobitori Unul dintre picioarele ei lungi și frumoase era argintiu, celălalt auriu Aveau expresia total dispreţuitoare a unei tipe care-și fixează întâlnirile la telefonul interurban Totul emana așadar o sexualitate deșucheată, iar insului „gras, onctuos și libidinos” i se distribuie rolul de a accentua trăsătura locului: Era întuneric și liniște, iar un barman se mișca întocmai ca o molie în strălucirea slabă a paharelor și sticlelor O blondă tânără și frumoasă, într-o rochie ce părea apă de mare presărată cu pulbere de aur, a ieșit de la toaletă, rujându-și buzele și fredonând",
    "291": " Zâmbea, clătinându-și capul de aur în ritmul rumbei care răzbătea până aici Un bărbat scund și gras, cu faţa stacojie și ochii strălucitori, o aștepta cu un șal alb pe braţ Și-a înfipt degetele butucănoase în braţul ei gol și s-a uitat chiorâș la ea E greu, într-adevăr, ca pe baza unor astfel de scene să-l acuzi pe Chandler de antisemitism Dar e la fel de greu să-l aperi A evoca eventuala lui mizantropie, a invoca nenumărate alte împrejurări în care personaje de origini etnice diferite poartă stigmatul răului nu face decât să relativizeze – dar nu să înlăture definitiv – acuzaţiile care i s-au adus (Tot cu titlu filologic, e inutil să spun că și în acest caz ediţia Vintage a înlocuit sintagma „the fat greasy sensual Jew” cu formula mult mai vagă „the fat greasy sensual man”) S-a creat, pornind de la afirmaţiile lui Raymond Chandler, prin ciudatul sistem al mimetismelor implacabile, impresia că The High Window este cartea cea mai slabă a „Seriei Marlowe”",
    "292": " Partea enigmistică a Ferestrei de sus, bazată pe descoperirea accidentală a unei fotografii improbabile, nu ne arată un Chandler în cea mai bună formă – afirmă unul dintre biografii binevoitori ai lui Chandler (Hiney, 1997, p 128) Judecăţile de acest fel – poate scuzabile în momentul apariţiei cărţii – păcătuiesc prin eludarea viziunii de ansamblu Creaţia lui Chandler are un acut caracter serial, dominat de dispunerea pe orizontală a temelor și strategiilor Pentru a evita monotonia, autorul încearcă permutări și nuanţări, creând denivelări pe un drum ce părea că nu-i rezervă cititorului nici o surpriză Spre deosebire de cărţile anterioare, The High Window nu e scrisă pe baza unui material narativ preexistent În The Big Sleep și Farewell, My Lovely, ca și în cartea următoare (The Lady in the Lake), Chandler apelase la procedeul „canibalizării” unor povestiri deja publicate De data aceasta, ambiţia lui a fost să imagineze o tramă originală, neîndatorată colaborărilor la revistele pulp",
    "293": " Nu e de neglijat nici ipoteza (prezentă în corespondenţă) că, devenind scriitor profesionist, Chandler încerca să se supună noilor cerinţe ale pieţei Spre deosebire de publicul francez, care aprecia valenţele artistice ale textului, lumea anglo-saxonă era preocupată îndeosebi de intrigă The High Window vine așadar în întâmpinarea acestui tip de cititor El îi oferă nu o enigmă, ci două: dispariţia unei monede rare, dublonul Brasher, și moartea suspectă a lui Horace Bright, petrecută în urmă cu opt ani Din acest punct de vedere, The High Window este cel mai „englezesc” roman al lui Chandler, situat la egală distanţă (sau apropiere!) de școala hard-boiled și de tradiţia detectivistică a Agathei Christie Marea slăbiciune a cărţii – și anume rezolvarea cazului prin descoperirea unei fotografii care surprinde momentul căderii fatale pe geam a lui Horace Bright – provine din opţiunea pentru o soluţie de tip „Hercule Poirot”",
    "294": " Oricât de îngăduitori am fi cu autorul, un astfel de deznodământ nu poate să satisfacă pretenţiile cititorului care așteaptă de la un autor de un asemenea calibru ceva mai mult decât o soluţie de nivel rebusistic În aceeași ordine de idei, e posibil ca dezinteresul lui Chandler pentru amorsarea unei intrigi strâns argumentate să fie determinat de mutarea accentului pe personajul principal Experienţa romanelor anterioare i-a demonstrat că eroul rămânea punctul de atracţie al scrisului său Reproșurile privind transformarea lui într-un „însoţitor” al acţiunii, într-un martor privilegiat și nu într-un campion al aducerii la suprafaţă a adevărului par să nu fi rămas fără ecou Într-adevăr, The High Window îl solicită pe Marlowe la maximum Dacă în romanele anterioare el își permitea să folosească informaţii obţinute la mâna a doua (de la poliţiști sau, în Farewell, My Lovely, de la Anne Riordan), de data aceasta detectivul devine un veritabil căutător al adevărului",
    "295": " Romanul nu mai este un fagure în care cititorul e invitat să descopere fragmente din misterul ingenios ambalat, ci un fir al Ariadnei care-l poartă prin labirintul născut din imaginaţia scriitorului și abilitatea detectivului Mai mult decât oricare alta din scrierile anterioare, The High Window este cartea lui Marlowe, cronica detaliată a trăirilor și aventurilor detectivului însetat de adevăr Plasat în mijlocul intrigii, Marlowe induce tensiunea pornind de la o situaţie banală Ceea ce l-a dezamăgit, probabil, pe Chandler în raport cu aventurile narate este spaţiul îngust pe care și l-a îngăduit: vocea, gândirea, acţiunea aparţin în întregime eroului, nu scriitorului Printr-un proces creator greu analizabil, el s-a detașat de universul fictiv, limitându-se la contemplarea, din exterior, a acestuia Autoscopia s-a soldat însă cu un rezultat sub așteptări Faptul că, deși Chandler a acceptat câteva compromisuri, romanul nu s-a vândut foarte bine (zece mii de exemplare în Statele Unite și opt mii cinci sute în Marea Britanie, în primul an) n-a făcut decât să-i sporească amărăciunea",
    "296": " Potrivit editorului, o mare parte din tiraj a fost absorbită de biblioteci Am conturat, până aici, imaginea unei cărţi îndepăratate de modelul chandlerian, instituit de scrierile anterioare În realitate, continuităţile și chiar repetiţiile sunt excesive William Marling, autorul unei consistente monografii dedicate lui Chandler, nu ezită să treacă în revistă lunga listă a suprapunerilor parţiale sau totale (Marling, 1986, pp 104-109): de la personaje care sunt copia la indigo a unor modele preexistente (Elizabeth Bright Murdock îl aduce în minte pe generalul Sternwood; Merle Davis, secretara fidelă a acestuia, este o replică a lui Rusty Regan; Leslie Murdock, fiul aprigei doamne mai sus pomenite, îl abordează pe Marlowe cam în același stil în care acesta fusese acroșat de Vivian Sternwood; Alex Morny este imaginea palidă a lui Eddie Mars; locotenentul Jesse Breeze este un alter ego al lui Randall din Farewell, My Lovely etc) la situaţii cvasiidentice: numismatul Elisha Morningstar moare în condiţii ce amintesc frapant de cele în care este eliminat Geiger în The Big Sleep, clubul Idle Valley – „sediul” lui Alex Morny – aduce izbitor cu Cypress Club, domeniul lui Eddie Mars",
    "297": " Exemplele pot fi înmulţite pentru fiecare din categoriile invocate Poate că aici se află și explicaţia mizei lui Raymond Chandler pe figura detectivului Conștient că sudura evenimentelor, dar și coerenţa ansamblului au de suferit, autorul a încercat să sugereze caracterul inevitabil al întâmplărilor, punându-le pe seama muncii de teren a lui Marlowe Într-adevăr, detectivul se mișcă mai mult decât în toate celelalte romane la un loc – iar apoteoza o constituie decizia de a preda-o personal familiei pe Merle Davis, în îndepărtatul oraș Wichita din Kansas Romanul începe, cât se poate de chandlerian, cu descrierea casei unde Marlowe este invitat de doamna Elizabeth Bright Murdock pentru a prelua un caz De data aceasta, atmosfera nu mai evocă solemnitatea stilului medieval, ci unul sarcastic, desprins din imaginarul unei umanităţi inconsistente: Casa se găsea pe bulevardul Dresden în cartierul Oak Knoll din Pasadena O casă mare, solidă și frumoasă, cu pereţi de cărămidă roșcat-închis, acoperiș din ţiglă de teracotă și cornișă de piatră albă",
    "298": " La parter, ferestrele de la faţadă aveau grilaje de fier Cele de la etaj erau ca la casele de ţară, cu înflorituri de piatră împrejur, imitând în mod exagerat stilul rococo Din faţa casei și de lângă boschetele înflorite din apropiere se întindea, într-o pantă lină, spre stradă, o pajiște verde, frumoasă, de vreo jumătate de pogon, revărsându-se în jurul unui enorm cedru de Himalaya, ca o maree verde, răcoroasă în jurul unei stânci Trotuarul și aleea erau foarte largi, iar pe alee se găseau trei salcâmi de toată frumuseţea Era o mireasmă puternică de vară în dimineaţa aceea și vegetaţia stătea neclintită în aerul încremenit a ceea ce se poate numi o zi plăcută În Somnul de veci, atenţia lui Marlowe fusese confiscată, la intrarea în casa generalului Sternwood, de vitraliul reprezentând un cavaler și o domniţă aflată în captivitate Aici, într-un mediu lipsit de pretenţii nobiliare, privirea detectivului cade asupra unei picturi ce arată că nu ne mai aflăm în lumea stăpânilor, ci a servitorilor: La capătul aleii, pe un bloc de beton, era un mic negru pictat în pantaloni de călărie albi, cu jachetă verde și șapcă roșie",
    "299": " În mână ţinea un bici, iar la picioarele lui, în blocul de beton, se găsea o verigă de fier Părea cam trist, de parcă aștepta de mult timp acolo și începuse să-și cam piardă răbdarea M-am apropiat de el și l-am bătut ușor cu palma pe cap, în timp ce așteptam să apară cineva la ușă Chandler a urmărit, desigur, să creeze, prin similitudinile de suprafaţă, similitudini de adâncime Ne amintim că vizitele la familia Sternwood constituiau și mici dări de seamă despre ce se petrecuse între timp cu personajele din vitraliu Nodul cu care era legată femeia simboliza o enigmă ce avea să reziste încăpăţânat încercărilor de a o dezlega Aici, bătaia ușoară cu palma pe cap anunţă un caz în care miza rămâne în zona derizoriului – ceea ce, până la un punct, corespunde adevărului Ceea ce nu mai corespunde este asemănarea dintre Guy Sternwood și doamna Murdock",
    "300": " Cucerit din prima clipă de nobleţea generalului în scaun cu rotile, Marlowe simte de cum intră în cameră o vie antipatie faţă de doamna Murdock Sternwood, aflat în pragul morţii, nu numai că-i îngăduie, dar îl și invită pe Marlowe să fumeze În schimb, doamna Murdock, susţinând că e astmatică, ridică de la bun început o baricadă între ea și Marlowe Autoritară, arogantă, grosolană, pretinde să fie tratată drept o mare lady, deși manierele ei nu diferă de cele ale unui rândaș Pornită sub proaste auspicii, colaborarea dintre angajat (Marlowe) și angajator (doamna Murdock) se va degrada cu fiecare vizită a detectivului Una dintre calităţile surprinzătoare ale romanului constă în amplificarea dramei, fără ca vreun semnal de alarmă să fi fost tras Furtul și asasinatul par a fi operaţii de rutină, simple jaloane pe un drum infracţional străbătut de aproape toate personajele întâlnite de Marlowe",
    "301": " Marea inovaţie e că, în această lume a păcătoșilor neizbăviţi, nu există doar vinovaţi ce-și recunosc vina, ci și nevinovaţi care admit că au comis crime pe care, de fapt, nu le comiseseră: Merle Davis nu poate concepe că nu l-a împins pe geam pe Horace Bright, Del Hunch consideră drept o datorie asumarea asasinării lui George Anson Phillips, iar Lois Morny admite cu ușurinţă că ar putea fi autoarea morţii lui Vannier The High Window propune, între alte modificări ale modelului instituit în The Big Sleep, schimbarea radicală de imagine a lui Marlowe Detectivul nu mai este justiţiarul care încearcă, obstinat, să afle adevărul Acum, prizonier al sistemului, el îmbrăţișează, submisiv, realitatea așa cum i se înfăţișează ea În The Big Sleep, Marlowe lăsa impresia că-și alege clienţii și metodele Aici, lesa e mult mai scurtă și capacitatea de a-și impune punctul de vedere – drastic limitată",
    "302": " Marlowe intuiește, de la bun început, că va fi obligat să joace pe un scenariu scris de adversari Acesta e motivul pentru care nu deleagă nimic din îndatoririle ce-i revin: mișcându-se pe un teren nisipos, el ajunge rapid la concluzia că singura șansă de a duce la bun sfârșit investigaţia e să se implice în fiecare din fazele ei Pentru iubitorul de secvenţe spectaculoase, de intrigi dinamice, truculente, e posibil ca The High Window să fie o carte lipsită de spectaculozitatea scrierilor anterioare și ulterioare ale lui Chandler Nu e de neglijat, însă, că autorul a creat una dintre cele mai spectaculoase galerii de personaje decupate din fauna infracţională californiană a anilor ’30-’40 Morbiditatea acestei lumi e cu atât mai înspăimântătoare cu cât este vorba de un comportament criminal diseminat la baza societăţii Pentru a descoperi adevărul, Marlowe intră în contact direct cu personaje care au motivaţii puternice și forţa de a-și argumenta opţiunile",
    "303": " De data aceasta, personajele nu mai sunt stafidele din cozonac, ci chiar autorii cozonacului: decupaţi din realitatea unei lumi dominate de instincte primare, ei au o forţă de acţiune și o consistenţă a motivaţiilor care lipsesc, de regulă, personajelor pur ficţionale Farewell, My Lovely a pus în circulaţie o seamă de „eroi” a căror expresivitate provenea din exagerarea până la limita grotescului a unor însușiri În The High Window, protagoniștii sunt extrași din realitatea de fiecare zi, unde infracţiunea, ticăloșia ori violenţa nu trebuie căutate prea mult: ele evoluează razant cu solul, într-un balet pe cât de firesc, pe atât de înspăimântător Din aceste motive, personajele nu devin tipuri reprezentative: ele sunt doar întruparea întâmplătoare a unor categorii născute din convulsiile vieţii sociale moderne Plasată într-un alt context, doamna Murdock ar fi putut deveni un memorabil personaj demonic, o fiinţă neguroasă ce-și ţese plasa de intrigi în penumbra casei-bastion",
    "304": " În contextul dat, ea nu este decât o matroană autoritară, împinsă de lăcomia și zgârcenia sa la abuz, teroare și crimă Captivitatea în care o ţine pe Merle Davis are o limpede componentă psihanalitică: rareori o victimă s-a dovedit mai atașată de propriul călău! Motivaţia dată de autor – Merle leșină în clipa când doamna Murdock își împinge soţul pe geam, iar apoi o învinuiește pe tânăra violată de acesta că ea ar fi comis crima – ar fi putut avea oarecare trecere în literatura senzaţionalistă a veacului al XIX-lea În 1940 însă, ea nu este decât o formulă ridicolă, ce dovedește o surprinzătoare naivitate din partea autorului Conștient de slăbiciunea de structură a intrigii, romancierul a adâncit componenta artistică a cărţii Dincolo de întâmplări, dincolo de acumularea de mistere, simţi un freamăt și o tensiune care sunt ale literaturii veritabile E adevărat, întâmplările nu beneficiază de o motivare logică sută la sută",
    "305": " În schimb, ele lasă loc liber unor supoziţii multiple: dispariţia dublonului Brasher este explicată prin obligaţia lui Leslie Murdock de a-și plăti datoriile la jocurile de cărţi În același timp, furtul poate fi privit din perspectiva revoltei fiului dominat de o mamă autoritară Atmosfera de teroare instaurată în familie de mama alcoolică și intolerantă determină fuga soţiei lui Leslie, dar provoacă și tentativa acestuia de a-i administra o lecţie usturătoare Unul din punctele tari ale romanului îl reprezintă construirea textului pe o ramă exclusiv realistă Chandler scoate maximum de efect dintr-o materie apăsat prozaică, din banalitatea vieţii obișnuite și a unei anchete obișnuite În The High Window, Marlowe reușește performanţa de a evita orice conflict cu poliţiștii Ca rareori în cărţile lui Chandler, aceștia sunt extrem de răbdători, de cooperanţi, de umani (doar în Playback vom întâlni oameni în uniformă la fel de civilizaţi)",
    "306": " Câteva dintre scenele în care se vede marea artă de prozator a lui Chandler îi au ca protagoniști pe eternii săi rivali din poliţie Confruntarea, care putea fi dură, se topește în clipa când detectivul și cei doi investigatori care-l vizitează încep să bea: Am adus o sticlă de Four Roses și trei pahare din dulapul din bucătărie Am scos cuburi de gheaţă și sifon din frigider și am pregătit trei pahare înalte cu whisky, sifon și gheaţă Le-am adus pe o tavă și le-am așezat pe masa de cocteil din faţa canapelei unde stătea Breeze Am luat două pahare, i-am oferit unul lui Spangler, iar celălalt l-am dus unde stăteam eu Spangler a luat nehotărât paharul, prinzându-și buza de jos între degetul mare și arătător și uitându-se la Breeze, să vadă dacă acceptă băutura Breeze m-a privit foarte serios, apoi a oftat",
    "307": " După aceea a ridicat paharul, a gustat și a oftat din nou A dat din cap și a zâmbit ușor, ca un om căruia îi dai tocmai băutura de care are neapărată nevoie, și prima înghiţitură i se pare ca o privire îndreptată spre o lume mai pură, mai însorită, mai plină de lumină (capitolul 15) Dublul portret al poliţiștilor, surprinși în ipostaze tipice, este un alt exemplu a ceea ce Raymond Chandler poate să facă dintr-o materie precară, dintr-o intrigă pe cât de lipsită de generozitate narativă, pe atât de bine exploatată: L-am privit în faţă pe Spangler Se aplecase atât de mult, încât aproape nu mai stătea pe scaun Parcă intenţiona să sară Nu mi-a trecut prin minte nici un motiv care l-ar fi făcut să sară Era probabil tulburat L-am privit iarăși pe Breeze Îi păsa mai mult de-o grămadă",
    "308": " Ţinea între degetele-i butucănoase una din havanele învelite în celofan și spinteca celofanul cu un briceag L-am urmărit cum desface învelișul și dichisește capătul havanei cu lama briceagului, apoi pune briceagul la o parte, ștergând cu atenţie lama de pantaloni L-am urmărit cum a scăpărat un chibrit și și-a aprins havana cu grijă A învârtit-o în flacără, apoi a îndepărtat chibritul încă arzând și a tras din ea până s-a convins că arde cum trebuie După aceea a stins chibritul și l-a pus lângă celofanul mototolit de pe masa de cocteil S-a lăsat apoi pe spate, și-a tras în sus un crac de la pantaloni și a început să fumeze liniștit Gesturile îi erau identice cu cele din apartamentul lui Hench, când aprinsese havana, și probabil așa vor fi totdeauna când își va aprinde o havană Ãsta-i era felul și asta îl făcea periculos",
    "309": " Nu tot atât de periculos ca un tip sclipitor, dar mult mai periculos decât un coleric precum Spangler Astfel de secvenţe dau sarea și piperul unei scrieri în care spectacolul enigmistic pare a fi doar pretextul adăugării unor noi tușe la biografia metamorfică a marelui său erou Hipertrofierea realului, atenţia maniacală la înregistrarea detaliilor, pedanteria dusă până la viciu în căutarea legăturilor între planuri provin din conștientizarea precarităţii stratului ficţional Relaţiile dintre personaje, atenţia acordată detaliilor comportamentale sunt parte a aceleiași strategii de fortificare a naraţiunii Ochiul cititorului se lasă lesne sedus de micile porţiuni descriptive, în care mintea alertă a detectivului instituie un scenariu pasionant și o intrigă paralelă De altfel, întreaga strategie a detectivului pare a miza pe limitarea daunelor și nu pe aducerea la lumină a adevărului și pedepsirea vinovaţilor Scena – pe cât de simbolică, pe atât de neașteptată – în care Marlowe o conduce pe Merle în îndepărtatul Kansas marchează o răsturnare decisivă de viziune",
    "310": " Nu e prima oară, firește, când detectivul conduce la domiciliu o femeie Dar e prima oară când gestul său are dimensiunile unei veritabile expediţii Marlowe și-a sacrificat zece zile pentru a se asigura că Merle a început lungul drum al revenirii la normalitate The High Window este și primul roman în care Marlowe ni se înfăţișează în postura de tămăduitor Un tămăduitor care ignoră strategiile comunicării mediate și renunţă la orice precauţii El ajunge chiar să sufere, deoarece Merle nu acceptă că ar fi fost atrasă într-un joc trucat Deși Marlowe îi produce dovada nevinovăţiei, Merle este incapabilă să se elibereze, mental, de cercul de oţel care o ţinea prizonieră: – Ascultă, am zis eu cu un fel de disperare, acesta e un instantaneu care a surprins-o pe doamna Elizabeth Bright Murdock făcându-i vânt pe fereastră primului ei soţ El cade Uită-te la poziţia mâinilor lui",
    "311": " Ţipă de groază Ea este în spatele lui, iar chipul îi este plin de furie Nu pricepi chiar deloc? Asta-i dovada de care Vannier s-a folosit în toţi acești ani Familia Murdock n-a văzut-o niciodată și nici n-a crezut că există cu adevărat Dar ea exista Am găsit-o aseară, printr-o întâmplare norocoasă, împreună cu cel căruia îi datorăm fotografia Ceea ce e un fel de dreptate Începi să înţelegi? S-a uitat din nou la fotografie, apoi a pus-o deoparte – Doamna Murdock a fost întotdeauna drăguţă cu mine – Te-a făcut ţap ispășitor, am zis eu cu o voce ușor încordată, de regizor la o repetiţie nereușită Este o femeie șireată, dură și perseverentă Își cunoaște complexele E în stare să cheltuie un dolar ca să păstreze unul, ceea ce puţini oameni de felul ei ar face",
    "312": " Am să i-o arăt Aș vrea să i-o transmit împreună cu o armă pentru împușcat elefanţi, dar nu mă lasă buna mea creștere – De, a zis ea, asta e Mi-am dat seama că auzise doar un cuvânt din trei și că nu credea ce-i spusesem Lumea paralelă în care s-a refugiat Merle – femeia-fetiţă înspăimântată de cea mai mică atingere a unui bărbat – e alcătuită din idoli infailibili, ce nu pot fi doborâţi de dovezi de felul celor furnizate de Marlowe Detectivul se simte învins, incapabil să găsească o cale spre mintea fetei care optase pentru un prizonierat de bunăvoie în casa umbroasă a familiei Murdock Plăpândă, înfricoșată, nesigură pe sine, cu certe propensiuni masochiste, dar redevenită brusc fermă atunci când își simte primejduit spaţiul de protecţie antimasculin („…n-am vrut să fiu nepoliticoasă, s-a smiorcăit Dar mă umilește foarte tare",
    "313": " Iar eu aș face orice pentru ea”) Deși la antipodul femeii fatale – de care lumea lui Chandler e plină –, Merle exercită asupra detectivului o atracţie insidioasă, de care nu pare a fi pe deplin conștient Nu suntem nici noi, cititorii, decât atunci când, vreme de câteva zile, în Wichita, ia identitatea unui bărbat (încă) tânăr în care a supravieţuit nu doar codul cavaleresc al romanticilor, ci și o dorinţă puternică, de neascuns: Am lipsit zece zile Părinţii lui Merle erau oameni șterși, amabili, răbdători Trăiau într-o casă veche, pe o stradă liniștită și umbroasă Când le-am povestit ce am crezut de cuviinţă că ar trebui să știe, au început să plângă Ziceau că-s bucuroși s-o aibă pe Merle din nou cu ei și că vor avea mare grijă de ea, și își făceau multe reproșuri I-am lăsat să-și facă Când am plecat, Merle purta șorţ, iar în mână avea un făcăleţ",
    "314": " A venit la ușă, ștergându-și mâinile de șorţ M-a sărutat pe gură, apoi a început să plângă și a fugit înapoi în casă În pragul ușii a apărut maică-sa, cu un zâmbet larg, simplu, să mă petreacă Când am văzut casa rămânând în urmă, am avut un sentiment ciudat, ca și cum aș fi scris o poezie foarte bună, dar am pierdut-o și nu mi-o voi mai aminti niciodată Întregul roman pare, de fapt, a sta pe astfel de piloni, generatori de conflicte psihologice Secvenţele static-turbulente, precum cel de mai sus, sunt mult prea numeroase în roman pentru a fi pur întâmplătoare Autorul a diseminat suficiente nuclee de sine stătătoare pentru a da stabilitate și expresivitate unei naraţiuni cu prea puţine elemente de surpriză Rezolvarea anchetei e lăsată pe seama poliţiștilor, care, „printr-un amestec corect de inteligenţă și noroc”, restabilesc ordinea (dar nu asigură și liniștea) în mica lume a celor care vând, cumpără, răscumpără, falsifică, fură și pierd preţioasa monedă de aur bătută de statul New York în 1787",
    "315": " Lucrul cu adevărat dezamăgitor în roman este multitudinea de coincidenţe și întâmplări ce rămân fără o explicaţie logică Iată doar câteva dintre cele flagrante Ce explicaţie se poate da faptului că detectivul George Anson Phillips este ucis cu un pistol descoperit apoi sub perna vecinului de apartament? Care vecin pare a atrage atenţia asupra sa în mod deliberat, provocând un scandal de proporţii Mai mult, individul cu pricina avea obiceiul să-și ţină propriul pistol (înlocuit în mod misterios de către asasin!) chiar în acel loc Ce explicaţie credibilă să găsim faptului că același detectiv, Phillips, îi oferă lui Marlowe, deși îl cunoaște doar de câteva minute, cheia de la apartament? Desigur, acest lucru îi prilejuiește detectivului un scurt monolog ricanant („Ne ocupam amândoi de același caz Așa că nu voiam să-l trag pe sfoară Asta era situaţia Aveam cheia de la apartamentul lui și puteam intra la el ca la mine acasă",
    "316": " Puteam să-i port papucii de casă, să-i ridic covorul și să-i număr bancnotele de o mie de dolari Doar ne ocupam de același caz”), dar care nu face mai credibilă întâmplarea Astfel de stratageme plasate la marginea absurdului arată în ce măsură Chandler era conștient de precaritatea scenariului în care-l obliga pe Marlowe să evolueze Lăsând deoparte puerilitatea altor secvenţe (faptul că detectivul primește prin poștă preţioasa monedă sau întâmplarea prin care descoperă în spatele unui tablou din casa lui Vannier fotografia devenită armă forte a șantajului exercitat asupra doamnei Murdock), este uimitor să observi că ele sunt luate în considerare cu toată seriozitatea Straniu e că, prin ele, intriga se relansează spectaculos, textul începe să debordeze de energie, de parcă aceste mici accidente de parcurs ar fi mobilizat și mai mult resursele imaginative ale romancierului Cu toate acestea, părţile de rezistenţă ale cărţii rămân secvenţele statice",
    "317": " Descrierile de interioare, analiza psihologiei personajelor și stabilirea raporturilor de forţe dintre ele alcătuiesc un excepţional dosar al interrelaţiilor umane guvernate de lăcomie, cruzime, violenţă, sexualitate, frică, resentiment și ură Există în roman un subtil joc de lumini și umbre Simpatia autorului – și, implicit, a cititorului – se îndreaptă spre protagoniștii surprinși în aer liber, în mișcare Dramele au loc în interior, în clădiri mai mult sau mai puţin misterioase, în a căror penumbră infracţionalitatea își găsește un perfect mediu de acţiune Descrise în contrast cu lumina și mireasma plăcute ale unei zile de vară californiene, clădirile au un involuntar aer gotic, stârnind imagini lugubre, aducătoare de moarte: Belfond Building era un edificiu cu opt etaje, lipsit de orice expresivitate Stătea înghesuit între un mare magazin verde-crom, unde se vindeau costume ieftine, și un garaj cu trei etaje plus un subsol de unde se auzea un zgomot asemănător cu cel din cușca leilor la ora mesei",
    "318": " Holișorul îngust și întunecat era murdar ca un coteţ de găini Pe tabloul locatarilor se găseau multe spaţii goale șţ Existau două lifturi deschise, cu zăbrele, dar se părea că numai unul funcţiona și nici acesta nu era prea solicitat Un bătrân cu falca lăsată și ochii apoși stătea în lift pe un taburet de lemn acoperit cu o bucată de pânză de sac împăturită Părea că stă acolo încă din vremea Războiului Civil, din care scăpase într-o stare jalnică șţ Am apăsat clanţa și am intrat într-o cameră mică și îngustă, cu două ferestre O măsuţă murdară pentru mașina de scris Pe pereţi, casete încuiate cu monede care-și pierduseră lustrul, având sub ele etichete îngălbenite, scrise la mașină Nici o perdea la fereastră Un covor gri de praf, atât de jerpelit, încât nu observai rupturile decât dacă te împiedicai în ele",
    "319": " Nu poate trece neobservată febrilitatea căutărilor lui Marlowe L-am văzut și cu alte prilejuri făcând veritabile cercetări „știinţifice”, dar nicăieri ca în The High Window precizia termenilor nu devine parte a scenariului propriu-zis al investigaţiilor Istoria amănunţită a dublonului Brasher, pe de o parte, și veritabilul studiu privind metodele de turnat monedele de aur, pe de altă parte, sunt opriri perfect cronometrate pe un traseu parcurs mereu în viteză Același rol de temporizator îl au și cele câteva dialoguri absurde (cel puţin unul dintre ele, conversaţia lui Marlowe cu un barman, forţează graniţele bunului-gust) presărate de-a lungul naraţiunii Ar fi de remarcat, de asemenea, modificarea limbajului detectivului, mai ales în relaţiile cu poliţiștii E un semn de maturitate, desigur, dar și rezultatul experienţei: a încasat suficienţi pumni și a fost târât în destule situaţii neplăcute doar pentru că nu s-a putut abţine să dea o replică tăioasă",
    "320": " Să nu ne grăbim să tragem din aceste exemple concluzii greșite Confruntat cu adevăraţii „băieţi răi”, Marlowe redevine individul intratabil, recalcitrant, insensibil la evidenta disproporţie de forţe cu care se confruntă Dialogul cu atotputernicul Lois Morny – flancat de omul său forte, Eddie Prue (în care putem vedea un asasin cu sânge rece din categoria Lash Canino) – oferă încă o mostră de comportament sută la sută marlowian: – Nu-mi plac curioșii, a zis Morny Am ridicat din umeri – Nu-mi plac pentru foarte multe motive Nu-mi plac nicicând și în nici un fel Nu-mi plac când îmi supără prietenii Nu-mi plac când dau buzna peste soţia mea N-am zis nimic – Nu-mi plac când îmi iau șoferul la întrebări și devin grosolani cu oaspeţii mei N-am scos o vorbă – Pe scurt, a zis el, pur și simplu nu-mi plac",
    "321": " – Încep să pricep ce vrei să spui S-a înroșit, iar ochii i-au scăpărat – Pe de altă parte, s-ar putea să-mi fii util chiar acum Ai avea de câștigat dacă ai lucra pentru mine N-ar fi rea ideea Ai avea de câștigat dacă nu ţi-ai băga nasul unde nu-ţi fierbe oala – Ce-aș avea de câștigat? – O viaţă lungă și multă sănătate – Parc-am mai auzit placa asta pe undeva Nu-mi amintesc a cui era A pus cuţitul pe masă și a scos din sertar o sticlă A turnat un pahar, a băut, a astupat sticla și a pus-o la loc – În meseria mea, a zis el, tipii duri se vând cam cu zece cenţi duzina Iar așa-zișii tipi duri vin cam douăsprezece duzini la cinci cenţi Vezi-ţi de treaba dumitale, eu o să-mi văd de a mea și n-o să avem nici un necaz",
    "322": " Și-a aprins ţigara Îi tremura puţin mâna M-am uitat la bărbatul înalt care stătea rezemat de perete, ca un pierde-vară într-o prăvălie de la ţară Ședea nemișcat, cu braţele lungi atârnând, cu faţa cenușie și ridată, fără nici o expresie – Cineva a pomenit de niște bani Pentru ce? Rostul ameninţării îl cunosc Încerci să te convingi că mă poţi speria – Vorbește cu mine așa și o să te trezești cu niște nasturi de plumb în vestă – Chiar așa! Sărmanul Marlowe cu nasturi de plumb în vestă În ciuda evidentelor scăderi la nivelul construcţiei, The High Window posedă o marcă stilistică de cea mai înaltă clasă Excelenta calitate a descrierilor, spectaculozitatea replicilor, arta cu adevărat fascinantă a comparaţiei, plăcerea hiperbolizării, a lansării unor expresii metaforice ori metonimice dau cărţii o consistenţă estetică indubitabilă În absenţa unor probe materiale zdrobitoare, Marlowe încearcă să-și învingă adversarii prin limbaj (William Marling crede că vorbirea lui Marlowe e împrumutată din felul de a vorbi al gangsterilor din filme, dar și din vastul repertoriu al cărţilor poliţiste ale vremii",
    "323": " Afirmaţia e doar parţial convingătoare Marlowe vorbește așa cum ar vorbi orice individ cu educaţia, experienţa și biografia sa: precis și brutal) Lecţia predată în acest roman e încă o dovadă că pariul autorului este unul de natură literară Marlowe, ne reamintim, ilustrează acea categorie de erou suficient de bun pentru orice lume și cu siguranţă cel mai bun din lumea lui Pentru că, de data aceasta, materialul enigmistic n-a fost pe măsura inventivităţii lingvistice, ne consolăm cu un adevăr al literaturii de calitate din toate timpurile: învinge cel care vorbește cel mai bine! \n\nCartea femeilortc \"Cartea femeilor\" Ani în șir, Raymond Chandler a refuzat să recitească, să vorbească ori chiar să-și amintească despre The Lady in the Lake Experienţa scrierii fusese prea puţin plăcută pentru a mai dori să refacă întregul context al anilor ’42-’43 Retras în munţi, la Big Bear Lake, iar apoi la Cathedral Springs, are impresia că s-a înhămat la o muncă de ocnaș, că fiecare pagină era proba unui eșec de proporţii și că nevroza instalată odată cu scrierea cărţilor anterioare atinsese, în acel interval, apogeul",
    "324": " Stările de neliniște n-aveau cine știe ce fundament de vreme ce Big Bear Lake era locul unde Chandler s-a simţit cel mai bine din nenumăratele sale reședinţe improvizate E posibil, însă, ca frustrarea să-i fi fost provocată de faptul că, după experienţa reușită cu The High Window – scris fără a face apel la povestirile anterioare –, se reîntorsese la metoda „canibalizării” Într-adevăr, romanul se naște din rescrierea a două povestiri pubicate în revista Dime Detective („Bay City Blues”, iunie 1938, și „The Lady in the Lake”, ianuarie 1939) Chiar dacă modificările sunt substanţiale, romanul amintește de epoca în care accentul cădea pe redarea unei acţiuni alerte și abia în planul secundar pe observarea complexităţii psihologice a personajelor și pe judecata de natură morală Un singur, dar grăitor exemplu vorbește despre efectele urmărite prin tehnica adeseori folosită a „canibalizării”: deși povestirea cu același nume e complet absorbită în noua scriere, Chandler a schimbat radical rolul unuia dintre personajele centrale: cel care avea să se numească, în roman, Derace Kingsley, iar în povestire purta numele Melton nu are nici un amestec în crimele comise, pe când „originalul” este un ucigaș fără scrupule",
    "325": " În povestirile menţionate, numele detectivului e John Dalmas, dar el posedă aproape toate însușirile eroului pe care-l vom descoperi, la doar câteva luni după publicarea nuvelei „The Lady in the Lake”, sub numele Philip Marlowe, în romanul Somnul de veci Ingratitudinea autorului faţă de romanul din 1943 este cu atât mai mare cu cât el avea să fie un adevărat succes comercial Preluat de Pocket Press și publicat în ediţie ieftină, atinge incredibila cotă de vânzări de un milion de exemplare În paralel, ediţiile cartonate se vând foarte bine atât în Statele Unite, cât și în Marea Britanie Mediul în care e scris romanul – zona muntoasă a Californiei de Sud – va oferi un generos fundal pentru declanșarea și deznodământul acţiunii Pitorească și enigmatică, această zonă e total diferită de peisajul chandlerian clasic Orașul este prezent doar prin emisarii săi (poliţiștii, clienţii lui Marlowe și Marlowe însuși), ca forţă îndepărtată și ameninţătoare, pe când natura se relevă a fi un aliat, dar și o capcană pentru musafirii care încearcă să-și rezolve problemele de natură psihologică ori legală",
    "326": " Peisajul dictează, într-un fel subtil, ritmul și intensitatea naraţiunii – ceea ce face din The Lady in the Lake romanul cel mai bucolic (un bucolism puternic irigat de nevroză) al lui Raymond Chandler Titlul cărţii trimite, bineînţeles, la ciclul legendelor arthuriene În una dintre variantele medievale, misterioasa Doamnă a Lacului îi înmânează lui Arthur sabia Excalibur și tot ea avea să-l conducă, muribund, în ţinutul magic al Avalonului Povestirile originale i-au fixat o identitate complexă, ambivalentă, de mesager între ţinutul vieţii și cel al morţii În același timp, Doamna Lacului l-a crescut pe Lancelot, cel mai viteaz dintre Cavalerii Mesei Rotunde, căruia i-a oferit un inel protector în faţa răului Purtând diferite nume (Viviane, Nimue, Niniane, Nyneve etc), această figură provenită din miturile arhaice este un spirit acvatic a cărui funcţie este și protectoare, și distructivă De la marii romantici Walter Scott și Lord Tennyson și până la scriitorii populari, dar evoluând în zona minorului (T",
    "327": "H White sau Marion Zimmer Bradley), Doamna Lacului s-a dovedit un personaj fascinant, capabil să creeze un univers plin de magie, un simbol al căutării neliniștite și misterioase La Chandler, titlul are o valoare pur metaforică El amintește de legăturile tainice ale lui Marlowe cu lumea cavalerilor „fără pată și prihană”, dar și de repetata, mereu reluata căutare a Graalului, presupusă de fiecare nouă aventură și de fiecare nouă încercare de a descoperi adevărul Mai intensă și mai atroce decât în cărţile anterioare, moartea este regizorul din umbră al vechiului scenariu al cavalerilor Mesei Rotunde, conduși de un Arthur căruia contactul cu nefiinţa nu-i provoacă nici oroare, nici spaimă, nici teamă, ci o stranie indiferenţă Substanţial diferit de ipostazele sale de până acum, Marlowe arborează drapelul neimplicării, al indiferenţei și lipsei de entuziasm Trist, având o proastă relaţie cu sine, bântuit de coșmaruri, îmbătrânind sub privirile cititorului, Marlowe și-a pierdut nu doar cheful de viaţă, ci și minima motivaţie profesională",
    "328": " Ar merita o analiză separată descrierea ritualurilor trezirii matinale, în care Chandler a știut să pună întreaga amărăciune a omului învins, a conștiinţei vulnerate și a dezamăgirii instalate ca o boală În astfel de împrejurări, eroismul dispare cu totul, iar inteligenţa detectivului e înlocuită de câteva gesturi confuze – reacţii de apărare ale individului rămas și fără vise, și fără speranţă, incapabil să performeze chiar și minimele gesturi ale existenţei Doar somnul – chiar somnul coșmaresc – îl poate proteja de o realitate respingătoare, în care atrocităţile zilei devin realităţi insuportabile, retrăite apocaliptic în somn: Am visat că mă aflam departe în adâncuri, în apa verde îngheţată, cu un cadavru sub braţ Cadavrul avea păr lung, blond, și plutea în cercuri în faţa mea Un pește enorm cu ochi bulbucaţi și un corp disproporţionat de mare și solzi strălucind de putrefacţie înota în jur, cu priviri pofticioase, ca un bătrân desfrânat",
    "329": " Pe când eram gata să mă sufoc din lipsă de aer, cadavrul s-a trezit la viaţă sub braţul meu și s-a îndepărtat, iar atunci m-am luptat cu peștele, iar cadavrul se răsucea necontenit în apă, învârtindu-și părul lung M-am trezit cu gura umplută de cearșaf și trăgând tare cu amândouă mâinile de tăblia patului Când i-am dat drumul, mușchii mă dureau M-am ridicat și am traversat camera să-mi aprind o ţigară, simţind sub degetele picioarelor goale covorul După ce mi-am terminat ţigara, m-am întors în pat Somnul protector nu poate elimina senzaţia acută a îmbătrânirii, singurătăţii, inutilităţii și ratării Părul grizonat, trăsăturile rigide ale feţei și urmele timpului făuresc noua identitate a detectivului prins în plasa existenţei dominate de violenţa și moartea aproape intrate în rutina cotidiană Încercarea de a reface împrejurările asasinării lui Chris Lavery, împușcat în baie, e dominată de o răceală transumană, de o indiferenţă înspăimântătoare",
    "330": " Actul metafizic s-a metamorfozat în pură tehnologie a extincţiei, iar perspectiva lui Marlowe este a martorului împietrit, a fiinţei devenite ea însăși parte a mașinăriei morţii Aplecându-se asupra cadavrului, el nu are nici cea mai mică tresărire Singurul sunet auzit este cel al vertebrelor gâtului înţepenit al detectivului, care pârâie atunci când se aplecă să studieze cadavrul Precizia descrierii și formulele decupate parcă dintr-un manual de medicină legală dau un aer halucinant, de suprarealitate coșmarescă năvălind în plină normalitate: Genunchii îi erau ridicaţi, dar inerţi Cele două găuri din pieptul gol erau de culoare albastru-închis și suficient de aproape de inimă pentru a-l fi ucis Sângele părea să se fi scurs cu totul Ochii aveau o privire curios de strălucitoare și întrebătoare, ca și cum i-ar fi mirosit cafeaua de dimineaţă și tocmai se pregătea să iasă șţ M-am îndoit și l-am tras de braţ",
    "331": " Nici gheaţa n-ar fi putut fi mai rece și mai ţeapănă Am ieșit din baie, lăsând ușa deschisă Nu era nevoie s-o închid acum N-ar fi însemnat decât să le dau poliţiștilor de lucru N-a strigat și nici n-a fugit nimeni pe ușă Nu s-a auzit nici un fluier de poliţist Totul era liniștit și însorit și calm Nici un motiv de spaimă Nu e decât Marlowe, descoperind încă un cadavru Își face treaba ca la carte I se spune Marlowe-ziua-și-crima În urma lui umblă mașina frigorifică să încarce marfa pe care-o găsește E, în felul lui, un tip destul de cumsecade Stilul cinic-fotografic al redării amănuntelor, precizia plină de cruzime a reconstituirii întâmplărilor, eliminarea subiectivităţii din raportarea la evenimente indică o serioasă preocupare în direcţia obiectivării discursului literar Ca formulă artistică, The Lady in the Lake se apropie, și el, de romanul poliţist anglo-saxon clasic și se îndepărtează de propria școală hard-boiled",
    "332": " Ancheta metodică, în care culegerea probelor și intuiţia joacă roluri primordiale, a luat locul raidurilor psihologice și studierii moravurilor unor categorii de personaje perfect conturate social The Lady in the Lake a fost scris, probabil, cu gândul de a corecta stângăciile de construcţie ale cărţii anterioare The High Window mizase prea mult pe coincidenţe și potriviri de situaţii De data aceasta, autorul s-a concentrat pe crearea unui scenariu perfect articulat, în care întâmplările se înlănţuie după propria logică, nu după aceea a spectacolului așteptat de cititor Tensiunea lecturii provine, în mare parte, din excelenta calitate a dialogului și abia în planul al doilea sesizăm spectaculozitatea răsturnărilor de situaţii, în buna tradiţie a școlii britanice Accentul investigaţiilor lui Marlowe cade pe descoperirea făptașilor, ceea ce presupune un serios efort de echilibrare a formei și a fondului Un caz de dispariţie aparent banal conduce la o înlănţuire de crime demnă de orice roman série-noir, cu nota specifică a unui stil pronunţat ironic și cu ample deschideri spre satiră și cinism",
    "333": " Chandler a simţit pericolul alunecării într-o goană sterilă pe urma criminalilor și – ca niciodată – ne demonstrează că poate fi un sensibil pictor liric, capabil să ofere veritabile „pasteluri după natură”, sedus de culoarea locală și de forţa unică a peisajului El nu cade, firește, într-un panteism ieftin Natura nu se metamorfozează într-un participant activ Ea nu este un complice al detectivului Pur și simplu, autorul simte nevoia să presare niște intermezzouri de acest gen, așa cum prozele desfășurate în peisajul urban al Los Angeles-ului excelau în descrierea marelui malaxor de vieţi, mașini și ambiţii: Drumul aluneca de-a lungul unei terase înalte de granit și cobora în poieni de iarbă sălbatică în care creșteau resturile unor iriși sălbatici și lupini albi și purpurii, și vineriţe, și căldărușe, și purecariţe, și pensule de deșert Pini înalţi și galbeni se iţeau spre cerul albastru senin",
    "334": " șţ Am întors Chryslerul șţ și m-am strecurat cu grijă printre stâncile uriașe de granit, pe după o cascadă mică, printr-un labirint de stejari negri, acacia, merișori sălbatici și liniște O gaiţă albastră ţipă pe o ramură și o veveriţă se oţărî la mine, izbind nervoasă cu una din lăbuţe conul de pin pe care-l ţinea O ciocănitoare cu creastă stacojie încetă să mai ciocănească în întuneric, suficient cât să mă privească cu un ochi ca mărgeaua, apoi se dădu în spatele copacului ca să mă privească cu celălalt Inserturile liric-descriptive de acest fel dovedesc, dincolo de orice dubiu, preocuparea lui Raymond Chandler de a-și împrospăta discursul literar Frustrarea autorului provenea, desigur, și din provocarea artistică, mereu obsedantă, căreia trebuia să-i facă faţă și căreia îi lipseau confirmările instantanee Și totuși, în ciuda receptării critice admirative, în ciuda vânzărilor, Chandler n-a dat semne că și-ar fi revizuit vreodată relaţia cu această carte",
    "335": " Probabil că opinia lui Jacques Barzun conform căreia The Lady in the Lake ar fi „capodopera” lui l-ar fi pus pe gânduri, dacă nu l-ar fi șocat de-a dreptul E drept, Barzun a făcut această afirmaţia la începutul anilor ’70, la un deceniu și ceva de la moartea scriitorului Citit în perspectivă comparatistă, The Lady in the Lake este nu doar cartea cea mai transparentă a lui Raymond Chandler, ci și scrierea în care graţia stilistică și echilibrul părţilor corespund unui veritabil model clasic E ciudat cât de neinspirat vede autorul lucruri care, pentru cititor, alcătuiesc tocmai partea de rezistenţă a cărţii În repetate rânduri, el s-a plâns că Marlowe a dobândit, treptat, un rol prea important, că le-ar „sufoca” cu prezenţa sa pe celelalte personaje Realitatea este cu totul alta: în prima jumătate a cărţii, vocea detectivului abia se aude Marlowe se mulţumește să se deplaseze în diverse direcţii, să primească misiuni și să asculte variantele debitate de martori mai mult sau mai puţin interesaţi să ascundă adevărul",
    "336": " Abia în partea a doua el preia iniţiativa și se implică în anchetă cu seriozitatea unui profesionist și competenţa unui as al detectivisticii Odată confruntat cu prima crimă, Marlowe începe să „detecteze” cu adevărat urmele, să identifice motivaţiile și să caute vinovaţii Din acest punct de vedere, The Lady in the Lake este un adevărat roman „exemplar”: nu întâmplător, un urmaș al lui Chandler, Ross Macdonald, a scris una dintre cele mai bune cărţi ale sale, The Zebra-Striped Hearse, omagiindu-și în mod explicit maestrul atât prin cadrul general al întâmplărilor, cât și prin câteva semne subtil strecurate în text Neașteptatul har al lui Chandler de a da magnifice descrieri de natură adaugă o crustă nobiliară unui gen care, la mijlocul anilor ’40, părea să-și fi epuizat resursele de expresivitate și aproape că făcea imposibilă orice evoluţie Mai mult decât oricare din cărţile anterioare, The Lady in the Lake este o „carte a femeilor”",
    "337": " Ele fac și desfac iţele intrigii Ele sunt pline de energie, debordând de dorinţe și pasiune, îi împing pe bărbaţi în planul al doilea, transformându-i în simple anexe ale setei lor nestăvilite de viaţă Există un soi de disperare în „energia” lor, o clară presimţire a tragediei și a morţii Nesupuse, incontrolabile, jucându-și existenţa pe o singură carte, femeile din The Lady in the Lake își scriu propriul scenariu mortuar, brodând semnele tragediei pe un linţoliu în care hainele și trupul lor s-au contopit Crystal Kingsley și Muriel Chess dispar, practic, deodată Conform mărturiilor, una dintre ele s-a scufundat pe fundul laculul Big Bear, cealaltă s-a evaporat în praful înecăcios al unui Mexic suspect prin definiţie Crystal și-a părăsit soţul pentru a se mărita – în regim de urgenţă! – cu amantul Muriel a decis, la rându-i, să-și abandoneze bărbatul alcoolic pentru că a înșelat-o",
    "338": " Astfel privite, întâmplările au aerul unor simple drame burgheze O înșiruire de fapte cu totul insuficiente pentru a menţine o perioadă mai îndelungată interesul cititorului și a motiva truda detectivului Intervalul de o lună – perfect ales, din punct de vedere psihologic – presupune însă o acumulare a tensiunii și un spaţiu al neliniștii îndestulătoare pentru a declanșa un turbion de consecinţe Primul și marele neliniștit e Derace Kingsley Felul în care-și motivează faţă de Marlowe întârzierea în a semnala dispariţia soţiei sună veridic: viaţa de cuplu nu mergea, spiritul de aventură al femeii nu rima absolut deloc cu stilul de viaţă al soţului Teama de scandal, într-o lume a afacerilor extrem de competitive, a contribuit și ea la punerea între paranteze a ceea ce părea a fi doar încă o aventură a unei neveste năbădăioase Telegrama trimisă din El Paso îl liniștește pentru o vreme, dar lucrurile deraiază în clipa când se ivesc suspiciunile că totul era o minciună: potrivit lui Lavery, amantul en titre, acesta n-o mai văzuse și nu mai comunicase cu ea de două luni",
    "339": " Kingsley mai are un motiv pentru a nu se adresa poliţiei: Crystal era o cleptomană, iar teama că ar fi implicată în cine știe ce treabă murdară ar fi putut avea, pentru soţ, consecinţe dezastruoase: Între alte activităţi, spuse cu amărăciune Kingsley, soţia mea își găsește din când în când timp să fure mărfuri din magazine Cred că atunci când dă de bucluc o apucă un fel de manie a grandorii, și am trăit niște momente sinistre prin birourile managerilor Până acum, am reușit să-i împiedic s-o dea în judecată, dar dacă așa ceva se întâmplă într-un alt oraș, unde n-o cunoaște nimeni, ar putea ajunge la închisoare, nu-i așa? Derace Kingsley nu face un secret din faptul că-i pasă mai mult de propria piele decât de cea a soţiei Dar asta nu-l transformă într-un monstru: în împrejurările date, comportamentul lui e mai mult decât decent",
    "340": " Chiar dacă, ulterior, aflăm că, la rându-i, este amantul secretarei, Adrienne Fromsett, cititorul nu se transformă automat într-un suporter al soţiei dispărute Dimpotrivă Cu fiecare nouă destăinuire, Crystal ne devine tot mai antipatică Amestecată în lumea drogurilor, victimă a exceselor alcoolice, gata să se lase târâtă în dubioase aventuri erotice, era inevitabil să sfârșească tragic Portretul schiţat de Marlowe, bazat pe relatările soţului, se dovedește cât se poate de precis: e tânără, frumoasă, inconștientă și sălbatică Bea, și când bea face lucruri primejdioase În relaţiile cu bărbaţii e o fraieră și s-ar putea încurca cu cineva care s-ar putea dovedi a fi un escroc Departe de a infirma trăsăturile acestui portret, soţul adaugă un element important în descifrarea uneia dintre enigmele cărţii: Crystal are obiceiul să poarte cu sine mulţi bani Risipitoare, iresponsabilă, ea nu e la fel de generoasă și cu propriul soţ, care nu are nici o posibilitate de a-i controla cheltuielile și nici puterea de a investi măcar o parte din banii care se scurg în direcţii necunoscute: Să nu crezi că n-am încercat",
    "341": " Sunt și eu om, și nu e o distracţie să afli că se duc pe apa sâmbetei douăzeci de mii de dolari pe an, iar în schimb să vezi doar mahmureli și amanţi de teapa lui Chris Lavery Înarmat cu aceste informaţii, Marlowe decide că următoarea lui escală va fi locuinţa recentului amant Imagine clasică a gigoloului, Lavery e un amestec de cinism și bădărănie Frumuseţea fizică e dublată de un desăvârșit egoism și de un înspăimântător dispreţ faţă de morală Printre minciuni și refuzul de a admite evidenţele, Marlowe distinge, totuși, o geană de adevăr: Lavery n-a fost în Mexic cu Crystal Asta nu înseamnă că el nu a fost în Mexic, dar ar putea însemna că doamna Kingsley nu a spus adevărul sau că Lavery întâlnise altă femeie În acest moment, când lucrurile păreau să se încurce de-a binelea, aventura e tulburată de prezenţa altui personaj: doctorul Albert S",
    "342": " Almore În codul chandlerian, meseria de doctor semnalizează întotdeauna primejdii necunoscute și caractere perverse Almore confirmă întru totul această imagine: hotărând să-l supravegheze pe Lavery, Marlowe este luat în vizor de proprietarul casei în faţa căreia se postase – nimeni altul decât temătorul doctor, ce făcuse o mică avere tratând bolile mai greu de mărturisit ale milionarilor Doctorul Almore avea de ce să se teamă: nu trecuse multă vreme de când un alt detectiv, Talley, aflase lucruri nu tocmai plăcute despre stilul său de muncă și efectele acestuia asupra pacienţilor Mai mult, soţia doctorului fusese găsită moartă în garaj, sinucisă cu gazul de eșapament Ulterior, Marlowe află de la Kingsley că și Crystal fusese una dintre clientele doctorului Almore – lucru deloc surprinzător, având în vedere că amantul ei, Lavery, locuia în vecinătate și că frecventau aceeași lume deocheată Apariţia unui echipaj al poliţiei, condus de locotenentul Degarmo, încurcă și mai mult pistele",
    "343": " Un doctor cunoscut pentru practicile medicale neortodoxe, protejat de un poliţist, nu e tocmai o raritate în California Dar nu e nici modul obișnuit de a-și desfășura activitatea Deocamdată însă, nici unii, nici ceilalţi nu sunt dornici să accepte că sunt legaţi prin intermediul unor fire nevăzute În acest episod am identificat prima „cusătură” vizibilă – și ușor supărătoare – a textului: dacă Almore n-ar fi început să tremure de frică și nu l-ar fi chemat în ajutor pe poliţistul Degarmo, probabil că antenele hipersensibile ale lui Marlowe ar fi continuat să lucreze în vid Când, la rându-i, Kingsley îi confirmă existenţa unei legături între propria soţie și Almore, nu are decât să tragă a treia latură pentru a construi un prim triunghi în care avem o victimă probabilă și doi suspecţi A doua întâmplare care violentează regulile logicii are loc la Puma Lake, unde Marlowe, înarmat cu o scrisoare din partea lui Kingsley, îl întâlnește pe Bill Chess, paznicul improvizat al cabanei unde fusese văzută ultima oară Crystal",
    "344": " Abrutizat de alcool și singurătate, Bill Chess este maniaco-depresiv și violent Din aproape în aproape, ajunge să-i mărturisească lui Marlowe – care-i oferise, cu perversă generozitate, de băut – că nevasta îl părăsise după ce aflase că o înșelase cu Crystal: A venit la ușa din spate a cabanei într-o pijama transparentă atât de subţire, încât puteai să-i vezi rozaliul sfârcurilor lipit de material Și mi-a spus cu vocea ei leneșă, primejdioasă: Bill, ia o băutură Nu lucra așa din greu într-o dimineaţă atât de frumoasă Îmi place al naibii să beau, așa că m-am dus la ușa bucătăriei și am luat sticla După care am băut încă una și am intrat în casă Apoi, cu cât m-am apropiat de ea, ochii ei arătau tot mai mult spre dormitor Ni se mai spune, cu același prilej, că Muriel și Crystal au dispărut deodată, dar – încă mai important – că asemănarea dintre ele este izbitoare: șCrystalţ e blondă, ca Muriel, de aceeași înălţime, aceeași greutate, aceeași talie și aproape aceeași culoare a ochilor",
    "345": " Amănunte care s-ar putea să-i scape cititorului, dar nu și lui Marlowe În fine, faptul că trupul femeii înecate iese la suprafaţă tocmai când Marlowe contemplă fermecat peisajul indică slăbiciunea despre care vorbeam a construcţiei narative: Leneș, la marginea debarcaderului de lemn verde scufundat în apă, ceva se ivi din întuneric, ezită, se scufundă din nou Acel ceva părea să semene foarte mult cu un braţ de om șţ Obiectul se mai răsuci o dată și un braţ flutură deasupra apei, iar braţul se continuă cu o mână umflată, mâna unui monstru Apoi a apărut faţa O masă alb-cenușie de materie umflată fără trăsături, fără ochi, fără gură O gaură de aluat cenușiu, un coșmar cu păr uman în el Un colier greu, verde, pe jumătate încopciat, făcut din pietre mari neșlefuite, ţinute laolaltă de un material sclipitor, atârna de ceea ce fusese gâtul",
    "346": " Din acest moment, aventura o ia pe o pistă primejdioasă Dispariţia simultană a celor două femei nu mai însemna, în nici un caz, o pură întâmplare Obișnuit să pună în legătură lucruri chiar mai puţin spectaculoase, Marlowe știe de-acum că, pornind în căutarea lui Crystal, nu va putea să nu ţină seama de moartea lui Muriel El nu are cum să bănuiască faptul că Muriel este legată de Crystal prin doctorul Almore (a cărui asistentă fusese sub numele ei real, Mildred Haviland) și nici că femeia înecată în Puma Lake este, de fapt, Crystal Dar el începe să presupună că iţele afacerii sunt și mult mai complicate, și mult mai murdare Apele se tulbură și mai tare când Marlowe află despre vizita unui poliţist din Los Angeles, care încerca să dea, la Puma Lake, de o oarecare Mildred Haviland Din descrieri, necunoscuta semăna izbitor cu Muriel Chess",
    "347": " Simplă coincidenţă? N-ar fi exclus, dar la hotelul din San Bernardino, unde Marlowe intenţionează să stea peste noapte, află că soţia lui Kingsley și Chris Lavery trecuseră pe acolo Bănuiala care încolţește în mintea lui Marlowe nu mai poate fi confirmată: a doua zi, când îi face o nouă vizită, Lavery e mort, împușcat în baie Faptul că Marlowe a atins un punct sensibil este dovedit de brutalitatea locotenentului Degarmo, reîntâlnit în timp ce încerca să afle amănunte despre moartea soţiei doctorului Almore, în urma unei supradoze Poliţistul își pierde cumpătul când Marlowe dezvăluie câteva amănunte despre universul infracţional în mijlocul căruia, ca un păianjen, stă gata să intervină, cu acul și tranchilizantul, doctorul Almore: – Deci chestia e fără importanţă, am spus Și-a privit ţigara – Care chestie? – Ideea că Almore și-a omorât nevasta și că are suficientă protecţie pentru a aranja lucrurile",
    "348": " Degarmo se ridică în picioare și păși pentru a se apleca deasupra mea – Mai spune o dată, zise el încet Am mai spus o dată Mă lovi peste faţă cu palma desfăcută Capul îmi zvâcni puternic într-o parte Mi-am simţit faţa încălzindu-se și umflându-se – Mai spune o dată, zise el încet Am spus din nou Mâna îi ţâșni și mă lovi din nou peste cap – Mai spune o dată, zise încet – Nu A treia oară e cu noroc S-ar putea să nu mă nimerești Am ridicat mâna și mi-am frecat obrazul Stătea aplecat spre mine, cu dinţii rânjiţi, cu un licăr de animal agresiv în ochii lui foarte albaștri – Când mai vorbești tâmpenii cu un poliţist, știi ce te așteaptă Mai încearcă o dată și n-o să te mai pocnesc cu mâna goală",
    "349": " Mi-am mușcat puternic buzele și mi-am frecat obrazul – Mai bagă-ţi nasul ăla mare în treburile noastre și o să te trezești pe o alee cu pisicile uitându-se la tine, a zis N-am spus nimic Se duse și se așeză din nou, respirând greu Am încetat să-mi frec faţa, mi-am întins mâna și mi-am îndoit ușor degetele, să scot din ele presiunea prea mare – O să ţin minte asta În ambele sensuri Bătut și a doua oară de poliţiști (de data aceasta pentru că depășise viteza), trimis la închisoare, ameninţat, Marlowe nu renunţă la descoperirea adevărului După ce se convinge că Muriel Chess e, de fapt, Mildred Haviland (ba chiar, într-o secvenţă absurdă, o joacă și pe Mrs Fallbrook, proprietara casei lui Lavery), că locotenentul Degarmo fusese soţul ei, lucrurile se precipită Demontată, enigma se dovedește a fi compusă dintr-o înșiruire de crime, brutalităţi, înșelăciuni și abuzuri: Muriel (personajul infernal al cărţii, care pretinde a fi Crystal) sfârșește ucisă în camera de hotel unde Marlowe trebuia să-i dea cinci sute de dolari din partea lui Kingsley",
    "350": " Aflăm că ea o ucisese pe doamna Almore și tot ea era ucigașa lui Crystal Kingsley, a cărei identitate și ai cărei bani îi furase Ulterior, îl ucide și pe Lavery, pe care-l întâlnise întâmplător, dar care-i este de folos în ideea de a trece drept Crystal Kingsley Ea îi trimisese, prin urmare, telegrama din El Paso lui Kingsley și, într-un fel, tot ea declanșase ancheta la capătul căreia Marlowe avea să dezlege firele unui scenariu sordid În fine, într-un acces de ură animalică, Degarmo o ucide pe Muriel, cea care-i distrusese viaţa Totodată, viciosul poliţist aranjează lucrurile în așa fel încât asasinul sadic al lui Muriel să pară a fi Marlowe Elementul de bază al intrigii îl constituie, așadar, tema falsei identităţi – sau, mai precis, al identităţii furate Generoasă la nivelul intrigii, ea are avantajul că permite o dezvoltare spectaculoasă a personajelor neimplicate în miezul acţiunii",
    "351": " O figură memorabilă este șeriful din Bear Lake City, Jim Patton, „întruparea umană a virtuţilor naturale” (Marling, 1986, p 118) Programul electoral al șerifului te cucerește din prima clipă: „ATENŢIE, VOTANŢI! PÃSTRAŢI-L PE JIM PATTON ȘERIF E PREA BÃTRÂN CA SÃ MEARGÃ LA MUNCÃ” Onest, inteligent și mult mai competent decât ar putea fi cineva care-și exercită meseria într-un spaţiu perfect izolat, unde n-a mai avut loc un asasinat de ani de zile, iar infracţiunile constau în depășirea vitezei legale cu mașina și întâmplătoare încăierări între beţivi, el administrează justiţia într-un mod care, dacă nu e legal, e cu siguranţă etic Atunci când Degarmo sosește la Puma Lake, folosind, și el, un nume fals, încercând să dea de urma lui Mildred/Muriel, Patton refuză să-i furnizeze orice informaţie, deranjat de aroganţa investigatorului din Los Angeles Deși nu are intuiţia dramei care avea să se producă, doza de mefienţă naturală a omului ce trăiește în sălbăticie îl determină să refuze orice colaborare cu poliţistul din oraș",
    "352": " Figura lui Marlowe însuși suferă modificări substanţiale, prin comparaţie cu apariţiile sale anterioare Nu e vorba doar de schimbările vizibile la nivel fizic („M-am pieptănat și m-am uitat la firele cărunte Erau din ce în ce mai multe Chipul de sub păr avea o înfăţișare bolnăvicioasă O faţă care nu mi-a plăcut deloc”), ci și de instalarea unei moliciuni pe care cititorul nu e pregătit s-o digere Necazurile vin peste el fără să le caute, iar detectivul se mărginește să constate că a devenit un fel de anexă a institutului medico-legal (vezi scena în care găsește cadavrul lui Lavery ori pe cel al lui Mildred) Înţelepţit de vârstă sau doar obosit, Marlowe se ferește să-și contrazică interlocutorii, interesat să scurteze drumul anchetei Un straniu pacifism îl animă, de la un capăt la altul al celor trei zile de anchetă – mai puţin episodul în care nu se poate abţine să nu-i riposteze poliţistului care-l forţase să bea whisky pentru a avea motiv să-l aresteze: Am înclinat sticla, mi-am îndreptat gâtlejul și am dat drumul băuturii în stomac",
    "353": " Am împrăștiat whisky-ul și m-am îndoit, înecându-mă Am scăpat sticla M-am aplecat s-o ridic și am văzut genunchiul gras al lui Cooney ridicându-se spre faţa mea M-am dat într-o parte, m-am îndreptat și l-am izbit în nas cu tot ce aveam Mâna dreaptă i s-a ridicat la nivelul feţei, a scos un urlet, iar stânga i-a ţâșnit în direcţia tecii pistolului Din cealaltă parte, Dobbs alerga spre mine cu mâna balansând încet Bulanul mă izbi în spatele genunchiului stâng, piciorul mi se frânse și m-am prăbușit la pământ, cu dinţii strânși, scuipând whisky Dacă Marlowe suferă – fizic – din cauza poliţiștilor, alte personaje suferă din cauza celor două blonde care le creează enorme probleme Bill Chess nu-și revine din beţia începută în ziua în care a dispărut Muriel, iar Kingsley, deși e hotărât să divorţeze de Crystal, aproape că intră în comă alcoolică la aflarea veștii că a murit",
    "354": " Apogeul violenţei e atins, însă, de Degarmo, poliţistul plin de ură care, pentru a-și apăra iubita, e capabil să devină părtașul ei la crimă pentru ca, în cele din urmă, să se transforme el însuși într-un asasin feroce Universul romanului e populat cu o lungă listă de blonde gata să intre în sau să provoace bucluc De la atrăgătoarea „blondă curăţică” din anticamera lui Kingsley la recepţionerele hotelului din San Bernardino („blondele astea micuţe sunt atât de asemănătoare, încât schimbarea hainelor sau a machiajului le face pe toate să arate la fel sau să fie toate diferite”), la Florence Almore („una din acele femei suple și strălucitoare care râd prea mult și se lăfăie pe scaun, arătându-și excesiv picioarele”), la Muriel și Crystal, reprezentând întrupările extreme ale genului, universul femeilor cu păr de culoare deschisă trasează un veritabil carusel al primejdiilor Blonda arhetipală căutată de Marlowe se îmbracă în alb și negru, o sugestie a faptului că fidelitatea e o problemă de opţiune – este de părere unul dintre exegeţii admirativi ai lui Chandler (Marling, 1986, p",
    "355": " 119) Chiar dacă acestei cohorte îi este opusă figura sobră, plină de demnitate a Adriennei Fromsett (brunetă, îmbrăcată auster și refuzând parfumul scump – atribut al feminităţii – oferit de Kingsley), ele dau culoarea și tot ele stabilesc regulile de desfășurare a primejdiosului joc al existenţei ce sfârșește „în ură sălbatică, în impuls ucigaș și moarte” Una din răsturnările de viziune aduse de The Lady in the Lake privește modificarea regimului metafizic al răului În cărţile anterioare, crima era un produs inevitabil al demonismului mocnit al marii metropole Pierderea individualităţii, ștergerea barierelor dintre permis și interzis, renunţarea la atributele eticii tradiţionale au relativizat într-atât existenţa, încât personajele erau împinse spre infracţiune într-un mod aproape natural Excepţia o constituie, în acest tip de lume, inocenţa, nu păcatul În romanul de faţă, omul și-a recăpătat dreptul la individualitate Părăsind orașul, regăsind natura, el nu redobândește însă automat condiţia adamică",
    "356": " Oamenii nu devin mai buni În schimb, motivaţiile lor sunt mult mai personalizate Crimele petrecute în The Lady in the Lake au explicaţii precise, legate de acţiuni și interese precise ale făptașilor Retrăgându-se în natură, protagoniștii restrâng, în mod paradoxal, sfera de acţiune a liberului-arbitru: lăcomia, gelozia, avariţia, pasiunea oarbă, violenţa înnăscută au mobiluri limpezi, stabilite la nivel personal În felul acesta, răul se relevă a fi al individului, nu al universului Personajele poartă măști în speranţa de a ridica bariere în faţa potenţialilor urmăritori Furtul de identitate, uzurparea personalităţii provin, de fapt, din mentalitatea omului obișnuit să-și facă din mediul natural un aliat Performera absolută a acestei strategii este Muriel/Mildred Mascată de cel puţin trei ori – o dată încercând să treacă drept Crystal, a doua oară „impersonând-o” pe doamna Fallbrook; în fine, a treia oară jucându-se pe sine în faţa lui Lavery, dar pretinzând că e Crystal pentru Derace Kingsley –, ea regizează cu incredibilă abilitate un scenariu care o plasează, poate, în fruntea listei femeilor infernale din creaţia lui Chandler",
    "357": " Detectivul are intuiţia primejdiei și – neobișnuit pentru el – ocolește cu precauţie capcanele întinse Nu-i va fi scăpat, desigur, cititorului abil veritabila punere în abis operată de romancier Cartea debutează cu o vizită a detectivului la un producător de cosmetice Adică la un profesionist al ascunderii părţilor neplăcute ale feţei individului În mod ironic, Marlowe însuși intră în acest scenariu: o dată când, în faţa falsei doamne Fallbrook, susţine că s-ar numi Philo Vance (numele personajului principal din romanele lui SS Van Dine), iar a doua oară când pretinde că e HH Talbot, după ce ajunge, forţat de împrejurări, în apartamentul acestuia Masca pusă încă din prima pagină va cădea doar atunci când decosmetizarea va semnifica nu doar redobândirea identităţii, ci și curăţarea în profunzime – prin crimă și pedeapsă – a păcatelor Adică atunci când romanul va putea fi privit și ca un tratat sui-generis despre răbdare, pasiune și moarte",
    "358": " \n\nCuibul de „scorpioni”tc \"Cuibul de „scorpioni”\" Văzută din exterior, viaţa lui Raymond Chandler atinsese, la mijlocul anilor ’40, o culme După decenii de peregrinări din apartament în apartament, reușește să-și cumpere cu banii încasaţi de la Hollywood o superbă casă în La Jolla Și atunci, ca și astăzi, orășelul era un paradis al milionarilor (deveniţi între timp miliardari!), splendid așezat pe malul Pacificului, la nord de San Diego, beneficiind de o climă „nici caldă, nici rece” Peisajul stâncos, plaja îngustă, dar spectaculoasă, palmierii și liniștea de început de lume ar fi trebuit să-l calmeze Comentariile sale sunt însă în nota cinic-ironică în care se referă, în general, la lumea înconjurătoare: „Da, e un loc frumos pentru bătrâni și părinţii lor!” Într-o scrisoare din 18 martie 1949, adresată jurnalistului canadian Alex Barris, descrie mirificul loc pe același ton cinic-detașat: Living-roomul nostru are o fereastră panoramică ce dă, la miazăzi, dincolo de golf, spre Point Loma, partea cea mai apuseană a lui San Diego",
    "359": " Noaptea, lunga coastă luminată se întinde până aproape în poalele noastre Un scenarist de la radio a venit odată în vizită, s-a așezat în faţa ferestrei și a plâns văzând frumuseţea peisajului Noi însă locuim aici, așa că ducă-se naibii! (Chandler, 1981, p 153) Îmbufnarea lui Chandler nu e o formă de alint Existau suficiente motive în viaţa lui pentru a privi realitatea printr-o ceaţă pâcloasă, deprimantă: starea de sănătate, în continuă deteriorare, a lui Cissy Mare admirator al lui Chandler, Somerset Maugham ridică vălul de pe drama trăită cotidian de către romancier, îngrozit că trebuie să fie martorul neputincios al intrării lente în moarte a fiinţei iubite Devotat până la neurastenie plăpândei arătări ce cobora, din când în când, din camera unde-și înfrunta cu stoicism boala, pentru a cânta la marele pian Steinway din salon, Chandler manifestă mai degrabă îngrijorarea și mândria unui tată decât ale unui soţ: Era o femeie delicată și, în ciuda părului blond decolorat și a rochiei destul de frivole, părea mult mai în vârstă decât dl Chandler",
    "360": " Îmbrăcată în costumul ei galben de petreceri, destul de lăbărţat, părea să fi pășit direct din una dintre scenele de bal din Marele Gatsby al lui F Scott Fitzgerald În tinereţe, când el o salvase dintr-un mariaj nefericit, trebuie să fi fost răpitor de frumoasă Chiar și acum, în ciuda efectelor bolii progresive, ochii ei strălucitori, expresivi, erau absolut remarcabili Se purta cu o demnitate teatrală (Hiney, 1997, pp 174-175, care citează studiul lui William Menard „Raymond Chandler and Somerset Maugham”, din 1986) Ani ai izolării aproape depline, intervalul scrierii celui de-al cincilea roman, The Little Sister (tradus în românește sub titlul Astă-seară, Marlowe), reflectă, cu o precizie clinică, etapa cvasimisogină în care intrase scriitorul Iritabil la culme, el adună în corespondenţa perioadei întreaga amărăciune și frustrare a unui paria de lux, dar și spaima difuză a autorului ce simte, fizic, diminuarea forţei creatoare",
    "361": " Compus cu icnete, cu opinteli isteroide, enervări deconcertante, lamentări dizgraţioase, romanul e departe de imaginea dezastruoasă pe care s-a străduit din răsputeri să i-o creeze Chandler Adâncirea frustrărilor detectivului se petrece pe o linie logică, acumulare perfect raţională a eșecurilor existenţiale suferite anterior Un Marlowe îmbătrânit, scârbit de viaţă și singurătate, așterne pe hârtie procesul-verbal al începutului de extincţie Interpreţii textului au sesizat o anumită diminuare a farmecului personal al detectivului Lucru perfect verificabil, până la un punct, în consonanţă cu plauzibila devenire a personajului În fond, între 1939, anul debutului său în The Big Sleep, și 1949, când apare The Little Sister, s-au scurs zece ani grei Chiar fără să-și propună, Chandler n-a putut să nu ţină cont de inevitabilele schimbări de ton, comportament sau chiar caracter Undele concentrice ale creaţiei l-au purtat în zona în care logica internă a discursului corectează din mers eventualele slăbiciuni de construcţie sau precaritatea motivaţiei psihologice",
    "362": " Cu toate acestea, fiecare dintre cele trei femei care ocupă prim-planul romanului încearcă – și încă agresiv – să-l seducă Dintr-un unghi de vedere purist, The Little Sister poate fi învinovăţit că preia teme și tipuri din cărţile anterioare Ceea ce pentru un comparatist poate fi o mană cerească, pentru cititorul obsedat de originalitate e o marcă a eșecului și constatarea ţâfnoasă a epuizării resurselor imaginative Din acest punct de vedere, mă plasez cu fermitate împotriva curentului majoritar care vede în cartea din 1949 a lui Chandler un semieșec Cred cu tărie că ne aflăm în faţa uneia dintre cele mai bune cărţi ale sale, o veritabilă capodoperă camuflată nedrept în raftul al doilea Organic legată de creaţiile anterioare, The Little Sister reprezintă o spirală superioară în cartografierea sordidei lumi californiene a anilor ’40 Ca și în cărţile anterioare, femeile ocupă un rol privilegiat",
    "363": " Și tot ca în The High Window, Farewell, My Lovely sau The Lady in the Lake, femeile sunt distribuite în partituri negative – ceea ce nu le face mai puţin seducătoare Doar corifeii corectitudinii politice sau victimele interpretărilor din sfera gender studies ar putea vedea aici un antifeminism visceral De altfel, problema intelectualilor din această categorie este că nu se adresează niciodată realităţii Ei nu doresc să schimbe starea de fapt, ci să domine discursul public referitor la respectiva chestiune Pentru ei, problema nu e că există bordeluri, ci că unele persoane sau grupuri discută într-un anumit fel despre bordeluri! În studiile asupra lui Chandler – îndeosebi începând cu anii ’90 –, tendinţa dominantă este de a-l plasa în categoria autorilor nefrecventabili, deoarece ar susţine poziţii net machiste (cum se spune în noul idiom al comisarilor limbajului) Amuzant e că astfel de ideologi n-au nici o spaimă de ridicol",
    "364": " Anacronismul primitiv, așezarea pe același plan temporal a unor întâmplări istorice privite prin lentilele deformatoare ale prezentului arată neseriozitatea acestor demersuri Lucrurile sunt cu atât mai hazlii cu cât, la celălalt capăt al discursului, ei îmbrăţișează cu o ușurinţă dezarmantă ideea de modă, schimbare, prefacere E adevărat: în romanele lui Chandler – inclusiv în The Little Sister – există multe femei marcate cu stigmatul crimei, al asasinatului, lăcomiei ori lascivităţii Dar există și la fel de mulţi (dacă nu simţitor mai mulţi) bărbaţi ce ilustrează aceleași categorii – și încă multe altele: consumatorii de pornografii din The Big Sleep, dezaxaţii violenţi din The Lady in the Lake sau chiar The Little Sister, asasinii plătiţi (din aproape fiecare roman) Ca să nu mai vorbim că Marlowe însuși ar putea fi învinuit pentru o lungă listă de abateri de la „dreapta cale” propovăduită de noua intoleranţă ideologică a postmodernităţii",
    "365": " Peter Wolfe a reușit să pună în evidenţă – deși demersul său e unul mai degrabă demolator, minat de poncifele resentimentare ale inchizitorilor ideologici postmoderni – un element de continuitate între romanele lui Chandler Pasiunea devastatoare pentru o fostă soţie duce la crimă atât în The Lady in the Lake, unde Al Degarmo o ucide pe Mildred/Muriel, cât și în The Little Sister, unde doctorul Lagardie nu-și poate rezolva obsesiile decât omorând-o pe Dolores Același scenariu funcţionează și în Farewell, My Lovely, unde Moose Malloy este împușcat de femeia pentru care jertfise totul Repetarea întâmplărilor de acest fel nu trădează nici pe departe penuria de subiecte a lui Chandler Dimpotrivă, ele au rolul de a sublinia frecvenţa unor evenimente și existenţa unui model mental interiorizat de autor Situaţiile acestea existau pretutindeni în lumea imaginată de romancier și ieșeau la suprafaţă cu o frecvenţă suficient de mare pentru a deveni memorabile",
    "366": " Gestaţia lentă a cărţii se datorează, în mare parte, tribulaţiilor din viaţa personală a scriitorului Dezamăgit că Alfred Knopf nu l-a susţinut în cazul de plagiat comis de J Dickson Carr (acesta copiase, pur și simplu, secvenţe întregi din cărţile lui Chandler și le inclusese într-un roman propriu!), optează pentru alt editor În același timp, o ofertă generoasă din partea Hollywoodului îl pune la adăpost de orice problemă financiară Și, pentru a umple sacul veștilor bune, „Seria Marlowe” începută la radio în 1947 atinge, în nici doi ani, o audienţă de peste zece milioane de ascultători! Devenit o vedetă de primă mărime a vieţii publice, Chandler decide să-și publice cărţile la un editor din Boston, Houghton Mifflin, și să-și ia un nou agent literar, Carl Brandt Toate acestea mai mult i-au dăunat decât i-au ajutat în procesul scrierii Corespondenţa din perioada 1946-1949 constituie un document de o extremă cruzime, în care meditaţia mai largă asupra artei scrisului e condimentată cu veritabile izbucniri autonegatoare",
    "367": " Scrisul este un chin, un sacrificiu ritualic, o pedeapsă expiată în faţa unui cititor (Hamish Hamilton) cel puţin la fel de nemilos ca și expeditorul Fie că e vorba de Hollywood, asupra căruia aruncă săgeţi veninoase și recipiente cu pucioasă („Trei ani la Hollywood lasă urme Felul meu de a scrie presupune o anumită doză de bună dispoziţie și obrăznicie Sunt un ins obosit, un scriitor de literatură pulp înfrânt, un rob fără ocupaţie”), de tilul cărţii pe care trebuie s-o scrie din simplu instinct comercial („Titlul s-ar putea să nu fie prea bun E însă cel mai bun la care mă pot gândi fără să mă forţez Am anumite idei în legătură cu titlurile Nu trebuie să fie niciodată provocatoare pe faţă și nici să spună ceva despre crimă Trebuie să fie mai degrabă indirecte și neutre, însă ordinea cuvintelor trebuie să fie puţin neobișnuită”), fie de chinurile facerii propriu-zise a cărţii („Încerc cu disperare să închei The Little Sister și, dacă mi-aș aduna toate puterile, ar trebui să am curând o variantă încheiată",
    "368": " Problema e că nu am în ea nimic altceva decât stil și dialog și personaje Intriga pârâie ca un oblon în vântul de octombrie”), fie de expunerea nemiloasă a defectelor de fabricaţie („Povestea are slăbiciuni E episodică și accentul se mută de la un personaj la altul, iar în privinţa intrigii e supracomplicată, dar ca poveste e simplă Nu conţine pic de violenţă; toate violenţele se petrec în afara scenei Conţine un element de ameninţare și de suspans, dar ele sunt în scriitură Cred că o parte din ea e minunat scrisă, dar părerile mele nu contează Scriu o scenă și apoi o citesc și am impresia că e un rateu Trei zile mai târziu șinterval în care n-am făcut altceva decât să mă perpelescţ recitesc fragmentul și mi se pare grozav Cam pe aici se învârt lucrurile”) Pe de altă parte, scriindu-i lui Alex Barris la 16 aprilie 1949, cu câteva luni înainte de apariţia cărţii, pare să se stabilizeze într-o poziţie mult mai îngăduitoare: nu exclude ca The Little Sister să fie cartea lui cea mai bună",
    "369": " În bine cunoscutul său stil retractil-relativizator, nu uită însă să adauge: Dar n-am să egalez niciodată Somnul de veci și Adio, frumoasa mea în ceea ce privește complexitatea intrigii Probabil că nici nu trebuie s-o fac Vine o vreme când trebuie să alegi între ritm și adâncime, între acţiune și personaje, între atmosferă și exprimare Acum aleg de fiecare dată al doilea element (Chandler, 1981, p 166) Toate aceste afirmaţii contradictorii arată că în cazul unui scriitor precum Raymond Chandler, motivaţia scrierii unei cărţi se află în cu totul altă parte decât în răsplata imediată a efortului Imaginea de veritabil „fenomen”, dobândită în anii ’40, nu reușește să-l scoată din strania paralizie creatoare ce-l cuprinsese Dimpotrivă, pe măsură ce notorietatea sa devine planetară, un anumit soi de agresivitate în raport cu literatura obișnuită (scrisă de „băieţași încrezuţi, gagicuţe simpatice foc, doamne și domni robiţi fluxului conștiinţei și romancieri de redacţie”) ia locul entuziasmului",
    "370": " Mare cititor de literatură contemporană, Chandler devine partizanul pe faţă al literaturii-ca-poveste și un adversar al sterilelor experimentalisme ce năpădiseră odată cu triumful poeticii moderniste Oricât ar părea de straniu, o asemenea evoluţie are legătură cu viziunea politică a scriitorului El nu poate înţelege distrugerea modelului literar clasic, la fel cum nu înţelege cum poţi fi comunist după pădurea Katîn și procesele-mascaradă de la Moscova, foametea din Ucraina, lagărele de concentrare arctice și abominabilele violuri din Berlin ale diviziilor mongole (Chandler, 1981, p 193) Provocările realităţii sunt, în a doua parte a anilor ’40, incomparabil mai complicate decât fuseseră până la începerea războiului Prestigiul inexplicabil de care se bucură, în anumite cercuri intelectuale, comunismul e perceput ca parte a degradării minţii umane Ce rost mai are, atunci, să scrii pentru o categorie de indivizi pe care, în adâncul minţii tale, îi dispreţuiești? Dacă vedetele zilei sunt micii meseriași ai textului, analfabeţii compoziţiei literare, la ce bun să continui să livrezi locuitorilor acestei lumi întoarse cu susul în jos produse care nu-i interesează? Victimă a „sintaxei și pesimismului”, aceste „opiumuri ale claselor de mijloc”, după cum avea să le numească într-o altă scrisoare, noua lume pur și simplu nu avea nevoie de scrierile sale",
    "371": " Că diagnosticul era greșit avea s-o dovedească succesul remarcabil al cărţii Zeci de mii de exemplare în Statele Unite, încă mai multe în Marea Britanie și o veritabilă „rupere de nori” în Franţa Publicat în Série Noire, alături de Hammett și Georges Simenon, romanul va atinge tiraje de masă Probabil că succesul la un număr atât de mare de cititori i-a determinat pe critici să identifice un „declin progresiv, degenerând în caricatură” (Newlin, 1984, p 29) Un diagnostic pe cât de eronat, pe atât de lipsit de onestitate E suficient să citești romanul fără a fi obsedat de respectarea canonului și te afli dintr-odată în spaţiul literaturii propriu-zise Privit din unghiul limitat al genului „detectiv”, probabil că The Little Sister nu are prospeţimea imaginativă a primelor cărţi chandleriene Numai că, poate chiar fără să-și dea seama, scriitorul concura într-o altă categorie: cu fiecare nouă carte scrisă, îndepărtarea de literatura entertainment devenea un fapt",
    "372": " Greoaie, confuză, încâlcită la capitolul intrigii „poliţiste”, ea excelează la nivelul expresiei artistice și al construcţiei personajelor Un capitol pe care, personal, îl găsesc admirabil, capitolul 30, i-a iritat pe mulţi dintre comentatorii romanului pentru că pare „lipit”, „artificial”, „inoportun”, într-un moment în care nodurile neclare ale acţiunii începeau să devină coerente, legându-se într-un șir de evenimente și explicaţii pline de subtilitate Arestat pentru că refuză să coopereze cu poliţia, Marlowe este dus la sediu și lăsat o noapte întreagă în compania unui personaj straniu Episodul, departe de a fi o excrescenţă inutilă, e parte a jocului psihologic dintre detectivul particular aflat el însuși la marginea câmpului infracţional și poliţiștii a căror brutalitate nu mai poate fi ţinută sub control Straniul armistiţiu stabilit între Marlowe și poliţiști trebuie să ia forma inacţiunii aproape absurde, dar perfect motivată de confruntarea psihologică dintre cele două tabere Deși își petrece noaptea într-o așteptare plină de tensiune în faţa unui personaj a cărui minte pare complet confiscată de maniile jocului de cărţi solitar, Marlowe știe că e studiat clipă de clipă cu o atenţie de care nici unul dintre poliţiștii „de teren” nu e capabil: Nu i-am aflat niciodată numele, dar era destul de scund și de slab pentru un poliţist, ceea ce evident era, pe de o parte fiindcă se afla acolo, pe de alta fiindcă atunci când s-a întins peste masă ca să ajungă la o carte, i-am văzut la subsuoară suportul de piele pentru revolver și capătul ţevii unui pistol de poliţie, calibru 38",
    "373": " Nu vorbea mult, dar când o făcea, avea o voce plăcută, blândă Și un zâmbet care încălzea toată încăperea – Grozavă distribuţie, am spus uitându-mă la el peste cărţile de joc Jucam o pasienţă în doi Sau mai degrabă el juca Eu mă mulţumeam să stau și să-l urmăresc, să-i urmăresc mâinile mici, elegante și foarte curate întinzându-se peste masă, atingând o carte de joc, ridicând-o cu atenţie și așezând-o în altă parte La această mișcare, își strângea buzele ușor și fluiera, dar nu o melodie, ci un fluierat jos și dulce, ca un motor tânăr de tot care încă nu-i prea sigur de el Zâmbi și așeză un nouă roșu peste un zece negru – Ce faci în timpul liber? l-am întrebat – Cânt mult la pian, zise el Am un Steinway de peste doi metri În special Bach și Mozart",
    "374": " Sunt un tip cam de modă veche Cei mai mulţi îi găsesc pe Bach și Mozart plicticoși Eu nu – Iese perfect pasienţa, am zis, și am pus o carte de joc peste alta – O să te surprindă, dar nu știi cât de greu sunt de executat unele din bucăţile lui Mozart Sună așa de simplu când le auzi cântate bine! – Cine le execută bine? l-am întrebat – Schnabel – Rubinstein nu? Clătină din cap – Nu E prea greoi Prea emoţional Mozart e numai muzică Nu-i nevoie de nici un comentariu din partea interpretului – Cred că-i faci pe mulţi să mărturisească cu această metodă, i-am spus Îţi place meseria? Mută o altă carte și-și destinse puţin degetele Avea unghii lucioase, dar scurte Îţi dădeai seama că-i un om căruia îi place să-și miște mâinile, să facă gesturi mici, elegante și discrete, fără vreun sens precis, dar netede, alunecoase și aeriene ca puful de lebădă",
    "375": " Mozart i se potrivea șţ – N-ar fi trebuit să te vâri în toate încurcăturile astea Nu-mi dau seama de ce ai făcut-o – Împușcarea cuiva ţi se pare chiar atât de lipsită de sens? Îmi zâmbi cu căldură – Dumneata n-ai împușcat niciodată pe nimeni – Ce te face să afirmi asta? – Bunul-simţ și o lungă experienţă în cunoașterea oamenilor ce vin pe aici șţ Mă privi în tăcere Ţinea în mână cărţile de joc, făcute grămadă Le netezi și le dădu pe faţă, împărţindu-le repede în două pachete Cărţile păreau să curgă aproape nevăzut în mâna lui – Dacă ești la fel de iute cu un revolver am început Desfășurarea cărţilor încetă Fără să fi făcut aparent vreo mișcare, în mâna lui apăru o armă",
    "376": " O ţinu ușor în mâna dreaptă, îndreptată spre un colţ îndepărtat al odăii Apoi dispăru și cărţile continuară să curgă – Îţi pierzi timpul aici, i-am spus Locul dumitale e în Las Vegas Luă unul dintre pachete, îl amestecă niţel, dar repede, tăie cărţile și-mi servi o chintă roială de pică, la popă – Sunt mai puţin primejdios cu un Steinway, zise el În acest scurt capitol – inutil și emfatic, după părerea unor comentatori – putem descifra secretul scriiturii lui Chandler, născută dintr-o desăvârșită artă a contrapunctului Poliţistul-prestidigitator este un personaj plin de secrete și previzibil, totodată, așa cum sunt mulţi dintre „ciudaţii” întâlniţi de Marlowe Strania pereche unchi-nepot, gorila Toad și pistolarul oligofren Alfred, trec la fel de meteoric – și memorabil – prin existenţa lui Marlowe doar pentru a-i băga frica în oase, obligându-l să renunţe la cazul pe care-l investighează",
    "377": " Astfel de apariţii sunt tot atâtea încercări în drumul cavalerului-detectiv spre potirul de aur Aflarea adevărului presupune și asemenea ordalii, al căror înţeles va fi revelat abia în final Sau poate nici atunci Tentaţia vidului, a dispariţiei, a dizolvării și absorbţiei într-un univers ostil arată în ce măsură energiile vitale s-au diminuat sub presiunea forţelor dizolvante ale existenţei Alterat psihologic, descentrat, uitând până și de ultimul său refugiu – casa –, Marlowe „se izbește de forma supremă a vidului” (O’Brien, 1981, p 78) Logica devenirii personajului se dovedește mai puternică decât radiografia secvenţială, operată în cadrul romanului După cum am mai menţionat, linia vieţii lui Philip Marlowe e asemănătoare unui ghem care se recompune din fire tot mai subţiri, cele mai recente fiind acoperite de cele mai vechi, precum o cochilie întoarsă din interior spre exterior The Little Sister debutează în forţă, la cel mai înalt nivel al prozei chandleriene, cu o înșurubare fermă în solul sordid al universului unde, uitat de lume, Philip Marlowe pare supravieţuitorul unei civilizaţii dispărute: Pe ușa cu geam jivrat e o placă scrisă cu litere negre, scorojite: Philip Marlowe",
    "378": " Birou de cercetări O ușă destul de jalnică, la capătul unui coridor la fel de jalnic, în genul de clădire ce fusese nouă pe vremea când camerele de baie îmbrăcate complet în faianţă au constituit baza civilizaţiei Ușa e încuiată, alături însă e o alta, cu același anunţ, dar neîncuiată Intraţi – înăuntru nu-s decât eu și o muscă mare, albastră Dacă sunteţi însă din Manhattan, statul Kansas, vedeţi-vă mai bine de treabă Un început de două ori imprudent Mai întâi pentru că ne sugerează cine ar putea fi răufăcătorii (unul sau mai mulţi indivizi din Kansas) și apoi pentru că-l plasează pe Marlowe la antipodul contextelor atrăgătoare în care-l descoperisem anterior Clădirea delabrată, singurătatea prăfuită a personajului și respingerea agresivă a oricui provenea din afara sferei familiare a detectivului sunt însemne clare ale îmbătrânirii Că e vorba de un transfer al sentimentelor autorului asupra personajului sau că scriitorul a știut să urmeze logica devenirii interioare a personajului e de ordin secundar",
    "379": " E limpede, însă, că The Little Sister propune investigarea unui alt tip de infern: unul ce-și are rădăcinile în solul domestic, al unei familii maladiv îndrăgostite de bani, pentru a-și întinde ramurile în cercurile dominate de nevroză și violenţă ale industriei cinematografice Solicitat la maximum de contractul care-l lega de Paramount, Chandler manifestă pe tot parcursul scrierii cărţii o vizibilă stare de irascibilitate Dacă există o carte scrisă à contrecœur, probabil că The Little Sister ar corespunde perfect descrierii Acţiunea e plasată la Hollywood și este pe cale să confirme bănuiala lui Chandler, potrivit căreia era aproape imposibil să scrii un bun roman al Hollywoodului, deoarece locul însuși era un fel de roman (Hiney, 1997, p 187) E greu să nu vezi un grăunte de masochism în acest demers: Hollywoodul era deja pentru Chandler o amintire, iar impresiile lăsate de industria cinematografică erau, în cel mai bun caz, detestabile",
    "380": " Și totuși, lumea cinematografiei nu e prezentată nici pe departe în culorile sumbre la care ne-am fi așteptat Chiar dacă unele personaje poartă stigmatul răului (Dolores), ceilalţi eroi legaţi direct de industria cinematografului sunt prezentaţi într-un ton mai degrabă ironic (Oppenheimer) sau chiar înconjuraţi de un aer de vagă admiraţie (Sherry Ballou) Ca întotdeauna în cărţile lui Chandler, există două categorii de personaje care funcţionează ca paratrăsnete ale decăderii morale: doctorii și avocaţii Oile negre sunt acum doctorul Vincent Lagardie, primul soţ al preudo-mexicancei Dolores Gonzales, și Lee Farrell, „unul dintre cei mai abili avocaţi din întreaga ţară în materie de procese scandaloase” Scriitorul nu-și poate reprima tentaţia de a-l transforma pe Lagardie într-un asasin, iar în privinţa lui Farrell, cele câteva linii de portret ţi-l fac instantaneu antipatic Agresiv, cu sânge rece de reptilă, el nu se sfiește să-l pună în dificultate pe procurorul Endicott, căruia îi dezvăluie – pentru a-și arăta forţa – strategia pe care intenţionează s-o adopte: Domnișoara Weld n-o să vă ajute în această privinţă",
    "381": " Tot ce știe despre fotografie e ceea ce reiese din examinarea ei Ceea ce poate vedea oricine Ar trebui să găsiţi un martor care să jure când, unde și cum a fost făcută Altminteri mă opun dacă s-ar întâmpla să nu fim de acord Aș putea chiar să vă aduc experţi care să jure că fotografia e trucată Maestru al procedurilor, Farrell „arăta de parcă te-ar fi costat o mie de dolari doar să dai mâna cu el” Ca și în cazul poliţistului din tura de noapte, astfel de personaje secundare se dovedesc extrem de utile în creionarea universului moral în al cărui mecanism se trezește prins detectivul Nota retrospectivă a naraţiunii – Marlowe istorisește povestea familiei Quest și întâmplările macabre ce-l prind într-o plasă a suspiciunii și nevrozei – induce de la bun început sentimentul eșecului Cușca scorojită din care, asemenea unui păianjen, Marlowe contemplă nimicnicia lumii e mai puţin o metaforă a decăzutului univers californian, cât cutia de rezonanţă în care se aud ecourile distorsionate ale lăcomiei, cruzimii, imoralităţii și violenţei universului",
    "382": " Vizita neașteptată a lui Orfamay Quest tulbură nu doar liniștea, ci și micul scenariu sadic în care detectivul înţelege să-și gestioneze inutilitatea, tristeţea și dezabuzarea: Pândeam de cinci minute musca albastră și așteptam să se așeze N-avea chef să ia loc Prefera să se rotească și să cânte prologul la Pagliacci Ridicasem puţin pliciul și eram gata Pe colţul biroului se întinsese o pată luminoasă de soare Știam că, mai devreme sau mai târziu, musca avea să aterizeze acolo La început nici n-am văzut-o când s-a așezat Bâzâitul a încetat Uite-o Atunci a sunat telefonul Am întins mâna stângă încet și cu răbdare Am ridicat ușor receptorul și am șoptit: – O clipă, vă rog L-am lăsat apoi cu grijă pe sugativa cafenie Musca era încă pe colţul biroului, lucioasă, albastră-verzuie și plină de păcate Am tras adânc aer în piept și am plesnit-o",
    "383": " Rămășiţele ei au traversat jumătate din încăpere și au căzut pe covor M-am apropiat, am apucat-o de aripa întreagă și i-am dat drumul în coșul de hârtii Episodul, cu naturalismul și mizantropismul incluse, stabilește nu doar tonul, ci și ritmul povestirii Alert, sincopat, nutrit de un bine cumpănit raport între consistenţa psihologică a personajului și resursele lingvistice avute la îndemână, textul va asigura o spectaculoasă distribuire a centrelor de interes Frustrarea fanilor romanului poliţist debordând de enigme, piste false, lovituri de teatru și rezolvări magistrale e de înţeles Refugiat în zona literaturii cu pretenţii, Chandler va plăti tributul plasării imprudente între lumi: nici suficient de adânc în spaţiul literaturii, nici destul de departe de convenţiile prozei poliţiste Într-adevăr, e greu să menţii atenţia unui cititor interesat de naraţiunea presărată cu peripeţii care să-i biciuiască necontenit simţurile când principalul purtător de mesaj, Philip Marlowe, trece printr-o compactă pasă negativă",
    "384": " Nesigur pe sine, nemulţumit de propria condiţie existenţială, el alternează momentele de amară meditaţie asupra lumii cu o crudă autoscopie Un întreg capitol, 13, e construit pe dinamica precară a eșecului și revoltei, a capcanei în care detectivul se știe prins În cărţile anterioare, momentele de reflecţie se derulau în spaţiul protector al propriului apartament De data aceasta, suferind de o stranie claustrofobie, parcurgând la întâmplare autostrăzile ce-l scot departe de tumultul down-town-ului, el dă frâu liber obsesiilor ce-l macină Capitolul poate fi citit și ca o cartografiere psihologică a umanităţii postbelice, a unui Los Angeles prins necruţător în gheara mașinismului și a tehnologiei, un Los Angeles ce se zbate în nimicnicia luminii neoanelor și în veselia deșucheată a umanităţii reduse la o existenţă larvar-instinctuală: Am apucat-o la dreapta, pe bulevardul Sunset, dar nu spre casă La Brea am cotit-o spre nord, am trecut peste Highland, dincolo de Cahuenga Pass, până am ajuns în bulevardul Ventura, lăsând în urmă Studio City, Sherman Oaks și Encino",
    "385": " Pe drum n-am avut sentimentul singurătăţii Nu-l ai niciodată pe șoseaua asta Băieţi de bani gata, în automobile Ford decapotabile, ţâșneau din coloana traficului și se vârau apoi la loc, la câţiva milimetri de bara celorlalte mașini, reușind cu regularitate să evite un accident Bărbaţi obosiţi, în limuzine prăfuite cu două sau patru locuri, clipeau, își încleștau mâinile pe volam și își croiau drum spre nord și apus, spre casa lor și spre masa de seară, o seară petrecută în compania paginii de sport a ziarelor, a urletelor radioului, a scâncetelor copiilor răsfăţaţi și a trăncănelii nevestelor idioate Am trecut de reclamele stridente de neon și de falsele faţade din dosul lor, de localurile împuţite unde se servesc hamburgeri și care seamănă, sub avalanșa de culori, cu niște palate, am trecut de restaurantele în aer liber, de formă circulară, vesele ca niște circuri, cu chelneriţe cu priviri dure și supărăcioase, am trecut de tejghelele strălucitoare, de bucătăriile încinse și îmbâcsite cu mâncăruri care ar otrăvi până și o broască râioasă",
    "386": " Camioane mari duble treceau huruind spre Sepulveda, venind dinspre Ridge Route, pornind încet de la semafoare și mârâind ca leii de la grădina zoologică Descrierea acestui peisaj transuman nu e chiar întâmplătoare În capitolul anterior, Marlowe o vizitase pe Mavis Weld, actriţa în ascensiune, iar confruntarea dintre ei se încheiase cu un dezastru Acum, la adăpostul întunericului, Marlowe are revelaţia lumii căreia îi aparţine nu doar actriţa, ci întreaga umanitate descoperită prin sosirea neașteptată a lui Orfamay Quest și cererea de a-l găsi pe fratele ei Orrin, dispărut cu câteva luni în urmă: Pe dealuri, dincolo de Encino, printre pomii deși, sclipea din când în când o lumină Locuinţele vedetelor de cinema Halal de-așa vedete Veteranele a mii de paturi Oprește-te, Marlowe, astă-seară nu ești rezonabil Ultimul termen transpune englezescul human, un cuvânt penetrant și retezând ideea compromisului El marchează distanţa pusă de Marlowe nu doar între el și restul lumii, ci și între el și propriul sine",
    "387": " Firește, nu de intoleranţă e vorba în acest discurs, ci de ridicarea barajelor raţiunii în faţa dezumanizării, de rictusul amar stârnit de peisajul bogăţiei bolnave de aroganţă și imoralitate: Malibu Alte vedete de cinema Alte căzi de baie roz și albastre Alte paturi cu ciucuri Alt Chanel 5 Alte limuzine Lincoln Continental și multe alte Cadillacuri Alt păr răsfirat în vânt, alţi ochelari de soare și alte gesturi și voci așa-zis rafinate, și alte moralităţi dubioase Ei, stai o clipă! Foarte mulţi oameni simpatici lucrează în cinematografie Ai adoptat o atitudine greșită, Marlowe Astă-seară nu ești rezonabil Filipica devine caricatură spre sfârșitul secvenţei: întregul Los Angeles „miroase a stătut și vechi, ca o cameră ţinută prea mult închisă”, cu „camioanele cu opt și șaisprezece roţi” ce alcătuiesc veritabile convoaie înfricoșătoare și în care Pacificul însuși, „imens, greoi și compact, se căznea să ajung la ţărm, ca o femeie de serviciu ce se întoarce acasă”",
    "388": " Întinderea californiană se relevă a fi un stat al comerţului pur, un El Dorado al lăcomiei, în care găsești „tot ce-ţi dorești și nimic bun” Ca într-o cădere din lumea reală în cea a iluziei, seara „iraţională” a lui Marlowe se încheie într-un cinematograf: Așa că m-am dus la un cinema și culmea a fost să dau peste un film cu Mavis Weld Filmul era o peliculă din acelea cu interioare în sticlă și nichel, unde toţi zâmbesc prea mult, vorbesc prea mult și își dau seama de asta Femeile se urcau mereu pe o scară lungă și arcuită pentru a-și schimba toaletele Bărbaţii scoteau permanent ţigări cu monogramă din tabachere scumpe și-și ofereau unul altuia foc cu niște brichete scumpe Iar servitorii se cocoșaseră tot cărând la tăvi cu băutură pe terasă și la piscina de dimensiunile lacului Huron, dar mult mai curată",
    "389": " Într-un puseu de revoltă, având revelaţia că a nimerit în păienjenișul unui joc trucat, Marlowe încearcă să despartă apele primejdioase care, asemenea unei mlaștini, îl trag violent spre adâncimi Dacă n-ar fi existat avertismentul din primele rânduri ale povestirii („Dacă sunteţi însă din Manhattan, statul Kansas”), cititorul n-ar fi bănuit nici pe departe câte complicaţii și ascunzișuri poate conţine vizita unei provinciale timide, prost îmbrăcată, incoerentă, dar mai primejdioasă decât un cuib de scorpioni Aventurile familiei Quest stau, de fapt, sub semnul scorpionului: ce altceva dacă nu o metaforă a arahnidei cu ac ucigaș este dalta de spart gheaţa întrebuinţată de fratele șantajist și asasin, Orrin, dar și de maeștrii criminali ai acestuia? Redus la câteva linii schematice, scenariul romanului este o întreţesere de planuri și întâmplări, mai mult sau mai puţin conectate logic: Orfamay Quest îl angajează pe Marlowe pentru a-l găsi pe Orrin, fratele eșuat în mizerabila lume a șantajiștilor",
    "390": " Aflând de legătura surorii lor vitrege, Leila (cunoscută sub numele de actriţă, Mavis Weld), cu un faimos criminal din Cleveland, Steelgrave, și de faptul că un fost partener al acestuia, Stein, fusese ucis în perioada când Steelgrave reușise să obţină o eliberare temporară din închisoare, o șantajează cu o fotografie care dovedește că primejdiosul infractor ar fi putut fi asasinul lui Stein În acest timp, strania relaţie de adversitate și complicitate dintre Dolores Gonzales și Mavis Weld se dezvoltă într-un plan paralel, nu mai puţin înveninat de ură și gelozie, ce se va încheia cu moartea uneia dintre protagoniste și pierderea definitivă a iluziilor de către cealaltă The Little Sister poate fi citit și ca un tratat despre lăcomie Fie că e vorba de setea de bani (fraţii Orfamay și Orrin Quest, dar și sinistra mamă care-i așteaptă în Kansas, lacomă să se înfrupte din porţia de bani murdari obţinuţi ca urmare a trădării), de sex (Dolores Gonzales ilustrează modelul femeii insaţiabile, într-o formulă mai atrăgătoare, dar și mai primejdioasă decât Carmen Sternwood sau Helen Grayle) sau de glorie – aducătoare de bani, firește –, ca în cazul lui Mavis Weld, protagoniștii se supun unui ritual al autodistrugerii",
    "391": " Vorbind despre aceste personaje, Chandler introduce un element de noutate: în The High Window, Merle Davis, inocenta din Wichita (Kansas), era tipul eroinei anemice, lipsită de iniţiativă și rămasă prizonieră în plasa autoritarei doamne Murdock În cazul de faţă, același stat, Kansas, furnizează o cu totul altă categorie de personaje: ahtiate după bani, corupte până în măduva oaselor, gata de trădare, prostituţie și asasinat De altfel, The Little Sister încearcă să explice decăderea Californiei aproape în exclusivitate pe baza invaziei „barbarilor” din provincie: pe lângă „scorpionii” din Kansas, majoritatea celorlalţi răufăcători provin din Cleveland: Steelgrave (cunoscut, ca șef de bandă, sub numele de Weepy Moyer), Moe Stein, doctorul Lagardie și planturoasa lui ex-soţie, Dolores Gonzales Sociologic naiv, un astfel de scenariu diminuează percepţiile anterioare, conform cărora California producea criminalitate, violenţă și decadenţă în mod natural E posibil ca, recurgând la această stratagemă, Chandler să fi sugerat că anacronismul lui Marlowe, incapacitatea lui de a se adapta mișcărilor dinamice ale vremurilor să aibă ca efect și astfel de interpretări ale realităţii",
    "392": " Marlowe se percepe ca fiind expirat, aparţinând unei alte lumi (vorbind la telefon cu Orfamay, el uzează de obișnuitul stil cinic, dar înţelegem imediat că se autoplasează în aceeași categorie a bărbaţilor stilaţi care nu mai au trecere în lumea contemporană: „Ce-ar fi să încerci la Clubul Universităţii? Am auzit că le-au mai rămas câţiva gentlemeni, deși nu sunt sigur că au să ţi-i dea pe mână, i-am răspuns și am închis telefonul Era un prim pas în direcţia bună, dar insuficient Ar fi trebuit să fi încuiat ușa și să mă fi ascuns sub birou”) El încearcă – fără succes – să iasă din încurcătură refuzând orice compromis cu haita de „scorpioni” care-l pândesc la fiecare răspântie Una din performanţele remarcabile ale lui Chandler – de fapt, un risc imens luat faţă de cititorii literaturii hard-boiled – este păstrarea în afara paginii de carte a scenelor violente",
    "393": " Nici unul dintre asasinatele în serie (Lester B Clausen, Hicks/Hambleton, Orrin Quest, Steelgrave, Dolores Gonzales) nu are loc în direct Ele sunt fie descoperite ulterior, fie „narate” – așa cum se întâmplă în cazul împușcării lui Steelgrave de către Orfamay Quest, despre care Marlowe află din relatarea lui Dolores E posibil ca această stratagemă să fi îndepărtat cititorul obișnuit de romane poliţiste, dar la fel de sigur este că a atras atenţia unei elite a intelectualităţii, de la Edmund Wilson, Somerset Maugham la Jacques Barzun și grupul intelectualilor din jurul revistei newyorkeze Partisan Review Probabil că noul unghi al povestirii se leagă de presupusa ambiţie a lui Chandler de a depăși limitele strâmte ale romanului poliţist Într-o scrisoare din mai 1949, adresată lui James Sandoe (recenzent de detective fiction și bibliotecar la University of Colorado), el atrage atenţia că a pășit în afara cercului și că The Little Sister nu e „o poveste poliţistă așa cum trebuie”",
    "394": " În mod clar, ambiţiile lui sunt mai mari Nu e pentru prima oară când se străduiește să dea cărţilor o „glazură” nobiliară, încercând să le conecteze la marile surse de prestigiu cultural Același procedeu fusese folosit și în The Lady in the Lake sau The High Window – ca să nu mai vorbim că întregul său demers creator se bazează pe interiorizarea modelului literaturii cavalerești medievale Punctul de maximă intensitate al acestei aspiraţii va fi atins în The Long Goodbye Orfamay Quest poartă un nume a cărui sonoritate îl sugerează cu ușurinţă pe cel al lui Orpheu – și, într-adevăr, „călătoria ei în sudul Californiei amintește de coborârea tizului ei în infern” (Wolfe, 1985, p 191) La rândul său, Orrin poartă un nume ce trimite la personajul eschilian Oreste – în acest caz având de a face, cu siguranţă, cu o contaminare: piesa celebră a lui Eugene O’Neill (autor pe care, de altfel, Chandler îl detesta!), Mourning Becomes Electra (Din jale se întrupează Electra), trilogia inspirată de Orestia, rescrie aventurile eroului din Antichitate, rebotezându-l „Orrin”",
    "395": " E discutabil în ce măsură asemenea trimiteri afectează problemele de fond (de stil și compoziţie) ale romanului Dar e legitim să presupunem că, fie și pentru o secundă, Raymond Chandler a încercat să stabilească un racord spre o temă centrală, simţind forţa centrifugă a planurilor ce se închegau cu dificultate într-o structură dramatică unitară Construit, mai mult decât cărţile anterioare, în jurul personalităţii lui Philip Marlowe, romanul riscă să-i facă eroului serioase deservicii Vulnerabil, lipsit de încredere în sine, simţindu-se culpabil din prima clipă când acceptă să devină angajatul lui Orfamay Quest, Marlowe nu mai aparţine lumii înconjurătoare Probabil astfel se explică pregnanţa unor pesonaje pe care le descoperim doar mediat: Sunny Moe Stein, Orrin Quest, ca și – într-o stranie, scurtă și unică apariţie – Steelgrave însuși Acesta din urmă ar putea fi un avatar al lui Eddie Mars, un asasin ce nu s-a despărţit cu totul de codul onoarei",
    "396": " Subţirel, cu un aer trist, calm, extrem de politicos, de o curtenie care impune instantaneu, Steelgrave reprezintă varianta fascinant-neliniștitoare a „scorpionilor” înarmaţi cu letale dalte de spart gheaţa Decupat parcă dintr-o frescă, el va capta întreaga imaginaţie și energie a lui Marlowe, care presimte în chipul lipsit de expresie un posibil dublu, negativ, al propriei personalităţi: Am coborât treptele, am traversat strada până la mașina mea și m-am uitat peste umăr înainte de a mă urca în ea Rămăsese pe loc și mă privea cu ţigara în mână Nu se mișcă și nici nu făcu vreun gest când mi-am întors capul spre el Stătea neclintit Nemișcat Marile calităţi ale romanului trebuie căutate în astfel de stampe de o desăvârșită eleganţă literară Retras la o semidistanţă convenabilă, Marlowe se rezumă la postura observatorului obiectiv al universului pe care nu-l mai suportă Nu simte nevoia nici să facă dreptate, nici să pedepsească vinovaţii, nici să-și dovedească inteligenţa",
    "397": " Singurul lucru care-l scoate din casă e dorinţa de a-și salva pielea – de vreme ce, naiv, comisese greșeală după greșeală Neinspirat, nerezonabil, neuman, ni se înfăţișează în cea mai spectaculoasă formulă în care un erou de tipul său ni se poate înfăţișa: nevrotic, nefuncţional, atroce Într-un cuvânt: înduioșător E piscul, dar și prăpastia în care sfârșește orice erou care începe să-și simtă cu acuitate limitele Uimit că a mai scăpat dintr-un cerc al Infernului, Philip Marlowe își redimensionează obsesiile: învaţă să-și trăiască drama fără incandescenţă, dar și fără sarcasm \n\nCavalerul fără armurătc \"Cavalerul fãrã armurã\" Un roman poliţist de patru sute de pagini pare o contradicţie în termeni Când personaje recunoscute pentru seriozitatea judecăţilor de valoare nu ezită, totuși, să plaseze o carte de asemenea dimensiuni – în speţă, The Long Goodbye – pe lista scurtă a primelor cinci cărţi din întreaga istorie a genului, cazi pe gânduri",
    "398": " Mă număr printre cei care, multă vreme, au situat acest roman de bătrâneţe al lui Chandler printre creaţiile de planul al doilea Recitind, la intervale neregulate, una sau alta din aventurile lui Philip Marlowe, am păstrat un atașament tandru volumelor care mă cuceriseră în adolescenţă, The Big Sleep și The Little Sister Aveam toate argumentele: ele reprezintă două ipostaze complementare ale seducătorului detectiv, ipostaze în care trăsăturile bitter-sweet se decupează irezistibil The Long Goodbye (Rămas-bun pentru vecie) mi se părea, pe de o parte, insuficient de „antrenantă”, iar pe de altă parte, dezamăgitor de săracă în cadavre O lectură „profesionistă” ce exclude – din păcate! – aproape automat ideea de delectare, o lectură cu creionul în mână, atentă la „cusăturile interioare” și la efectele artistice, arată că exegeţii operei lui Chandler nu s-au înșelat The Long Goodbye nu este doar realizarea supremă a lui Raymond Chandler, ci și una dintre puţinele cărţi ce dărâmă zidurile ghetoului care desparte formula romanului poliţist de literatura propriu-zisă",
    "399": " Dacă Mike Hammer, eroul romanelor lui Mickey Spillane, face, într-adevăr, figură de „neo-Neanderthal” (Van Dover, 1995, p 33) – și, alături de el, o întreagă pleiadă de „investigatori” pentru care pumnul și seducţia brutală reprezintă abc-ul comportamentului detectivului hard-boiled –, Philip Marlowe aparţine unei alte clase Aproape nu există roman al lui Chandler în care autorul să nu tragă cu ochiul spre literatura „înaltă” Dar nicăieri ca în The Long Goodbye flirtul cu zona culturii nu e atât de intens Faptul că unul dintre personajele centrale ale cărţii, Roger Wade, este scriitor anunţă o redistribuire radicală a accentelor Chandler propune extinderea spaţiului investigaţiilor dinspre orizontala deșertului californian înspre adâncimile minţii creatoare Pentru prima oară, romancierul are curajul autoscrutării, vorbind despre obsesiile și dramele scriitorului, despre pierderea încrederii în sine și despre suferinţa produsă de precaritatea estetică a creaţiei Philip Marlowe se dovedise, în episoadele anterioare, purtătorul valorilor etice la care aspira scriitorul",
    "400": " De data aceasta, drama personală e folosită din abundenţă ca sursă de inspiraţie a cărţii Moartea iminentă a soţiei lasă asupra scrisului o amprentă pe care autorul nu doar că n-a ascuns-o, dar a accentuat-o pe tot parcursul anilor de agonie ai lui Cissy Mai puţin generoase decât în perioadele anterioare, mărturiile despre dificultăţile scrierii arată neputinţa lui Chandler de a stabili un echilibru în raport cu misterele creaţiei În octombrie 1951, într-o scrisoare către agentul său literar, Carl Brandt, dezvăluie paralizia de care se simpte cuprins: Am dat de bucluc cu cartea Am scris suficiente pagini ca s-o închei, dar trebuie să iau totul de la capăt Nu știam încotro mă îndrept, iar când am ajuns acolo, mi-am dat seama că sosisem într-un loc greșit Asta-i nenorocirea de a fi un scriitor care nu poate plănui nimic, ci trebuie să facă lucrurile să funcţioneze pe parcurs, iar la final să încerce să le dea sens (Chandler, 1981, pp",
    "401": " 295-296) Scriindu-i lui Bernice Baumgarten, editoare la agenţia literară a lui Brandt, câteva luni mai târziu, Chandler pare ceva mai sigur pe sine, dar încă ezitant Tot ce poate face scriitorul e să indice modificarea de substanţă operată prin comparaţie cu mai vechile concepţii despre literatură: Nu mi-a păsat dacă enigma era prea evidentă, ci mi-a păsat de oameni, de strania lume coruptă în care trăim și de felul în care orice om care încearcă să fie cinstit pare în cele din urmă ori sentimental, ori de-a dreptul prost (Ibidem, p 315) Ca și cum reorientarea n-ar fi fost destul de radicală, el este nevoit să constate că pilonul-forţă al scrisului său, eroul-detectiv, începe să-i scape printre degete: Știam că personajul Marlowe s-a schimbat și m-am gândit că trebuie să se fi schimbat, deoarece toată materia asta hard-boiled ajunsese mai mult o poză Dar nu mi-am dat seama că devenise o figură hristică și sentimentală și că trebuie să-și fi luat în răspăr propriile emoţii (Ibidem)",
    "402": " Nota este capitală, dar nici unul dintre comentatorii care au făcut referinţe la această scrisoare n-a observat un lucru: la fel de important precum cuvintele spuse despre Marlowe sunt cele despre substanţa cărţilor lui Chandler Hard-boiled-ul își pierduse, în ani lungi de excese, puterea de seducţie Redus la precaritatea unei „poze”, devenit inutilizabil pentru intenţiile autorului, Chandler renunţă, de fapt, la atributele lui Marlowe Pe parcursul romanului, el nu investighează, ci urmărește derutat, fascinat, oripilat firele unor întâmplări în care este implicat fără voia lui, ca într-un soi de somnambulism pe marginea prăpastiei Radicala modificare de stil, structură și concepţie nu poate fi deconectată de puternica infuzie autobiografică a cărţii Nu e vorba, firește, de un autobiografism transpus mecanic, ci de un dialog, pe jumătate abstract, pe jumătate palpabil, între durerea și disperarea din viaţa lui Chandler și abulia irigată de un irepresibil sentimentalism, ce năpădise gândurile și gesturile detectivului",
    "403": " Într-o analiză care amestecă, poate excesiv, viaţa scriitorului și plăsmuirile sale, Natasha Spender îi atribuie lui Chandler o triplă personalitate, reflectată în fiecare din cele trei personaje masculine principale ale romanului Studiul Natashei Spender constituie, de altfel, o excelentă documentare a perioadei petrecute de Chandler în Anglia, în 1955, la câteva luni după moartea soţiei și la câteva săptămâni după încercarea sa nereușită de sinucidere (O descriere amănunţită a acestui straniu și trist episod poate fi citită în monografia lui Tom Hiney Raymond Chandler A Biography, pp 214-216 Nici biograful american, asemenea exegetei britanice, nu-și refuză dreptul de a face legături între comportamentul scriitorului și cei doi protagoniști, Roger Wade și Terry Lennox, care lasă scrisori de adio fără a-și pune, însă, capăt zilelor) Natasha Spender – soţia marelui poet Stephen Spender, pianistă și autoare, la sfârșitul anilor ’90, a unei fermecătoare cărţi, Un jardin anglais en Provence – este centrul grupului de femei care l-au preluat, pline de energie, pe Chandler în intervalul sejurului englez",
    "404": " În această calitate, ea a reușit să pătrundă în universul obsesiilor și fantasmelor scriitorului, urmărindu-l în intervalul „lungului coșmar” și emiţând ipoteza că The Long Goodbye a fost și un fel de jurnal indirect al relaţiilor secrete stabilite între el și personajele sale Oricât de superficială, o astfel de perspectivă poate fi susţinută prin datele biografice indubitabile, prezente la absolut toţi exegeţii de marcă ai lui Chandler Luând ca reper elementele biografice comune, dinspre cele strict exterioare spre cele ce vizează valorile de adâncime, cvasimetafizice, Natasha Spender propune, într-o ordine greu de răsturnat, imaginea unui Chandler trifrons, bântuit de trei fantome ale propriului trecut: Asemenea lui Terry Lennox, Raymond Chandler era un tânăr fost soldat de la începutul anilor ’20, rănit în bătălii și speriat, a cărui mândrie era aceea a „unui om care nu are nimic altceva” Când este dojenit de Philip Marlowe pentru că e un defetist moral, Lennox spune că toată viaţa lui a fost „o farsă”",
    "405": " Raymond admitea că el însuși avea tendinţa de a fantasma și de a truca realitatea Odată mi-a scris pentru a-și cere scuze că distorsionase realitatea „Am un nesfârșit simţ al dramaticului care mă face să nu mă exprim direct în nici o împrejurare Soţia mea spunea că ar fi trebuit să fiu actor” Unui prieten american căruia, referindu-se la cele două vizite la Londra, i le prezentase, probabil din mândrie, ca deosebit de romantice, când de fapt le petrecuse jelind, îi scrie: „Tot restul a fost actorie” (Spender, 1977, p 134) Corespondenţa, scrisorile deschise către diversele publicaţii ale timpului, notaţiile din ceea ce s-ar putea numi „jurnalul” său (Chandler, 1991) dezvăluie adeseori un personaj anxios, reactiv, depresiv, ranchiunos, capabil de cruzimi și meschinării Imaginea o evocă izbitor pe aceea a scriitorului din roman: Asemenea celui al lui Roger Wade, scriitorul plin de succes, între două vârste, alcoolic și egocentric, fluxul conștiinţei lui Raymond putea fi, la beţie, în momentele proaste, plin de ură de sine, spaime de neputinţa de a scrie și ostilitate sarcastică",
    "406": " Wade spune: „Am o soţie frumoasă care mă iubește și un editor drăguţ care mă iubește, iar eu mă iubesc cel mai mult dintre toţi” Soţia lui Wade se face ecoul lui Cissy atunci când spune: „Era un actor bun – așa cum sunt cei mai mulţi dintre scriitori” Ca și Raymond, Wade nu are copii și spune: „Dacă, Doamne ferește, aș avea un copil de zece ani, neastâmpăratul mi-ar spune: «De cine fugi atunci când bei, tată?»” În fine, a treia ipostază este întrupată de Philip Marlowe însuși Cititorul constant al cărţilor lui Chandler va concede imediat că un astfel de personaj e gândit în oglinda flatantă a unui autor care-și căuta mântuirea prin scris: Marlowe reprezintă, desigur, sinele ideal al lui Chandler, conștiinţa care l-a pedepsit pe Roger Wade-ul din el, deși nu fără a-i lăuda realizările (Wade cel din carte este „niţel ticălos și poate și niţel geniu”), și s-a împrietenit cu acel Terry Lennox din interiorul său, nu fără o anumită reţinere (Spender, 1977, pp",
    "407": " 134-135) Pentru a puncta decisiv, Natasha Spender fixează în pieptul fiecăreia din aceste ipostaze ale autorului câte o etichetă pe cât de agresivă, pe atât de reducţionistă: Roger Wade ar reprezenta „sinele său rău” (his bad self), Philip Marlowe – „sinele bun” (his good self), iar Terry Lennox – „sinele neliniștit” (his anxious one) (Un cititor răuvoitor n-ar lăsa nesancţionat faptul că Natasha Spender se încăpăţânează să-l reboteze pe Lennox în Lomax! O fi vorba de „sinele fals” al personajului!) Pentru a nu fi învinovăţită de reducţionism, autoarea eseului concede: Aceste trei ipostaze, frecvent aflate în conflict, sunt adeseori subordonate unui al patrulea, plăcut, generos și binevoitor prieten paternal (Spender, 1977, p 135) Rămâne doar să ne întrebăm în ce măsură mai era nevoie de o despicare a fiinţei creatoare doar pentru a-i pune în evidenţă calităţile de mediator În sfârșit, astfel de întrebări nu pot fi ocolite de nici unul dintre cei interesaţi nu doar de opera unui scriitor important, ci și de contextul receptării ei",
    "408": " Constatarea că exegeza hiperspeculativă dăunează creaţiei în aceeași măsură în care superficialitatea dezarmantă a promovării de tip jurnalistic tinde să minimalizeze importanţa participării lectorului inteligent la actul creaţiei În fond, reprezentanţii ambelor categorii au intuiţia valorii, doar că nu posedă și instrumentele adecvate pentru a scoate la lumină bulgărele de aur ascuns în faldurile de celuloid Lectura inadecvată este cel mai mare dușman al operei de artă Schimbarea paradigmelor culturale din anii ’30 a favorizat – după cum se știe – pătrunderea în zona centrală a unor forme considerate până atunci marginale În opinia lui Jacques Barzun, „înnobilarea” operei de divertisment este consecinţa silogismului potrivit căruia literatura se ocupă de realitate, iar marca realităţii este oroarea și sordidul, și, drept urmare, o povestire îmbibată de aceste miasme este – sau echivalează cu – literatură (Barzun, 1977, p 160) Am ales acest citat pentru că el își găsește un ecou perfect în demersul ambiţios soldat cu scrierea romanului The Long Goodbye",
    "409": " Realitatea sordidă din Idle Valley, ţesătura încurcată de relaţii sociale, pasiuni perverse, gelozii și violenţă sunt, toate, „semne ale realităţii” – și încă ale uneia în care vechiul concept dickensian al „abjecţiei” este ilustrat cu asupra de măsură În aceeași linie, ipoteza lui RW Flint conform căreia Philip Marlowe ar fi o întrupare a „eroului existenţialist” (dacă prin existenţialism se înţelege o formulă anume de raportare la realitate și nu neapărat o doctrină atent articulată), poate fi luată în considerare pentru a pune în evidenţă felul său straniu de a gândi lumea înconjurătoare El aparţine unei familii de eroi cu adânci rădăcini în solul american, în care trăiesc vechile valori ale stoicilor, dar și disperarea convertită în curaj a personajelor lui Stephen Crane sau Ring Lardner: Marlowe este Existenţialistul American aparţinând clasei mijlocii, Existenţialistul Poporului, am putea spune, de vreme ce funcţiile lui depășesc barierele de clasă",
    "410": " Mărcile integrităţii sale reprezintă un motiv adânc de îndoială în privinţa motivelor compatrioţilor săi șţ și o profundă conștientizare a destinului (Flint, 1995, p 31) Aceste „revizitări” ale poziţiei lui Raymond Chandler sunt mai mult decât legitime, de vreme ce The Long Goodbye rescrie radical modelul de roman practicat de el până atunci – în linia lui Hammett, dar alterând puternic structura hard-boiled ce-i venea ca o mănușă lui Sam Spade, însă inconfortabilă „existenţialistului” Marlowe Trecerea de la hard-boiled la ceea ce s-ar putea numi, printr-un discret abuz semantic, soft-boiled constituie contribuţia esenţială a lui Raymond Chandler la ștergerea barierelor dintre scrisul fără pretenţii estetice al marii majorităţi a povestirilor cu detectivi și literatura main stream Recenzenţii de primă instanţă s-au grăbit să noteze, fără excepţie, schimbările decisive operate la nivelul textului și al imaginii detectivului Lungimea neobișnuită a textului a imprimat naraţiunii un ritm de o lentoare aproape somnolentă, reducând dinamismul de odinioară al intrigii la lungi pasaje alunecând lent în pagină, transcrieri cu încetinitorul ale unor secvenţe în care reveria și melancolia au ocupat prim-planul scenei narative",
    "411": " Doar alerteţea dialogurilor și tehnicile de construire a misterului au rămas neschimbate Marlowe însuși pare mai interesat de analiza propriilor trăiri, în care frustrările au atins paroxismul, decât de respectarea logicii povestirii Marlowe e mai puţin un detectiv decât un bărbat de patruzeci și doi de ani cu probleme, aflat în căutarea unor urme ale adevărului sau umanităţii – notează, pe bună dreptate, Anthony Boucher (1954, p 27) Eliberat de modelul clasic al investigatorului, el devine tot mai mult un alter ego al scriitorului Deși somat să răspundă, Raymond Chandler a refuzat, în scrisori, cu onestitate, să vorbească despre gusturile estetice ale lui Marlowe sau despre lecturile sale: era conștient că nu va putea să nu invoce, de fapt, propriile-i preferinţe literare Ei bine, The Long Goodbye face abstracţie de moderaţia anterioară și ne introduce în micul paradis poetic în care au egal drept de cetăţenie atât Philip Marlowe, cât și enigmaticul șofer al Lindei Loring",
    "412": " Dincolo de amuzament, de ironie, de inevitabila artificialitate, scena merită reţinută ca o probă clară a intenţiilor lui Chandler de a depăși sfera entertainment-ului, pentru a face saltul în lumea valorilor literare pe deplin consacrate Episodul e construit în două secvenţe, plasate la distanţă de peste o sută douăzeci de pagini Invitat, în capitolul 32, de Linda Loring să stea de vorbă cu atotputernicul ei tată, Harlan Potter, Marlowe este condus acasă, după o încinsă discuţie, de Amos, șoferul Lindei: Am ieșit și Amos mă aștepta cu Cadillacul tras la scară M-a dus înapoi la Hollywood I-am oferit un dolar, dar n-a vrut să-l primească I-am propus să-i cumpăr poeziile lui TS Eliot, dar mi-a zis că le are deja Dacă lucrurile s-ar fi oprit aici, am fi rămas la nivelul bine cunoscutei tehnici chandleriene, a încheierii în notă ironică a unora dintre capitole",
    "413": " Surpriza survine la reîntâlnirea celor doi, la începutul capitolului 49 De data aceasta, Linda îl vizitează pe Marlowe – o vizită care avea să aibă urmări cu totul neașteptate: Ajungând în capul scărilor, Linda s-a întors către șofer: – Amos, domnul Marlowe o să mă conducă până la hotel Mulţumesc pentru toate Am să-ţi telefonez dimineaţă – Da, doamnă Loring Îmi daţi voie să-i pun o întrebare domnului Marlowe? – Sigur, Amos Puse valijoara lângă ușă, în cameră, iar ea intră înaintea mea și ne lăsă singuri – „Îmbătrânesc îmbătrânesc Am să port manșetele pantalonilor suflecate” Ce înseamnă asta, domnule Marlowe? – Nu înseamnă nimic, dar sună bine Zâmbi – E din „Cântecul de dragoste al lui J Alfred Prufrock” Iată și un alt citat: „În cameră, femeile vin și pleacă, vorbind despre Michelangelo”",
    "414": " Asta vă sugerează ceva, domnule? – Da, îmi sugerează că cetăţeanul nu se prea pricepea la femei – Exact la fel gândesc și eu, domnule Cu toate acestea, îl admir foarte mult pe TS Eliot Nu vom ști niciodată în ce măsură am asistat la o farsă sau la unul dintre acele schimburi de replici gratuite care compun universul realităţii derizorii în care trăim În orice caz, ambele personaje implicate – Marlowe și șoferul absolvent al facultăţii Howard – participă la adâncirea senzaţiei că autorul și-a făcut o veritabilă obsesie din a înmuia biscuitul tern al lumii în care trăiesc personajele în ceaiul cu esenţe rare al culturii înalte Ideea fusese, de altfel, anticipată încă din capitolul 13, unde Chandler propune o veritabilă „paradă a blondelor”, percepute drept modelul feminin dominant al epocii: Există și blonda moale și dispusă și alcoolică, căreia nu-i pasă ce pune pe ea, atâta vreme cât e de nurcă, și nici unde merge, atâta vreme cât e vorba de un local elegant, unde curge gârlă șampania demisec",
    "415": " Mai e și blondina mică și înfiptă, care e niţeluș palidă și vrea să nu rămână nimănui datoare, și e plină de raze însorite și de bun-simţ și se pricepe strașnic la judo, fiind în stare să arunce peste umăr un șofer de camion fără să scape măcar o vorbuliţă din ultimul editorial al lui Saturday Review Și pe urmă mai e și blonduţa foarte palidă, cu o anemie de un gen care nu ucide, dar nici nu se vindecă Tânjește lânced prin locuri întunecoase și vorbește în șoaptă ca din neant și n-o poţi atinge nici măcar cu un deget, în primul rând pentru că nu vrei, iar în al doilea, pentru că citește Tărâmul pustiu al lui TS Eliot sau pe Dante în original, sau pe Kafka și Kierkegaard, sau studiază provensala Adoră muzica, și când Filarmonica din New York cântă Hindemith îţi poate spune care dintre cei șase contrabași a intrat cu o fracţiune de secundă prea târziu",
    "416": " După câte am auzit, și Toscanini e în stare de așa ceva Asta înseamnă că sunt cel puţin doi din specia asta Dincolo de ironia tonului, dincolo de parodia „romanului de gen” și dincolo de obsesia oricărui scriitor realist de a crea și descrie tipuri umane, fragmentul de mai sus indică înălţimea la care Chandler aspira să-și ridice propria creaţie Nonșalanţa referinţelor culturale pune în evidenţă familiaritatea autorului cu ele și nu dispreţul Evident că Marlowe nu-l va fi citit vreodată pe Kierkegaard Dar e la fel de evident că știa cine e și, la nevoie, ar fi putut chiar deveni familiar cu unele din ideile sale Nu m-ar mira, de altfel, ca în bizara lume academică, mereu în goană după asociaţii senzaţionale, să se găsească cineva capabil să demonstreze existenţa unei filiaţii a existenţialismului practicat de filozoful danez, după cum vor fi existând și exegeţi pentru care lumea californiană străbătută de Philip Marlowe nu e decât o variantă a universului coșmaresc al lui Kafka! Abia acum, la a cincea încercare și cincisprezece ani după ieșirea în lume, se poate afirma că Raymond Chandler scrie cu adevărat „cartea lui Marlowe”",
    "417": " Lungile secvenţe descriptive, abaterile constante de la șirul întâmplărilor pentru a zăbovi în universul domestic al detectivului, reveriile și ocolișurile printre obsesiile și frustrările acestuia s-au repercutat, desigur, și asupra structurii cărţii Lung și sinuos, drumul lui Marlowe spre aflarea Adevărului e intersectat de un arhipelag de mici opriri și scrutări ale adâncimilor fiinţei sale Portretul detectivului la maturitate se suprapune maturizării structurii romanului ca atare Eliptismul inevitabil al cărţilor anterioare este înlocuit de o construcţie arborescentă, temeinic așezată în solul naraţiunii realiste Într-un astfel de text, nimic nu rămâne subînţeles Aluzia e înlocuită de descriere, iar afirmaţia generalizatoare – de analiză Existenţa numeroaselor personaje secundare și a scenelor colaterale au o perfectă motivare în tipul de roman gândit de Chandler: realitatea nu este nici liniară, nici coerentă și nici nu „fructifică” maximalist și uniform întregul spaţiu avut la dispoziţie Marea performanţă, de data aceasta, e că devierile de la linia narativă principală nu sunt deloc parazitare",
    "418": " Ele nu provin din simpla ambiţie a scriitorului de a depăși condiţia subalternă a romanului poliţist, ci cresc organic din formula literară abordată Senzaţia de autenticitate e conferită de acumularea de întâmplări, imagini și senzaţii ce aparţin realităţii: Chandler lasă impresia că, pur și simplu, nu s-a putut abţine să transcrie întregul tablou fără a opera obișnuitele decupaje și utilele rearanjări ale evenimentelor The Long Goodbye are nu doar lentoarea, ci și precizia unui film documentar Romancierul își permite luxul de a face oricâte stop-cadre consideră de cuviinţă, ocolind presiunea cât se poate de logică, de altfel, a povestirii La fel de important ca și rezolvarea cazului ce se construiește sub ochii săi e creionarea mediului în care trăiește detectivul: În anul acela locuiam pe Yucca Boulevard, înspre Laurel Canyon Casa era mititică, într-o fundătură de pe colină Avea o scară lungă de lemn de sequoia până la ușa de la intrare și un pâlc de eucalipţi chiar vizavi",
    "419": " Cucoana care mi-o închiriase cu mobilă cu tot plecase în Idaho ca să stea un timp la fiica ei rămasă văduvă Chiria nu era mare, fie din cauză că proprietăreasa voia să se poată întoarce când avea chef, fie din cauza scărilor Îmbătrânise și nu prea mai era în stare să le ia în piept ori de câte ori venea acasă Chandler nu se mulţumește, așadar, să ne introducă în mediul privat al detectivului Prin doar câteva propoziţii, migrăm în spaţii necunoscute, printr-un procedeu al anexării continue, care va deveni principala metodă de compoziţie a romanului Deși proprietara casei lui Marlowe nu joacă absolut nici un rol în naraţiunea care abia începe, ea devine un personaj de referinţă, o oglindă în care se reflectă viaţa detectivului Într-un fel, evoluţia domestică a acestuia depinde de capacitatea sau incapacitatea proprietăresei de a urca scările sau de simpla ei decizie de a se întoarce acasă",
    "420": " Veritabil ritual de luare în posesie a propriei insignifianţe, gesturile matinale ale detectivului construiesc o ramă existenţială în care derizoriul pare să fi învins definitiv: Dimineaţa m-am bărbierit, m-am îmbrăcat și m-am dus, ca de obicei, în centru: mi-am parcat mașina în locul obișnuit și, dacă omul de la parcare știa cumva că sunt o figură publică importantă, înseamnă că și-a jucat splendid rolul, prefăcându-se că habar nu are Repetarea mecanică a acelorași gesturi – bărbieritul, pregătirea cafelei și a micului dejun – subliniază lipsa de orizont, plictisul, absenţa imaginaţiei și disperarea surdă în care s-a prăbușit Marlowe Orice modificare a scenariului de mai sus, orice nuanţă apărută în cenușiul matinal antrenează întâmplări ce vor avea consecinţe nebănuite Atras irezistibil de Eileen Wade, soţia lui Roger, Marlowe iese din obișnuita rezervă faţă de femei, deși e conștient că face o greșeală de neiertat: Am apucat-o de braţe, am tras-o spre mine și i-am dat capul pe spate",
    "421": " I-am sărutat apăsat buzele Nu s-a împotrivit, dar nici n-a reacţionat S-a tras încetișor într-o parte și a rămas acolo, uitându-se la mine La despărţire, Marlowe are strania senzaţie că a pătruns într-un univers al morţii, într-o lume în care sentimentele omenești nu înseamnă nimic: Ușa s-a închis Lumina de la portic s-a stins Am făcut semn cu mâna către neant și am plecat Cuvântul-cheie al acestui pasaj – neant – devine simbolul întregii desfășurări ulterioare a povestirii, marcată de absenţa eroului în jurul căruia se desfășoară întreaga intrigă (Terry Lennox), dar și de senzaţia acută a detectivului că se mișcă într-o lume fără contururi, pândită la fiecare pas de primejdia anulării fiinţei umane Momentele de jubilaţie sunt scurte, înșelătoare – mici amăgiri de sine într-un lanţ al eșecurilor Singura dimineaţă în care Marlowe se scoală binedispus se desfășoară sub semnul inutilităţii absolute, al inconsistentului și al zădărniciei desfigurante: A doua zi dimineaţa m-am deșteptat târziu, din pricina onorariului substanţial pe care-l câștigasem cu o seară înainte",
    "422": " Am băut o cafea în plus, am fumat o ţigară în plus, am mâncat o felie de șuncă în plus și, pentru a trei suta oară în viaţă, am jurat să nu mai folosesc aparatul electric de ras În felul acesta, ziua a început să devină normală Am ajuns la birou pe la vreo zece, am luat vreo două scrisori la întâmplare, le-am tăiat plicurile și le-am lăsat pe masa de lucru Am deschis larg ferestrele ca să las să iasă mirosul de praf și mizerie adunat peste noapte și care plutea în aerul stătut, prin colţurile încăperii și între lamelele jaluzelelor Pe colţul mesei decedase, cu aripile întinse, o molie Pe pervazul ferestrei, o albină cu aripile zdrenţuite se târa pe lemnărie bâzâind vag, de parcă ar fi știut că n-are nici un rost, că tot e terminată, că a îndeplinit prea multe misiuni de zbor și că n-o să mai revină niciodată la stup",
    "423": " Întregul capitol din care am început să citez, 21, e unul de respiro, construit din secvenţe ce ilustrează absurditatea existenţei Marlowe are intuiţia neantului meschin în care a pătruns și primește resemnat cadoul otrăvit oferit de marii aranjori ai destinului: Știam eu că o să fie una din zilele acelea complet trăsnite Oricui i se poate întâmpla Zile în care nu-ţi intră pe ușă decât niște rotiţe dezaxate, câini care-și pierd memoria odată cu dinţii, veveriţe care nu-și găsesc alunele, mecanici care au întotdeauna o rotiţă de angrenaj desperecheată Într-adevăr, parada indivizilor ce se perindă prin modestul birou al detectivului e demnă de un bestiar: un „mitocan mătăhălos” terorizat de o vecină care ameninţă că-i otrăvește câinele, o „femeie nici prea tânără, nici prea bătrână, nici prea curată, nici prea murdară, în mod evident săracă, jerpelită, plângăreaţă și proastă”, a cărei colegă de cameră îi fură banii, un „omuleţ istovit, de vreo patruzeci și opt – cincizeci de ani, cu mâini și piciorușe micuţe”, părăsit de soţia prea zburdalnică",
    "424": " Insistenţa lui Chandler asupra amănuntelor de acest fel – ridicole și penibile în egală măsură – nu e însă întâmplătoare Procesul de dez-eroizare întreprins în romanul de faţă nu poate avea loc fără coborârea în universul mărunt, banal până la exasperare, deprimant și energizant în același timp Secvenţa se încheie cu intervenţia lui Marlowe, pregătit să livreze încă una din meditaţiile care ni-l înfăţișează în lumina clarobscură a disperării mocnite în care e obligat să-și risipească fiecare clipă a existenţei: Și așa a trecut o zi din viaţa unui DP Nu chiar o zi tipică, dar nici chiar atipică Nimeni nu știe ce-l face pe un om să practice o asemenea meserie De îmbogăţit nu te îmbogăţești, și nici măcar nu e cine știe ce distracţie Uneori mai ești și bătut măr sau împușcat, sau aruncat la pârnaie Câteodată se întâmplă să fii și ucis",
    "425": " Din două în două luni te hotărăști s-o dai dracului de meserie și să-ţi găsești o profesie de om cu scaun la cap, atât timp cât mai ești în stare să umbli cu capul sus fără să-ţi tremure Și pe urmă sună soneria de la intrare și deschizi ușa de la sala de așteptare și te trezești cu o mutră nouă, cu o problemă nouă, o doză nouă de amărăciuni și câţiva gologani Sentimentul inutilităţii, al dezolării, al eșecului, al durerii înăbușite nu dispare pe tot parcursul romanului În capitolul 31, Marlowe află, în discuţia cu Linda Loring, că personajele pe care le întâlnise până atunci, de la Terry Lennox la Roger Wade, aparţin aceleiași lumi în apărarea căreia se ridicase, megaloman, Harlan Potter Mobilul milionarului era clar: păstrarea secretelor și asigurarea liniștii În replică, detectivului nu-i rămâne altceva de făcut decât să mai lanseze o diatribă – încă una din izbucnirile sale filozofic-moralizatoare, tot mai pline de fiere pe măsură ce îmbătrânește",
    "426": " Prins în pânza de păianjen a descurajării și indiferenţei suicidare, el nu pierde însă nimic din acuitatea de altădată: M-am dus acasă, am făcut duș, m-am bărbierit, m-am schimbat și am început să mă simt iarăși curat Mi-am pregătit micul dejun, am mâncat, am spălat vasele, am măturat bucătăria și intrarea de serviciu, mi-am umplut pipa și am sunat-o pe telefonista permanentă din clădirea unde aveam biroul Parcă am tras un glonte în aer Ce rost avea să mă duc la birou? Ce mă aștepta acolo în afară de un nou strat de praf? În seif mă aștepta portretul lui Madison Puteam să mă duc până acolo și să mă joc cu el și cu cele cinci hârtii nou-nouţe de o sută de dolari, care încă mai miroseau a cafea Puteam s-o fac, dar nu prea aveam chef Mă cam acrisem pe dinăuntru",
    "427": " Nici una din aceste hârtii nu-mi aparţinea cu adevărat La urma urmei, ce-mi plătise cu ele? De câtă loialitate poate avea nevoie un mort? Pfui! Priveam viaţa prin negura mahmurelii În lumea din ce în ce mai strâmtă al cărei prizonier neputincios este, mahmureala nu e neapărat provocată de beţie De altfel, în The Long Goodbye, Marlowe nici nu exagerează cu băutura Ba chiar, în episodul în care dezvăluia că autoarea celor două asasinate din roman este Eileen Wade, detectivul face nemaiauzitul gest de a refuza o băutură! Mahmureala e o stare generală a personajelor, de la Terry Lennox la Roger Wade, surprinși, asemenea lui Marlowe, între lumi, între nevroze și inanalizabile sentimente de culpă Doar poliţiștii, aceste mecanisme care nu-și iau niciodată bun-rămas, pentru că speră să te reîntâlnească din nou, par să nu corespundă portretului colectiv în care intră, de-a valma, eroi și victime, asasini și păcătoși, rataţi și lacomi, beţivi și abstinenţi",
    "428": " Contradicţia majoră a lui Marlowe provine din conflictul ireconciliabil între înaltul model moral profesat și precaritatea – aproape mizeria – în care-și duce existenţa „E o viaţă sordidă, dar m-am obișnuit cu ea”, îi replică, pe un ton mușcător, Lindei Loring, ușor dezamăgită de sărăcia în care trăia bărbatul pe care deja începuse să-l iubească Dar, cum ar zice un poet-filozof, există sordid și sordid Pentru Marlowe, mizerabilă nu e sărăcia, ci starea de nepăsare, aroganţă, abrutizare și violenţă la care conduce automat posesia marilor sume de bani Este o viziune, firește, limitativ-resentimentară – dar e singura la care un personaj cu datele sale caracteriale poate avea acces În nici unul dintre romane – și cu atât mai puţin în The Long Goodbye – Marlowe nu încearcă să-și schimbe statutul social Valorile lui sunt expuse cu claritate, cu un soi de mândrie irepresibilă, ca și cum postura de underdog, de semiparia i-ar fi procurat o imensă plăcere",
    "429": " Mândria de a se ști sărac – mai mult, de a fi condamnat pentru totdeauna la sărăcie – îi induce o stare de cvasiîncântare, ce degajă o enormă energie, folosită, apoi, ca un berbece capabil să destabilizeze adversarul Prins la mijloc între două lumi care se hărţuiesc la nesfârșit, între poliţiști și infractori, Marlowe e suspect pentru primii și demn de dispreţ pentru ceilalţi Sentimentele poliţiștilor sunt exprimate – simplu! – prin bătăile repetate pe care le încasează detectivul La rândul lor, criminalii nu fac nici un efort pentru a-și ascunde repulsia faţă de modestia deprimantă a vieţii sale Un astfel de individ nu avea cum să nu fie suspect, și pentru unii, și pentru ceilalţi Refuzul de a-și trăda prietenul – pe Terry Lennox – îi atrage ura căpitanului Gregorius, șeful brigăzii criminale, un poliţist dintr-o specie pe cale de dispariţie, dar nu moartă încă, genul acela care rezolvă crimele cu ajutorul lămpilor puse în ochi, cu frânghia udă, picioare trase în șale, genunchiul lovind în vintre, pumnul în plexul solar și bastonul de cauciuc pe șira spinării",
    "430": " Incapabil să obţină de la Marlowe mărturia așteptată, Gregorius apelează la singura armă ce-i stătea la dispoziţie – violenţa bestială: Scoase un hohot de râs răgușit Îi trecu foarte repede Se ridică cu gesturi greoaie și se plimbă în jurul biroului Se aplecă deasupra mea, sprijinindu-se cu laba lui enormă de lemnul biroului și zâmbi Apoi, fără să i se schimbe câtuși de puţin expresia, mă pocni peste venele gâtului cu un pumn greu ca o ghiulea de fier Nu-și luase cine știe ce avânt pentru lovitura asta Și totuși, parcă am fost decapitat Mi-a venit în gură un gust de fiere Simţeam în ea și sânge N-am auzit altceva decât un bubuit în creier Stătea aplecat asupra mea, zâmbitor încă și acum, și fără să-și fi luat mâna stângă de pe birou, îi auzeam glasul ca de la mari depărtări",
    "431": " La fel de agresiv – pentru început doar în limbaj – este și Mendy Menendez Plin de bani, lăudăros, sigur de puterea conferită de avere și prietenii înarmaţi, Menendez este copia perfectă a lui Gregorius – doar că mai bine îmbrăcat Dispreţuitor, el îi aplică lui Marlowe câteva etichete ce se vor ironic-dispreţuitoare, dar care nu depășesc nivelul unei inteligenţe submedii: „Tarzan pe o trotinetă”, „un tip mărunt, de bani mărunţi”, „un ciubucar mărunt” Pentru Menendez, prietenia înseamnă doar „emoţii ieftine”, iar Marlowe îi apare drept o parodie umană, demnă de tot dispreţul: N-ai pic de curaj, n-ai minte nici de doi bani, n-ai legături, n-ai pic de înţelegere, așa că te dai mare și te aștepţi ca lumea să plângă deasupra hoitului tău Tarzan pe o trotinetă mare și roșie În registrul meu ești trecut la suma zero dolari și zero cenţi E drept, averea lui Marlowe e ridicolă: o mie două sute de dolari în bancă și câteva mii investite în acţiuni",
    "432": " Comparat cu imperiul lui Menendez, precaritatea materială a lui Marlowe nu e doar insignifiantă, ci și înduioșătoare: „Nu șamţ cine știe ce Anul ăsta am o casă în care să locuiesc – numai pentru mine” Plus bancnota de cinci mii de dolari, cu chipul președintelui Madison pe ea, primită de la Terry Lennox după plecarea în Mexic Destinul însă veghează: atât Gregorius, cât și Menendez o sfârșesc prost – poliţistul avea să fie, șase luni mai târziu, „pus sub acuzare în faţa juraţilor pentru sperjur Concediat fără să fie judecat și, ulterior, călcat în picioare de un armăsar, la ferma lui din statul Wyoming” La rândul său, Menendez va fi lichidat în deșertul Nevada de trei agenţi la fel de flexibili în înţelegerea actului de justiţie precum căpitanul Gregorius Dincolo de aceste întâmplări care tulbură monotonia unei existenţe lipsite de orizont, autoportretul lui Marlowe e suficient de puternic pentru a se impune ca imagine decisivă nu doar a detectivului despre sine, ci și a cititorului",
    "433": " Răspunzând invitaţiei agentului literar Howard Spencer de a-și face o scurtă prezentare, Marlowe rostește o serie de propoziţii care amintesc frapant de portretul detectivului particular generic, redactat de Raymond Chandler în The Simple Art of Murder: Ce să vă spun? Sunt detectiv particular autorizat – și nu chiar de ieri-alaltăieri Sunt un lup singuratic, necăsătorit, cam între două vârste și deloc bogat Am fost la închisoare și nu numai o dată Nu mă ocup de probleme legate de divorţuri Îmi place băutura, îmi plac și femeile, și șahul, și încă vreo câteva lucruri Poliţia nu mă iubește prea mult, dar sunt vreo doi sticleţi cu care mă înţeleg binișor Sunt de prin partea locului, născut la Santa Rosa, mi-au murit ambii părinţi, n-am fraţi, nici surori și într-o bună zi, când o să mă trimită cineva pe lumea ailaltă într-o fundătură întunecoasă – dacă așa o să fie, după cum i se poate întâmpla în zilele noastre oricărui tip din branșa mea și multor oameni din orice branșă sau din nici o branșă –, nimănui n-o să i se pară că viaţa și-a pierdut sensul pentru el sau pentru ea",
    "434": " Cinică în brutalitatea ei lipsită de iluzii, imaginea acoperă pe de-a-ntregul amănuntele și stilul de viaţă dus până atunci de Marlowe The Long Goodbye poate fi citit, din această perspectivă, ca o scriere testamentară Deși titlul brodează pe marginea unui bine cunoscut adagiu francez – partir, c’est mourir un peu –, prezentându-ne un Marlowe gata să se îndrăgostească de Linda Loring, cuvintele se potrivesc întru totul sfârșitului de etapă la care a ajuns detectivul Lentoarea naraţiunii sugerează o drastică diminuare a energiei, păienjenișul de episoade colaterale reprezintă tot atâtea probe ale adaptării la un nou stil de existenţă, din care iluziile au dispărut definitiv Marlowe ne poartă, patru sute de pagini, prin inconsistenţa unei vieţi risipite, reușind însă performanţa neașteptată de a transforma acest document al neputinţei într-un triumf al lucidităţii și onoarei Destule secvenţe ale romanului dau impresia golurilor dintr-o plasă cu ochiuri prea largi",
    "435": " Proza curge într-o lentoare atent măsurată, insistând cu egală forţă asupra momentelor de activitate și inactivitate Stilistic, unitatea e remarcabilă, iar estetic, efectele sunt garantate Ruperile de ritm, alunecarea textului în concavităţi atent presărate pe tot parcursul cărţii construiesc un veritabil discurs contrapunctic, în care pilonii de liniște sunt la fel de expresivi ca și învolburările provocate de personajele a căror combustie interioară ameninţă în fiecare clipă cu incendiul: Priveam cum se ridica aburul din ceașcă și firicelul de fum pe care-l zămislea ţigara Afară, în tufișuri, o pasăre tot zburda, vorbea sigură cu ciripeli firave și din când în când îi auzeam fâlfâitul aripilor Apoi cafeaua n-a mai făcut aburi, iar ţigara a încetat să mai fumege și a rămas doar un chiștoc stins pe marginea unei scrumiere Am aruncat-o la gunoi, sub chiuveta de la bucătărie Am aruncat cafeaua, am spălat ceașca și am pus-o la loc",
    "436": " Și cu asta basta șţ După o vreme, m-am dus la cinema, la ultimul spectacol Un film fără nici un haz Nici nu prea vedeam ce se întâmplă Doar niște feţe mari și multă zarvă Când m-am întors acasă, am dat drumul la un Ruy López foarte monoton și nici din ăla n-am înţeles mare lucru Așa că m-am culcat Dar n-am apucat să adorm Pe la trei dimineaţa, mă plimbam prin cameră și-l ascultam pe Haciaturian lucrând într-o fabrică de tractoare Ziceau că e concert de vioară Eu ziceam că parcă e o curea de ventilator slăbită și s-o ia dracu’ șţ Dacă n-ar fi fost vorba de întâlnirea de a doua zi dimineaţa cu domnul Howard Spencer la barul de la Ritz-Beverly, aș fi dat pe gât o sticlă întreagă și m-aș fi îmbătat criţă",
    "437": " Și dacă mi s-ar mai fi întâmplat o dată să văd un tip politicos beat mort într-un Rolls-Royce Silver Wraith, aș fi apucat-o cât aș fi putut de repede în mai multe direcţii deodată Nu există capcană mai fatală decât cea pe care ţi-o întinzi singur N-am atins, încă, punctul de maximă depresiune al singurătăţii detectivului Ea va fi plină, iremediabilă, exterminantă atunci când se va pune în acord cu invenţiile tehnologice ale vremii Un Philip Marlowe lâncezind la televizor, plictisit de un meci de box, reprezintă, desigur, imaginea supremei decăderi a eroului Dar și epitoma umanului, prea-umanului din el Singurătatea cu miros de rugină a vieţii irosite conferă textului o notă patetică și melancolică Depresiile lui Marlowe se ţin lanţ, sentimentul inutilităţii și al ratării este asemenea unei cruste întinse pe tot corpul Încercând să dovedească nevinovăţia lui Terry Lennox, Marlowe se chinuiește, de fapt, să se agaţe de singurul lucru cu adevărat nobil într-o viaţă: prietenia",
    "438": " Mergând împotriva curentului – adică a evidenţelor –, el înoată, disperat, în apele tulburi ale unei existenţe irosite: Eram un firicel de nisip în deșertul uitării Sau un cowboy cu două pistoale, dar rămas fără gloanţe Trei împușcături și toate în vânt Nu pot să sufăr când văd lucrurile în serii de trei Te duci la domnul A Nimic Te duci la domnul B Nimic Te duci la domnul C Același rezultat O săptămână mai târziu, decoperi că de fapt trebuia să te duci la domnul D Numai că habar n-aveai de existenţa lui Romanul e construit – ironie! – exact după această schemă Previzibilă și repetitivă, ea explică scufundarea persistentă a detectivului într-un soi de nonexistenţă, în care până și delectarea supremă – jocul solitar de șah – se dovedește de o râncedă inutilitate: A închis telefonul, iar eu mi-am întins tabla de șah",
    "439": " Mi-am umplut pipa, mi-am așezat piesele, mi-am inspectat trupele, armele și uniformele și am jucat un turneu de campionat între Gorciakov și Meninkin – șaptezeci și două de mutări și apoi remiză –, o finală în care forţa irezistibilă se confruntă cu obiectul nemișcat, o bătălie fără armuri, un război fără sânge și o risipă de inteligenţă umană la fel de complicată cum poţi găsi oriunde, în afara unei agenţii publicitare Frecventele stop-cadre joacă, în The Long Goodbye, un rol paradoxal Ne-am aștepta, poate, ca niște paranteze de acest tip să dilueze dramatismul întâmplărilor, să devieze tensiunea în spaţii adiacente În realitate, pe lângă funcţia de a adăuga noi tușe la portretul în construcţie al eroului, ele sunt punţi de legătură între diversele niveluri ale cărţii și nituri ce conferă unitate și profunzime meditaţiei despre existenţă, care irigă, în subteran, întregul demers al lui Raymond Chandler: Mă simţeam la fel de găunos și de singur cum e și vidul dintre stele",
    "440": " Când am ajuns acasă, mi-am făcut un cocteil tare, am rămas în picioare lângă fereastra deschisă din living-room, sorbind din pahar și ascultând cum se înteţește traficul pe bulevard și uitându-mă la strălucirea alburie a orașului mare și turbat: lumina atârna peste umărul dealurilor între care fusese tăiat bulevardul În depărtare izbucnea și apoi se stingea plânsetul jalnic al mașinilor de poliţie sau de pompieri, care nu tac niciodată prea mult timp Douăzeci și patru de ore pe zi cineva fuge și altcineva încearcă să-l prindă Acolo, în bezna nopţii a o mie de crime, erau oameni care mureau, erau mutilaţi, răniţi de geamuri sparte, turtiţi de volan sau zdrobiţi sub roţile automobilelor sau camioanelor Erau oameni bătuţi, jefuiţi, strangulaţi sau uciși, femei violate Oamenii erau flămânzi, bolnavi, plictisiţi, deznădăjduiţi din pricina singurătăţii, remușcărilor sau fricii, furioși, sălbatici, scuturaţi de friguri ori zguduiţi de suspine",
    "441": " Un oraș care nu era mai rău decât altele, un oraș bogat, viguros și orgolios, un oraș pierdut și bătut, și plin de goliciune Toate depind de locul unde te afli și de palmaresul personal Eu unul nu aveam așa ceva Și nici nu-mi păsa Alunecând într-un hău fără sfârșit, stors de energie, percepându-și singurătatea nu doar în raport cu sine, ci și cu înfrângerile în serie, Marlowe devine o ipostază a mortului-viu, a individului golit de atributele normalităţii Melancolia severă a detectivului se manifestă întotdeauna în legătură cu lumea înconjurătoare, cu spaţiul nevrotic al deșertului californian populat de neoane, suferinţă, violenţă, lăcomie, ură, singurătate, peste care se întinde umbra feroce a morţii Goliciunea funerară a orașului depersonalizat coboară, prin vasele comunicante ale disperării, în adâncimile fiinţei lui Marlowe, pentru a-și stabili acolo o redută sortită să reziste până la sfârșit: Am ajuns târziu acasă și eram obosit și deprimat",
    "442": " Era o seară din acelea când aerul e apăsător și zgomotele nopţii par înăbușite și îndepărtate Luna era în înaltul cerului, învăluită în ceaţă și lipsită de strălucire M-am plimbat de colo-colo prin casă și mi-am pus niște discuri, dar abia dacă le auzeam Mi se părea că pe undeva nu încetează să se audă un ticăit, dar de fapt în casă nu era nimic care să ticăie Ticăitul venea chiar din capul meu Ceasul morţii eram chiar eu Toate aceste suferinţe, expuse aici pe larg, nu au doar o explicaţie metafizică, legate de un sentiment mai înalt al fiinţei rătăcite în lume Marlowe a pierdut controlul asupra lumii atunci când l-a pierdut asupra sentimentelor În nici una din cărţile anterioare – sau în experienţele trecute meţionate – el nu s-a lăsat cucerit atât de profund de o altă persoană Marlowe suferă și pentru că n-a știut – sau n-a putut – să se opună sentimentului de prietenie totală care a ajuns să-l lege de Terry Lennox",
    "443": " Deși apariţiile sale în roman sunt episodice, Lennox se relevă drept personajul cel mai important al tragediilor în care Marlowe se vede prins, asemenea unui păianjen, în propria-i plasă Există, de altfel, multe lucruri atipice în această carte De regulă, anchetele lui Marlowe începeau prin vizita unui client potenţial care-i încredinţa o misiune mai mult sau mai puţin importantă, dar care, de regulă, se complica pe parcurs De data aceasta, el, detectivul, intră pe neașteptate într-o aventură plină de neprevăzut, al cărei deznodământ n-avea nici măcar cum să-l bănuiască Intrarea în scenă se produce vijelios, anunţând o serie de întâmplări pline de tensiune: Când l-am întâlnit prima oară pe Terry Lennox, era beat mort într-un Rolls-Royce Silver Wraith în faţa barului The Dancers Paznicul îi scosese mașina de la parcare și era silit să ţină portiera deschisă deoarece piciorul stâng al lui Terry Lennox se bălăbănea în afară de parcă individul ar fi uitat că mai avea și așa ceva",
    "444": " Părea tinerel, atâta doar că părul îi era albicios ca oasele bine uscate Se vedea după el că era beat turtă Altfel însă nu arăta rău, îmbrăcat în smoching, semănând leit cu papiţoii ce-și cheltuiesc banii într-o bombă făcută special pentru asta Din aproape în aproape, Marlowe și Lennox se împrietenesc Băutura sorbită la barului lui Victor devine un ritual, o sărbătoare calmă și neîntreruptă, ce ajunge să cimenteze o prietenie adevărată Totul decurge în această notă cvasiidilică, până în momentul când Terry apare, în zori de zi, la ușa lui Marlowe – „Stătea în prag, arătând de parcă n-ar fi dormit de o săptămână Avea pe el un pardesiu ușor, cu gulerul ridicat, și parcă tremura” – și-i cere să-l ducă la Tijuana, pentru a prinde avionul de zece și un sfert Drama lui Marlowe e alimentată de convingerea că Terry Lennox – omul capabil să cucerească pe oricine cu calmul, politeţea și farmecul lui – nu putea comite o crimă oribilă, de genul celei căreia îi căzuse victimă soţia sa, Sylvia",
    "445": " Și atunci? De ce era necesar ca Terry să fugă, recunoscând implicit că el era asasinul? Nici primirea scrisorii-confesiune a lui Terry – aflat într-un cătun din Mexic – nu-l convinge pe de-a-ntregul că omul în faţa căruia renunţase să poarte platoșa obișnuită de cinism, sarcasm și ironie mușcătoare putuse să-l înșele atât de năprasnic Un Terry Lennox asasin nu putea fi prietenul cuiva ale cărui păreri despre lume erau afișate cu o directeţe aproape brutală Undeva, pe lista întâmplărilor stranii, ceva rămânea nespus, ascuns, ferecat în spatele unei veritabile conspiraţii Nu intuiţia, ci frustrarea îl determină pe Marlowe să continue investigaţiile Îi lipsesc atât probele, cât și mijloacele pentru a dovedi că realitatea este radical diferită de ceea ce, într-o unanimitate suspectă, admit și poliţia, și familia victimei, și vechii prieteni ai lui Terry Lennox, ba chiar și acesta însuși Lunga paranteză reprezentată de întâmplările familiei Wade e perfect motivată de logica textului",
    "446": " Tehnica suspansului este folosită la maximum, pistele false sunt semănate din belșug, iar stăpânirea unui vast material narativ îi permite autorului să dea veritabile probe de virtuozitate stilistico-psihologică Pagini întregi, Chandler trăiește în mintea unui scriitor, transcriindu-i gândurile și sentimentele cu o veridicitate care dovedește o extraordinară implicare emoţională Literar vorbind, acestea constituie partea de mare rezistenţă a romanului, o veritabilă operă de virtuozitate, în care curajul de a merge până la ultimele consecinţe ale autodemascării atinge cote masochiste Dialogurile scânteietoare între Marlowe și Roger Wade reprezintă punctul de maximă îndepărtare a lui Chandler de formula romanului detectivistic El ne propune, în contrapartidă, o excelentă proză de idei, în linia romanului intelectualist și psihologic al modernităţii la ora triumfului Fiecare frază rostită de cei doi parteneri poate fi decupată și transplantată în cartea oricăruia dintre scriitorii de anvergură ai momentului Sub privirile cititorului evoluează nu doar două voci și două sensibilităţi, ci părţile complementare ale unei lumi ajunse în pragul dislocării finale",
    "447": " Sunt două ipostaze ale scriitorului, firește, dar e și ceva mai mult: ambiţia romancierului de a ieși din zona prozei minore, a ghetoului estetic la care a fost condamnat de practica lecturii și decizia criticii literare În jurul triunghiului Roger Wade – Eileen Wade – Terry Lennox (soţul, soţia și fostul amant al soţiei) se concentrează o cantitate de energie negativă care nu va putea fi eliminată decât prin declanșarea unui mecanism exploziv Maestrul mărturisit al scriitorului Wade este F Scott Fitzgerald (și, la rigoare, al lui Chandler însuși) Pe de altă parte, nu e greu să descifrezi în Terry Lennox cel puţin o parte din trăsăturile eroului-emblemă al lui Fitzgerald, Jay Gatsby Ca și acela, Lennox și-a pierdut iubita pe când era la război, iar apoi a încercat să ajungă în vârful piramidei sociale în speranţa deșartă de a o recuceri Eileen Wade nu e, însă, Daisy, iubita din roman a lui Gatsby",
    "448": " Chiar dacă Terry o obsedează, chiar dacă înnebunește din cauza lui, ea nu mai are suficientă energie pentru a reveni în trecut Va trăi, însă, într-un prezent tulbure, presărat cu crime și obsesia iubirii imposibile Scena pe jumătate macabră, pe jumătate dramatică în care Marlowe este pe punctul de a ceda farmecului devastator al lui Eileen constituie o piesă la dosarul procesului depresivo-decadent în care Marlowe intră cu o voluptate sinucigașă – conștient că în mintea tulbure a lui Eileen imaginea lui și a lui Terry Lennox se confundaseră: – Știam eu c-o să te întorci, mi-a zis ea într-o șoaptă blândă Chiar și după zece ani M-am uitat lung la ea Unul dintre noi era sigur sărit de pe fix – Te rog, închide ușa, mi-a zis ea, cu același glas mângâietor Toţi anii ăștia m-am păstrat numai pentru tine M-am dus la ușă și am închis-o",
    "449": " În momentul acela părea să fie o idee foarte nimerită Când m-am întors înspre ea, începuse deja să-mi cadă în braţe Drept care am prins-o Altceva nici nu era de făcut S-a lipit strâns de mine și părul ei mi-a mângâiat faţa Gura i s-a înălţat spre mine ca să fie sărutată Tot corpul îi tremura Buzele i se întredeschiseseră și limba îi fremăta Apoi și-a lăsat braţele în jos, a făcut o mișcare bruscă și capotul i s-a desfăcut Sub el era goală ca Dimineaţa de septembrie, dar de șapte ori mai puţin sfioasă – Pune-mă în pat, a gâfâit ea M-am supus Strângând-o în braţe, i-am atins pielea, pielea moale și carnea moale și chemătoare Am ridicat-o, am dus-o câţiva pași și am așezat-o pe pat Mă ţinea încă strâns cu braţele pe după ceafă",
    "450": " Din gâtlejul ei ieșeau un fel de sunete șuierătoare Apoi a început să se zbată și să geamă Era crimă curată Nici un armăsar nu putea fi într-o dispoziţie mai erotică decât a mea Începeam să-mi pierd și ultima picătură de stăpânire Oriunde te-ai afla pe lumea asta, nu ţi se întâmplă prea des să primești asemenea invitaţii de la o astfel de femeie Scena – fără precedent în romanele lui Chandler – vorbește despre procesul de emancipare prin care a trecut Marlowe Într-o măsură mai mare, „eliberarea sexuală” a detectivului este și o probă a opţiunii decisive pentru realism – un realism cu nuanţe naturaliste, în tonul vremii, departe de edulcorarea romantică ce menţinuse un embargo tematic în cărţile anterioare Privit din acest unghi, Marlowe nu mai e un simplu supravieţuitor al rigidelor norme de comportament victoriene, un purist rătăcit în nevroza modernităţii, ci un produs al vremii sale",
    "451": " Terry Lennox reprezintă oglinda radicală în care se privește Marlowe, dar în care se văd și gusturile romancierului El apare doar la începutul și la sfârșitul cărţii, dar cele peste trei sute de pagini în care dispare, iar apoi e declarat mort stau sub semnul personalităţii sale cuceritoare, contradictorii și suspecte Devine limpede că Terry Lennox nu este doar bărbatul politicos, cu voce plăcută, ce vorbește cu accent englezesc și traversează cu o demnitate incredibilă situaţiile jenante ale vieţii Lennox are și un trecut cel puţin dubios, sugerat de prietenia cu escroci violenţi de statura lui Mendy Menendez sau cu personaje implicate în industria jocurilor de noroc din Las Vegas, precum Randy Starr Cu toate acestea, fascinaţia lui Marlowe rămâne intactă, de la prima la ultima pagină a cărţii Finalul dramatic, în care Terry Lennox revine pentru a-l întâlni pe Marlowe, după o nouă operaţie estetică, vorbind cu accent mexican și pretinzând că se numește Cisco Maioranos, vorbește de la sine despre sentimentele care-l legau pe detectiv de – poate – singurul său prieten dintr-o viaţă de o înspăimântătoare singurătate: S-a răsucit pe călcâie, a străbătut încăperea și a ieșit",
    "452": " M-am uitat cum se închide ușa în urma lui I-am ascultat pașii îndepărtându-se pe coridorul pardosit cu imitaţie de marmură Zgomotul se estompă, apoi se stinse Și totuși am rămas să-i ascult De ce? Oare voiam să se oprească brusc, să revină și să-mi vorbească în așa fel încât să mă smulgă din dispoziţia în care mă aflam? Ei bine, n-a făcut-o De atunci nu l-am mai văzut niciodată Inconsistent, contradictoriu, plasat la jumătatea drumului dintre angelism și un presupus demonism, aproape imposibil de fixat într-o singură imagine, Terry Lennox este unul dintre cele mai fascinante personaje ale lui Raymond Chandler Cele douăzeci la sută lumină și optzeci la sută umbră se ordonează într-un flux dramatic de o vigoare electrizantă În Terry Lennox subzistă și fragmente din celălalt personaj de care Marlowe s-a simţit apropiat, deși nu-l întâlnise niciodată, Rusty Regan din The Big Sleep, dar și din imaginea idealizată a propriului sine",
    "453": " Marlowe admiră graţia, politeţea, directeţea lui Lennox („Sunt bogat Cine dracu’ vrea să fie fericit?”), dezinvoltura de a trece prin cele mai umilitoare situaţii cu o filozofică detașare („Sigur, sunt soţul ei Așa scrie în acte Eu sunt cele trei trepte albe și ușa mare verde din faţă și inelul de alamă cu care trebuie să baţi de trei ori, o dată lung și de două ori scurt, ca să iasă portăreasa și să-ţi dea drumul în bordelul cu taxa de o sută de dolari”) Forţa de atracţie a lui Lennox provine din perfecta identificare a carenţelor sale de caracter: „Sunt un om slab, fără nerv sau ambiţie” Lennox e asemănător acelor crisalide care trăiesc doar o singură clipă de glorie, aceea în care văd lumina soarelui, pentru a muri în secunda următoare: Tipii de genul meu au un singur moment mare în viaţa lor, un singur balans perfect la trapez",
    "454": " Apoi nu le mai rămâne altceva de făcut în viaţă decât să încerce să nu cadă de pe trotuar în canal Într-adevăr, momentul de eroism al lui Terry s-a epuizat în timpul războiului, când a apucat o grenadă neexplodată și a aruncat-o afară din adăpostul în care se afla împreună cu doi prieteni – cei pe care aveam să-i redescoperim ulterior sub numele de Randy Starr și Mendy Menendez Cicatricea de pe obraz rămăsese proba eternă a acelui unic moment de eroism Iniţial, Marlowe se simte atras de Lennox pentru superioritatea protectoare pe care poate s-o exercite acesta Dar sentimentul de început se transformă repede într-un atașament profund, născut din efectul confesiunilor amar-cinice pe care Lennox le debitează cu o neinhibată plăcere a umilirii de sine Marlowe nu pune, însă, niciodată întrebări, mulţumindu-se să devină depozitarul confesiunilor lipsite de autocomplezenţă ale acestui personaj apărut în viaţa sa pe neașteptate și dispărând în condiţii dramatice: Mi-ar fi spus cu siguranţă povestea vieţii lui dacă l-aș fi întrebat",
    "455": " Dar nu l-am întrebat niciodată nici măcar cum a ajuns să-și facă mutra praf Dacă l-aș fi întrebat și dacă mi-ar fi spus, aș fi putut, eventual, să salvez vreo două vieţi Eventual Dar, de fapt, cine știe? Ultima sa – scurtă – reintrare în scenă confirmă toate aceste însușiri ale personajului Chiar dacă chirurgii plastici își făcuseră perfect datoria, clasa personajului se simte dincolo de orice îndoială Chiar dacă e vorba de dublul perfect, la antipod, al lui Lennox – în paginile de început întrupa tipul nordic, cu părul alb „ca oasele bine uscate” –, personajul se impune instantaneu atenţiei: Într-o vineri dimineaţă am găsit un necunoscut așteptându-mă la birou Era un mexican bine îmbrăcat sau poate un sud-american Ședea lângă fereastra deschisă și fuma o ţigară rău mirositoare din tutun negru Era înalt, foarte zvelt și foarte elegant, cu o mustaţă neagră frumos tăiată și părul negru ceva mai lung decât se poartă pe la noi",
    "456": " Era îmbrăcat cu un costum ușor de culoarea căprioarei Pe nas avea ochelari de soare Se ridică politicos Chiar sub această mască, Terry Lennox exercită aceeași forţă de seducţie Amestecul de directeţe și delicateţe, de forţă interiorizată și moliciune reprezenta un arsenal al seducţiei căruia i se putea cu greu rezista Pe parcursul romanului, Marlowe nu investighează, de fapt, împrejurările morţii lui Lennox, ci reconstituie fragmente – disparate, ilogice, contradictorii – ale vieţii lui Concluzia nu poate fi decât deconcertantă: după acel unic moment de eroism, în Norvegia, în timpul celui de-al doilea război mondial, Terry se cufundă în mlaștina unei existenţe promiscue Ceea ce el numea „mândrie” (și poate chiar era) putea să fie, la fel de bine, o perversă mască a lașităţii și a neputinţei de a înfrunta viaţa Dar tocmai aceste trăsături, niciodată perfect conturate, niciodată fixate pe un suport stabil, fac din personaj un erou memorabil",
    "457": " Conformistul, previzibilul Marlowe – omul fără trecut, fără viitor și cu un prezent demn de milă – nu se poate sustrage fascinaţiei, după cum cititorul însuși se vede antrenat în aceste greu de explicat exerciţii de admiraţie Intriga poliţistă devine secundară în raport cu scenariul descoperirii secretului vieţii lui Terry Lennox sau al coșmarurilor ce fac din Roger Wade un beţiv cu tendinţe sinucigașe, aproape nefrecventabil The Long Goodbye propune o formulă originală a terapiei prin care Marlowe se dovedește, în fine, capabil să recupereze adânca umanitate din el Lennox și Wade sunt alter ego-uri ignorate ale detectivului, extremităţi ale „Eroului Violent” (Parker, 1984, p 59) de care acesta se delimitează cu o filozofică înţelepciune La patruzeci și doi de ani, „stricat de independenţă”, nemaigăsind resursele pentru a le răspunde poliţiștilor cu aceeași monedă, Marlowe a găsit metoda ideală de a-și lua propriul bun-rămas de la o lume pe care ajunsese să o cunoască atât de bine, încât n-o mai înţelegea",
    "458": " Cu siguranţă, Marlowe a pus în această povestire „mai multă inimă” decât în oricare dintre aventurile anterioare, nerenunţând cu totul la romantismul care-l ajută să supravieţuiască „urâţeniei prezentului” (Whitley, 1981, p 30) Dar în clipa când aflăm toate aceste lucruri, el se plasează deja dincolo de orizontul realităţii imediate Prezent în pagină cu o forţă fără precendent, Marlowe și-a luat zborul spre o lume a idealităţii, spre un tărâm pe care nu-l va atinge, de fapt, niciodată \n\nSeninătatea indiferenţeitc \"Seninãtatea indiferenþei\" Ultimul roman al lui Raymond Chandler, Playback, publicat în 1958, este doar partea vizibilă a unui aisberg Unsprezece ani mai devreme, în împrejurări pe cât de tulburi, pe atât de spectaculoase, Chandler dobândise un nesperat privilegiu din partea mogulilor de la Hollywood: achiziţionarea unui scenariu pe care urma să-l scrie cum și când avea chef, pe orice subiect i-ar fi trecut prin minte",
    "459": " Pe lângă suma enormă de bani, scenaristul avea să beneficieze și de un procent din drepturile rezultate din difuzarea filmului O adevărată lampă a lui Aladin, care urma să-l îmbogăţească fără a mai trece prin obișnuitele ordalii ale confruntării cu producătorii, regizorii, specialiștii în dialoguri sau năzuroasele vedete de cinema Ca într-un miracol, Chandler și-a asigurat dintr-o singură lovitură liniștea bătrâneţilor Niște bătrâneţi care vor fi, însă, mult mai puţin înţelepte decât ne-ar plăcea să credem… Totul arăta prea bine pentru a fi adevărat Cu perspectiva teancului de bani în buzunar, Chandler s-a apucat de treabă Cunoscând, de-acum, pretenţiile industriei cinematografice, a produs un scenariu după toate regulile artei (sau meseriei!) Patronii studiourilor Universal l-au găsit – din motive niciodată exprimate – inutilizabil Au plătit regește, așa cum se angajaseră prin contract, dar povestea s-a oprit aici Ironia sorţii face ca, născut dintr-un scenariu de film, Playback să rămână, până în clipa de faţă, singurul roman al lui Chandler care nu a cunoscut o variantă cinematografică",
    "460": " E de înţeles de ce: în forma în care-l cunoaștem, cu adăugirile și „canibalizările” de rigoare, el nu conţine suficiente elemente de atractivitate pentru un film de „acţiune” Or, deși la nivelul analizei psihologice lucrurile sunt extrem de spectaculoase, ele devin problematice pentru orice regizor aflat în ingrata situaţie de a lucra pe un roman care, la origine, fusese scenariu de film! Probabil că aceste considerente au primat ori de câte ori s-a pus problema ecranizării cărţii „Seria Marlowe” rămâne, deocamdată, incompletă, chiar dacă producătorii de la Hollywood nu au ezitat să transpună filmic și texte mai puţin reușite ale lui Chandler Încorporând părţi din două povestiri scrise în 1936 („Guns at Cyrano’s”, publicată în Black Mask) și 1939 („I’ll Be Waiting”, apărută în Saturday Evening Post), schimbând numele personajelor, Chandler propune o cu totul altă lucrare Plasată într-o lume calmă, departe de isteria Los Angeles-ului, Playback redă povestea leneșă a căutării unui adevăr care nu interesează pe nimeni",
    "461": " De data aceasta, Marlowe nu e neapărat meditativ, ci abulic Este un anti-Marlowe, care încalcă fără a se gândi prea mult toate vechile tabuuri – în primul rând comportamentul rigid-cavaleresc, conform căruia femeia trebuia să rămână o entitate intangibilă Castitatea e un balast la care detectivul renunţă dezinvolt, uitând de distanţa politicoasă pe care a știut s-o pună adeseori între el și femei Modificările de structură (dar nu și de stil) n-au însă de-a face – așa cum pretind anumiţi exegeţi ai lui Chandler – cu diminuarea forţei creatoare a scriitorului Epistolele expediate în intervalul 1955-1958, adică perioada în care a scris cea mai mare parte a cărţii, colaborările la diverse publicaţii, precum și intensa viaţă sentimentală ne arată un autor mai plin de energie ca oricând Oricât de proastă ar fi impresia lăsată de beţiile în lanţ, oricât de discutabil-dizgraţioase relaţiile cu femeile, mâna scriitorului nu a tremurat asupra foii de hârtie",
    "462": " E drept că, rând pe rând, Natasha Spender, Helga Greene și Jean Fracasse – aceasta din urmă, doctor în muzică, joacă și confuzul rol de secretară personală – suferă asediile amoroase ale lui Chandler, în maniere de o infinită diversitate, de la romantismul cel mai pur la sexualismul fără perdea Un limerick cvasipornografic scris pentru Jean, care nu părea deloc interesată să cedeze avansurilor sale furibund-erotice, arată intensitatea și energia pasiunii unui septuagenar bântuit de imagini lubrice: A lovely young lady named Jean/ Is dainty and tender and clean/ Though her legs I adored,/ I always deplored/ That I never could get in between („Tânăra doamnă Jean e plină de blândeţe,/ Puritate și delicateţe/ Picioarele i le iubesc cu foc,/ Dar între ele nu pot ajunge deloc,/ Ceea ce mă umple mereu de tristeţe”) Biografii, plini de compasiune, au pus toate aceste derapaje pe seama efortului supraomenesc de a ieși din depresia în care căzuse în urma morţii lui Cissy",
    "463": " Mai importantă pentru configurarea atmosferei e revenirea pe malul oceanului, într-o La Jolla ale cărei calităţi le recunoaște pe deplin abia acum Orășelul pare un spaţiu utopic, mai ales dacă-l comparăm cu nevroza agresivă a Los Angeles-ului Nu e greu de înţeles de ce scriitorul nu se poate sustrage tentaţiei de a-l nemuri sub numele Esmeralda El readucea acţiunea sub propriile priviri, dintr-un Los Angeles isteric și incontrolabil, mizând pe forţa artistică a reflectării inspirate de proximitatea plină de sugestii a orașului De data aceasta, nu mai e vorba de componentele sordide, abjecte ale realismului, ci de un tronson idilic până la naivitate: Locul are o climă pe cinste Trebuie să treci printr-o iarnă englezească pentru a o aprecia Arareori cald și arareori rece, orașul e construit pe o limbă de pământ înconjurată din trei părţi de Pacific, cu dealuri în spate, fără cale ferată și cu doar două drumuri de acces",
    "464": " Am încercat să-l folosesc drept fundal pentru povestirea la care încerc să scriu; am schimbat puţin topografia și numele și, procedând astfel, trebuie să accept handicapul tuturor scriitorilor englezi de romane poliţiste: nu pot să-i înfăţișez pe poliţiști ca ticăloși, pentru că sunt niște poliţiști de treabă și cei mai mulţi dintre ei îmi sunt prieteni (Chandler, 1981, pp 402-403) Ca extensie temporală, scrierea acestui ultim op acoperă cam un deceniu În intervalul cu pricina, Chandler a scris și cel mai complex dintre romanele sale, The Long Goodbye Nu e hazardată, deci, ipoteza unui critic care vedea în Playback o anexă la romanul publicat anterior Anexă e poate prea mult spus, dar pandant e, cu siguranţă Dacă romanul din 1953 reprezintă o culme a analizei nevrozei, cartea din 1958 e o scriere destinsă, aproape amuzantă Dacă se poate vorbi de o continuitate, ea trebuie căutată la nivelul stilului și al calităţii dialogului",
    "465": " Observând lentoarea intrării în subiectul propriu-zis, putem presupune că Raymond Chandler intenţiona să scrie o nouă carte de dimensiuni mari Lipsa energiei, presiunea bolii și suferinţa continuă nu l-au ajutat, însă, la finalizarea unui atare proiect Ultimele câteva capitole ale cărţii sunt, din acest motiv, supraaglomerate cu întâmplări – tocmai pentru că scriitorul s-a grăbit să adune într-un punct de convergenţă unghiurile de fugă ale naraţiunii Semnificaţia titlului trebuie căutată dincolo de limitele textului, în realitatea mai amplă a erei tehnologice în care se intrase în dinamicii ani ’50 În monografia dedicată lui Chandler, William Marling avansează ipoteza că în romanul de faţă titlul reprezintă o veritabilă „temă” El explicitează, vag metaforic și confuz parabolic, spaima sub semnul căreia trăiește Betty Mayfield, înfricoșată să vadă doi bărbaţi – propriul soţ și amantul-șantajist – murind în împrejurări similare, în urma cărora ea devine principalul suspect: Găsindu-l pe Mitchell mort în balconul ei, Betty retrăiește împrejurarea în care-l descoperise pe soţul ei, Lee: amândoi erau beţi, amândoi aveau gâtlejurile rupte",
    "466": " Era înspăimântată că nu poate să-i explice lui Marlowe ce se întâmplase Pentru ea, evenimentele erau o repetare, sau un playback, în jargonul de televiziune întrebuinţat de Chandler (Marling, 1986, p 149) Nu e singura explicaţie oferită de exegeţi E bine cunoscut obiceiul lui Chandler de a croi naraţiunea în jurul unor femei criminale De data aceasta, scenariul e spectaculos răsturnat: deși e înfăţișată de la început până aproape de final drept suspecta numărul unu în comiterea a diferite infracţiuni, Betty se dovedește victima unor circumstanţe împotriva cărora nu poate face nimic E necesară intervenţia providenţială a lui Marlowe pentru ca adevărul să fie restabilit Un adevăr asupra căruia planează, totuși, câteva semne de întrebare Comportamentul lui Betty nu e nici pe departe cel al unei inocente Ușurinţa cu care cedează bărbaţilor întâlniţi (Mitchell, Brandon și Marlowe însuși) ne-o arată capabilă de orice",
    "467": " Încearcă să-l mituiască pe Marlowe cu aerul firesc cu care iese în lume la braţul unor infractori dovediţi Nu e cu totul exclusă probabilitatea ca într-o continuare a aventurilor lui Betty să descoperim, de fapt, un dublu playback: o variantă care îi stabilesc inocenţa, urmată de alta în care toate suspiciunile la adresa ei par a fi confirmate Ambiguitatea scenariului prezentat de Chandler nu exclude cu totul nici una dintre probabilităţi În fine, pour les connaiseurs: probabil că destui dintre cei iniţiaţi în tainele legăturilor subterane între marii maeștri ai literaturii hard-boiled vor recunoaște în Playback discretele semne de amiciţie trimise în direcţia capodoperei lui Dashiell Hammett, The Maltese Falcon Paralelismele între personaje și acţiune sunt suficient de puternice pentru a nu insista asupra lor Destul să spunem că există câteva împrejurări în care Betty pare o nouă variantă a lui Brigid O’Shaughnessy: ca și femeia rapace, obsedată de îmbogăţire din cartea lui Hammett, Betty îl împinge deliberat pe Marlowe în situaţii fără ieșire",
    "468": " Pentru a risipi orice dubiu, ea rostește o replică pe care-o știm deja din repertoriul eroinei din Șoimul maltez: „Bine, sunt o mincinoasă, am fost întotdeauna o mincinoasă” Pentru a întări senzaţia de dialog intratextual, Chandler îl pune pe Marlowe să se uite în oglinda retrovizoare – ca și cum l-ar fi putut vedea în depărtare (sugestia îi aparţine lui William Marling) pe Hammett însuși Tot ce vede însă e mașina unor indivizi care se rătăciseră, neștiind că nimeriseră într-un drum înfundat O metaforă a relaţiei tulbure dintre maestru și ucenic? Receptarea critică a romanului Playback a fost pe cât de nedreaptă, pe atât de agresivă Dezamăgiţi că după un superb roman de analiză precum The Long Goodbye urmează o scriere în care aventura pură ocupă avanscena cărţii, criticii au vorbit la unison despre „eșecul”, „fadoarea”, „plictisul” pe care l-ar degaja cele nici două sute de pagini din 1958",
    "469": " Unui exeget i se pare chiar că autorul regresase la „nota romantică” a poemelor și eseurilor din vremea debutului Evident, nu voia să-i aducă un elogiu! Această observaţie m-a determinat să privesc însă romanul și dintr-o altă perspectivă Romanticii erau total dezinteresaţi de dimensiunea socială a existenţei Or, Playback pare, într-adevăr, să plaseze personajele într-un spaţiu al nepăsării faţă de diferenţele și cutumele sociale E suficient să urmărim indiferenţa protagoniștilor faţă de bani, aleatoriul circulaţiei celor cinci mii de dolari oferiţi de Betty lui Marlowe pentru a ne da seama că miza cărţii se află în altă parte Marlowe însuși, detectivul pârlit, conduce un elegant Oldsmobile, o mașină pe care cineva din categoria lui socială nu și l-ar fi putut permite niciodată Ei bine, trecând cu pensula nivelării sociale, Chandler aduce milionarii și faliţii, victimele și șantajiștii într-un spaţiu comun, perfect armonizat: aici, asasinii nu sunt cu adevărat asasini, iar poliţiștii care-i urmăresc au eleganţa și fineţea comportamentală a unor gentlemeni înnăscuţi",
    "470": " Raymond Chandler mizează, în Playback, pe forţa de seducţie a convenţiei În acest sens, ultima lui creaţie este și cea mai literară dintre scrieri Autenticitatea e asigurată de realismul descrierii și de păstrarea distanţei faţă de tentaţiile de a face deliberat literatură pe marginea unor întâmplări relatate în stilul voit alb al unui cronicar imparţial Vocea lui Chandler se simte cu atât mai mult cu cât rolul scriitorului pare a se estompa cu fiecare capitol Convenţia romanului poliţist e respectată exact în măsura în care este ignorată: asistăm, într-adevăr, la o anchetă, dar dezlegarea misterului nu pare să preocupe cu adevărat pe nimeni Playback se întinde pe conturul subţire al unei linii în care orizontul crimei și orizontul de așteptare al cititorului tind să se anuleze reciproc E greu, în cazul acestui roman, să nu faci trimiteri la cărţile anterioare ale lui Chandler",
    "471": " Playback intră în directă confruntare cu The Long Goodbye nu doar pentru că au fost scrise, practic, simultan, ci și pentru că există o complementaritate ce-l frapează pe observatorul scrierilor chandleriene Romanul din 1953 întinsese la maximum coarda pasiunilor și tensiunilor nevrotice Playback pare compus într-o stare de detentă, de „absurditate resemnată” (Hiney, 1997, p 252), de renunţare la ambiţia de a mai atinge virtuozitatea și de a stabili norma în cadrul genului Romanul își propune, deliberat, să fie parte a unei serii despre care scriitorul știe, de-acum, că e aproape încheiată Cu toate acestea, e greu de identificat în roman prezenţa notei funerare, a tonului dramatic din preajma sfârșitului Dimpotrivă, există o jubilaţie nezăgăzuită, o exuberanţă atotcuprinzătoare, vizibilă în tehnica amânării secvenţelor dramatice Trei sferturi din carte nu ni se „oferă” nici un cadavru, iar când acesta e invocat, el rămâne – ca în The Little Sister – în afara razei vizuale a cititorului",
    "472": " Impersonalizarea (undeva, cineva, dintr-un motiv oarecare, e omorât), obiectivitatea rece, detașarea calmă se insinuează într-un decor în care Marlowe pare să fi scăpat cu totul hăţurile propriului destin Nu există o motivaţie profundă a implicării sale și nici o serioasă preocupare de a da sens căutării unui vinovat despre a cărui culpă nu știe absolut nimic Detectivul plonjează într-o aventură doar pentru că zestrea lui genetică pare să-l destineze unui asemenea rol, nu pentru c-ar exista o presiune exterioară irezistibilă în această direcţie Lectura comparatistă arată că Raymond Chandler vizează relansarea carierei detectivului într-un moment când însăși ideea de literatură nu pare a-i mai spune nimic Dispăruseră și motivaţiile de natură bănească, se diminuase și energia creatoare Doar conștiinţa scriitoricească îl mai ţinea, împotriva oricărei logici, la masa de scris (fac aceste afirmaţii având în minte tribulaţiile autorului, suita de gesturi donquijotesc-ridicole prin care înţelegea să-și exprime marea durere a vieţii – pierderea preaiubitei Cissy)",
    "473": " La o primă vedere – dar și la o privire atentă –, existenţa lui Marlowe pare neschimbată Întâlnim același personaj comunicativ-morocănos, același observator hiperatent al realităţii înconjurătoare, același limbaj contondent și același infinit respect pentru ideea de bine și adevăr Nici unul din ritualurile existenţei de bărbat însingurat nu a suferit vreo metamorfoză spectaculoasă Locuiește tot singur, în aceeași casă pe care o știm din The Long Goodbye, și e la fel de inofensiv-agresiv în conversaţiile cu femeile Toate acestea până la un punct Din motive neelucidate la nivel psihologic, Marlowe renunţă să mai trateze femeile ca pe niște delicate statui, a căror simplă atingere s-ar putea solda cu fărâmiţarea lor instantanee E drept că și de data aceasta iniţiativa o au femeile – chiar dacă ele însele aparţin altei categorii decât cele întâlnite în cărţile anterioare Nici Miss Vermilyea, nici Betty Mayfield nu posedă energia demonică a personajelor din categoria Carmen Sternwood, Dolores Gonzales, Eileen Wade",
    "474": " Comparate cu suita amazoanelor din cărţile anterioare, cele două femei aproape că aparţin galeriei fiinţelor angelice Ușoara notă de ambiguitate în care plutim în legătură cu Betty se destramă dacă observăm că, de la începutul până la sfârșitul cărţii, e obligată să fugă de un urmăritor, de o obsesie, de o amintire Scenele de seducţie sunt – poate și din acest motiv – printre cele mai nereușite din roman Scrise în limbajul expirat al tradiţiei neoromantice, sugerând mai mult decât și-au propus să sugereze, sugrumând pudic referinţele la actul sexual propriu-zis, ele slăbesc tensiunea cărţii și riscă să-l transforme pe detectivul obsedat cândva de înaltele virtuţi cavalerești într-un burghez oarecare Și totuși, atrăgător, plin de farmec, jucându-și cu aplomb rolul de bărbat fatal, Marlowe nu mai pare să aibă nici un motiv de a refuza plăcerile – oricât de întâmplătoare – oferite de femeile întâlnite",
    "475": " Subzistă, însă, în aceste scene un aer de falsitate, de simplă și brutală mecanică: ele n-au nici dezinvoltura risipită în jur de un seducător de profesie, dar nici tensiunea jenată a unui adolescent ce vizitează pentru prima oară bordelul Totul se desfășoară într-o penumbră pe care Chandler a populat-o cu prea multe cuvinte și prea puţină graţie Un alt termen care se potrivește de minune ultimului roman al lui Chandler este dezinvoltura Deși e greu să găsești motive de bună dispoziţie în evenimentele narate, Marlowe nu pare să ia nimic în serios Detașat, ironic, gata să se amuze, eroul ni se înfăţișează mai degrabă drept un detectiv în vacanţă decât un servitor al justiţiei decis să rezolve în chip responsabil îndatoririle ce-i revin Abordat la o oră nepotrivită – șase și jumătate dimineaţa – de Clyde Umney, un avocat obișnuit să i se execute orbește ordinele, Marlowe pășește în această aventură cu stângul",
    "476": " Nedormit, lipsit de orice apetit existenţial, detectivul nu ezită să-și informeze potenţialul angajator: „Scuze, domnule Umney Dar nu sunt un om tânăr Sunt bătrân, obosit și plin de altceva decât cafea” Dacă luăm în considerare vârsta mărturisită în The Long Goodbye – când avea patruzeci și doi de ani –, dacă ţinem cont de mărturia din capitolul 12, unde aflăm că întâlnirea cu Linda Loring se produsese cu un an și jumătate înainte, înseamnă că Marlowe ar trebui să aibă în jur de patruzeci și patru de ani După orice standard, o vârstă de bărbat încă în floarea vârstei Misiunea pe care o are de îndeplinit detectivul în roman e cât se poate de simplă: să o aștepte pe o oarecare Eleanor King la gara din Los Angeles și s-o urmărească, indiferent unde se duce Atât și nimic mai mult Din materialul documentar trimis prin Miss Vermilyea, Marlowe află descrierea misterioasei femei: Numele: Eleanor King",
    "477": " Înălţimea: 1,63 m Părul de culoare brun-roșcat, des, ondulat natural Statură dreaptă, voce joasă, pătrunzătoare, bine îmbrăcată, dar fără exagerare Machiaj discret Nu are cicatrici vizibile Caracteristici comportamentale: obiceiul de a-și mișca ochii fără să miște capul atunci când intră într-o încăpere Își scarpină palma mâinii drepte atunci când e tensionată Stângace, dar ascunde cu abilitate acest lucru Joacă tenis în forţă, înoată și sare minunat de la trambulină, nu bea Nici o condamnare Informaţiile sunt și prea multe, și prea puţine Excesive într-o direcţie, ele omit elemente esenţiale: Femeia este sau a fost măritată? Este învinuită sau, dimpotrivă, victimă? Fuge de cineva sau caută pe cineva? Se poate broda la nesfârșit pe astfel de teme, dar ele nu ne ajută prea mult, după cum nu l-au ajutat nici pe Marlowe În aceste condiţii, singurul lucru care-i rămâne de făcut este să se lanseze în necunoscut, adulmecând personajul cu propriile simţuri",
    "478": " Urmărirea lui Eleanor King nu are nimic spectaculos Totul decurge banal și, în afara unei întâlniri cu un bărbat, detectivul nu are nimic de semnalat Operaţia pare de rutină, în ton cu dezabuzarea lui Marlowe și cu aerul de senină indiferenţă ce pare să fi copleșit totul În cele din urmă, Eleanor ajunge la un hotel din Esmeralda Urmărind-o, Marlowe reușește să obţină o cameră lipită de a femeii despre care începe să creadă că este o fugară Scena jucată de Marlowe în faţa celor doi recepţioneri ni-l înfăţișează în una dintre cel mai puţin onorabile prestaţii ale întregii sale cariere Nu mai trebuie spus că și literar textul e găunos, coborând la nivel de scheci vag comic un discurs care până atunci se menţinuse la un bun nivel estetic Chiar dacă, psihologic, lucrurile pot fi explicate (Marlowe mizează pe o complicitate amoroasă între cei doi recepţioneri), postura jalnică a detectivului care pozează în bărbat înșelat de o Messalină de provincie nu poate fi trecută cu vederea",
    "479": " Probabil că secvenţa este o reminiscenţă din vremea scenariilor hollywoodiene, când prin astfel de trucuri ieftine se rezolvau, cât ai bate din palme, situaţii care, „pe teren”, își arată întreaga dificultate Logica plauzibilului a fost încălcată cu o nepăsare ea însăși sugestivă: pentru Chandler, scrierea cărţii și-a pierdut acutul sentiment de înaltă obligaţie estetică Din privilegiat, Marlowe decade în postura unui personaj distribuit în rolul de a face legătura între diversele episoade ale unei povestiri ce nu pare să-l intereseze prea mult nici pe cel care a imaginat-o Și totuși, ca suspans, ca artă a amânării deznodământului, Playback poate fi oricând citată între exemplele strălucite Fiecare capitol iscă în cititor nu doar o vie curiozitate, ci și o anxioasă întrebare: În fond, ce se întâmplă? Unde conduc toate aceste fire dezlânate, toate aceste întâmplări care, în sine, nu par să spună nimic? În ce constă „crima” Eleanorei King (metamorfozată, între timp, în Betty Mayfield)? Influenţa romanului poliţist englezesc e, din nou, vizibilă – chiar dacă Raymond Chandler ar nega indignat o astfel de filiaţie",
    "480": " Deși la nivelul intrigii am putea fi dezamăgiţi, romanul trăiește prin remarcabila complexitate psihologică a personajelor În fond, accentul romanului Playback cade pe studiul unui caz de pierdere a lucidităţii, a spaimelor înfricoșătoare prin care trece un personaj care a trăit cândva o situaţie-limită Eleanor King fusese bănuită că și-a ucis soţul infirm, iar destinul o împinge în postura de cvasicondamnată pentru implicarea într-un eveniment întru totul asemănător celui de care fugea De data aceasta „victima” este un șantajist, playboy-ul Larry Mitchell De primordială importanţă nu e, însă, rezolvarea crimei, ci urmărirea procesului care o transformă pe femeia sigură de sine, prezentată atât de sintetic la începutul romanului, într-o fiinţă aproape paranoică, ajunsă în pragul sinuciderii Mâna maestrului se simte în jocul subtil al vinovăţiei și inocenţei Nu vom ști niciodată dacă Eleanor/ Betty și-a ucis soţul, deși bănuim că nu ea l-a „ajutat” pe Mitchell să dispară de pe balconul unde i se păruse că-l vede mort",
    "481": " De altfel, scenariul de film de la care pleacă romanul e construit tocmai pe această ambiguitate – pe faptul că Eleanor ar fi putut și să-și ucidă soţul, și să încerce să-l salveze Personajul, literar vorbind, beneficiază copios de această neclaritate Drept dovadă, Marlowe însuși decide să treacă de partea ei – din urmăritor, el devine un fel de înger păzitor, convins că femeia care se oferă și să-l plătească, și să-l seducă nu poate fi atât de vinovată cât indică probele adunate aproape cu fiecare pagină a cărţii Într-un anumit sens, Playback trebuie privit drept un roman recapitulativ El însumează multe dintre temele și subiectele existente în cărţile anterioare ale lui Chandler Povestea începe, banal, ca un caz de dispariţie Poate un caz ușor bizar, de vreme ce urmăritorii posedă coordonatele fugarei, știu locul și ora la care ea urmează să ia trenul",
    "482": " Dispariţia avusese loc mai devreme, când Eleanor plecase din Carolina de Nord, scăpată de învinuirea de a-și fi ucis soţul Acum, după cum vom afla spre sfârșitul cărţii, era urmărită de tatăl fostului soţ, atotputernicul domn King Playback reia, din acest punct de vedere, o constantă tematică a cărţilor lui Chandler: cazuri de dispariţie există și în The Big Sleep (Rusty Regan), Farewell, My Lady (Velma), The Lady in the Lake (Muriel), The Little Sister (Orrin Quest) și The Long Goodbye (Roger Wade) În fiecare dintre acele cazuri, dispariţiile anunţau, de fapt, un final tragic Un alt procedeu frecvent întâlnit în romanele lui Chandler este cel al schimbării numelui Chiar de la primele pagini ale cărţii de debut, Marlowe își ia un pseudonim, Doghouse Reilley, pentru a se amuza și pentru a o amuza pe Carmen Sternwood El va folosi diverse alte nume de împrumut, inclusiv cărţi de vizită false ori „impersonări” penibile: deși își folosește numele real, își arogă, faţă de recepţionerii hotelului din Esmeralda, o falsă identitate, cea de soţ înșelat al lui Betty Mayfield",
    "483": " Terry Lennox (în The Long Goodbye) își schimbă numele în Maioranos, Velma Valente devine Helen Grayle, iar lista se întinde peste aproape toate episoadele aventurilor lui Marlowe La fel de productivă este tema șantajului – cu menţiunea că adeseori șantajiștii sunt uciși de cei șantajaţi – ori aceea a mafiotului în personalitatea căruia supravieţuiesc urmele unui cavalerism inexplicabil, așa cum se întâmplă cu Eddie Mars în The Big Sleep și cu Clark Brandon în romanul discutat aici Ambii sunt capabili, de dragul femeii de care sunt îndrăgostiţi, de gesturi de mare generozitate Deși n-ar părea, nu se dau în lături de la acţiuni care-i pun în primejdie Fiecare dintre aceste personaje posedă resurse mult superioare rolurilor de plan secundar care i-au fost alocate Dar toate acestea rămân elemente colaterale Importantă, din perspectiva studierii personajului central al scrisului chandlerian, este evoluţia lui Marlowe Mai bine zis, involuţia lui",
    "484": " În romanele anterioare, el găsea de fiecare dată un alter ego sau măcar un dublu negativ în energia căruia să dilueze acel inexplicabil vacuum horror care-l macină încă de la apariţia, fals solară, din debutul Somnului de veci Acum, Marlowe pare eliberat de orice obsesie, lăsându-se în voia întâmplării și a aventurii, într-un soi de nepăsare veselă, punându-se la dispoziţia femeilor cu o jubilaţie cinic--inconștientă El acceptă, fără să pună vreo condiţie, postura de bărbat disponibil, aflat mai degrabă în slujba plăcerilor trupești decât în aceea a Adevărului și Justiţiei Destrămarea măștii cvasimonahale a lui Marlowe poate fi explicată prin dispariţia contrabalansului reprezentat de câţiva indivizi cu ale căror drame se identificase Obscur, chiar ilogic și inexplicabil, Marlowe a găsit de fiecare dată un partener de discuţii – faţă în faţă sau de la distanţă – care-i asigura un echilibru interior și dădea sens căutărilor sale aparent fără obiect",
    "485": " Așa s-a întâmplat cu generalul Sternwood, care i-a pus în faţă oglinda modelului cavaleresc, obsedat de onoare – un cod pe cât de vetust, pe atât de profund Chiar întâlnirea cu Moose Malloy, gigantul aparent autist din Farewell, My Lovely, îi oferă un serios motiv de meditaţie În ciuda suferinţei, a nedreptăţii, ba chiar și contrar propriilor date biografice și comportamentale, Moose trăiește la intensitatea unei iubiri absolute O asemenea devoţiune nu poate să nu inspire respect oricărui bărbat pentru care onoarea este o valoare de prim ordin Despre complicata relaţie cu Terry Lennox din The Long Goodbye am vorbit pe larg Dezabuzarea lui Marlowe poate fi privită drept un inevitabil recul provocat de dezamăgirea simţită la descoperirea celuilalt Terry, care nu mai avea nimic de-a face cu singurul individ în faţa căruia își coborâse garda Comportamentul lui Marlowe amintește de indiferenţa zâmbitoare a cuiva care tocmai a trecut printr-o mare primejdie",
    "486": " Playback ne oferă imaginea unui Marlowe aflat în recuperare, plutind deasupra realităţii și amuzându-se de dramele mărunte ale unui univers din care a dispărut orice tentaţie a metafizicului Nici unul dintre personajele romanului nu posedă suficientă energie vitală pentru a-l determina pe Marlowe să-l ia cu adevărat în serios Playback e plin de personaje secundare, monocorde, liniare, ceea ce le condamnă la o postură subalternă în raport cu standardele umane și etice ale detectivului Intrat în derivă, Marlowe dă frâu instinctelor sexuale, amintind mai mult de James Bond, personajul lui Ian Fleming, decât de vechea sa identitate Patul devine un veritabil câmp de bătălie, o anticameră a descoperirii adevărului Marlowe trebuie s-o descopere carnal pe Betty Mayfield înainte de a afla că e suspectată de moartea soţului ei Descins ca dintr-o altă lume, socrul lui Betty, Henry Cumberland, pare un spectru al răzbunării, convins că fiul său a fost ucis cu sânge rece de femeia în care vede o întrupare a Infernului: Fata care-și spune Betty Mayfield – acesta a fost numele ei de fată – a fost soţia fiului meu, Lee Cumberland",
    "487": " N-am fost niciodată de acord cu căsătoria lor A fost una din acele prostii întâmplate pe timp de război Fiul meu s-a ales în urma războiului cu gâtul frânt și era obligat să poarte un corset pentru a-și proteja coloana vertebrală Într-o seară a plecat de lângă el și l-a întărâtat în asemenea măsură, încât el nu s-a abţinut și s-a repezit spre ea Din nefericire, băuse destul de mult de când se întorsese acasă și se certaseră S-a împiedicat și a căzut peste pat Am intrat în cameră și am văzut-o încercând să-i pună corsetul la loc Dar era deja mort Deși narată cu o desăvârșită obiectivitate, scena lasă loc speculaţiilor Cumberland nu pare să omită argumentele în defavoarea fiului său, dar întrebările se ridică de la sine: și-a ucis Betty soţul sau, dimpotrivă, a încercat să-l salveze? În oricare dintre situaţii, e limpede că are circumstanţe atenuante",
    "488": " Un soţ infirm – și beţiv pe deasupra – e, statistic vorbind, mult mai înclinat să-i terorizeze pe cei din jur decât unul aflat în deplinătatea facultăţilor fizice Dacă semăna cu tatăl, răzbunătorul inflexibil, care n-a cruţat nici bani, nici eforturi fizice pentru a o urmări, de-a latul unui continent, pe femeia care, în opinia lui, era o asasină, e ușor de imaginat infernul în care fusese obligată să trăiască Betty Deși juriul alcătuit din oameni aflaţi în mod sigur sub influenţa autoritarului și bogatului domn Cumberland votase pentru vinovăţia soţiei, un judecător pe care stăpânul orașului, Cumberland, îl descrie drept „senil” a decis că femeia e nevinovată Scos din minţi de această sfidare a voinţei sale, Cumberland nu ezită nici o clipă să-și pună în practică ameninţările: I-am spus că-mi ucisese fiul și că o să am grijă să nu găsească vreun loc sau adăpost nicăieri pe pământ",
    "489": " Acesta e motivul pentru care mă aflu aici – mărturisește, în deplină ignorare a legilor statului de drept, domnul Cumberland Ca unul obișnuit să ordone și să fie ascultat orbește, nu cunoaște noţiunea de „achitare”, dacă el a hotărât altfel Observându-l, Marlowe înţelege de ce avocatul Umney s-a străduit din răsputeri să ascundă identitatea celui care-i ceruse s-o urmărească pe Eleanor King Mizând totul pe cartea plauzibilităţii, Chandler n-a insistat suficient pe articularea logică a secvenţelor Interesat de coerenţa de ansamblu, a neglijat o bună distribuire a energiei narative în interiorul episoadelor Dar scriitorul era prea experimentat, la data scrierii cărţii, pentru a gafa serios Și totuși, o anumită inconsistenţă în construirea personajelor, diluarea acţiunii, mutată dintr-un loc în altul (din Los Angeles în Esmeralda), imprecizia în conturarea tramei încurajează speculaţiile conform cărora Chandler n-ar mai fi avut energia necesară pentru un control desăvârșit al textului",
    "490": " Acestor imputări – nu lipsite de îndreptăţire – li s-ar putea răspunde că, în schimb, a mizat pe o savantă tehnică a amânării Neavând probe, Marlowe își folosește intuiţia Relaţia cu Eleanor King este, din acest motiv, ambiguă și duplicitară: nu-și face scrupule să răspundă semnalelor ei amoroase, dar în același timp nu cade în eroarea de a deveni complice la debarasarea de cadavrul pe care-l abandonase pe balcon Aparté-ul detectivului nu lasă nici o umbră de îndoială în acest sens: „M-am întrebat dacă e chiar atât de proastă încât să-și închipuie că am s-o ajut să scape de cadavru” Cei cinci mii de dolari oferiţi nu reprezintă pentru el nimic altceva decât taxa pe prostie Discutabilă este și rezolvarea dispariţiei lui Mitchell de pe balcon: avem nevoie de tot umorul pentru a accepta o soluţie în care formula deus ex machina e invocată la propriu: Brandon – despre care aflăm, în trecere, că are pasiunea pescuitului – a aranjat ca un elicopter să transporte cadavrul în mijlocul oceanului pentru a-i da drumul în valuri! Inspiraţia lui Chandler, chiar în varianta cea mai neagră, nu a produs niciodată un scenariu mai pueril",
    "491": " Deznodământul e spectaculos, într-adevăr, dar e genul de inventivitate care-i strepezește cititorului dinţii! Nu e singura ignorare a principiilor de care romancierul se face vinovat în această carte În addenda la Casual Notes on the Mystery Novel, scris în 1949, Chandler dăltuiește în piatră o cerinţă pe care, în ultima sa scriere, o încalcă de mai multe ori: Întâmplările amoroase slăbesc întotdeauna romanul poliţist pentru că introduc un tip de suspans care intră în contradicţie cu eforturile detectivului de a rezolva problema În nouă cazuri din zece, sunt eliminaţi în felul acesta cel puţin doi suspecţi folositori Singura întâmplare amoroasă eficientă este aceea care-i provoacă detectivului o suferinţă personală – una pe care o resimţi, totodată, instinctiv, drept un episod fără importanţă După care urmează lovitura de teatru: Un detectiv cu adevărat bun nu se însoară niciodată (Chandler, 1977, p 70) Am putea replica un singur lucru: în Playback nu e vorba de iubire, ci de un act mecanic, performat fără nici un fel de implicare efectivă",
    "492": " Partidele de sex cu Miss Vermilyea și Betty Mitchell au ceva din lipsa de graţie a unui one-night stand, a cărui amintire se risipește odată cu ivirea zorilor În felul în care se ajunge la actul ca atare, cititorul e încurajat să creadă în vinovăţia lui Betty, nu în inocenţa ei O femeie care se știe apărată de adevăr nu-și pune la mezat trupul cu ușurinţa cu care o face suspecta numărul unu a romanului În cele din urmă, modalitatea aleasă de Chandler pentru a ilustra „modernitatea” lui Marlowe e pe cât de lipsită de subtilitate, pe atât de șocantă: fără dorinţă, fără substanţă, fără consecinţă, introducerea scenelor „fierbinţi” arată în ce măsură chiar un autor extrem de atent la plauzibilitate cade în capcana unei imagini nutrite exclusiv din frustrare și resentiment Formal vorbind, Playback este alcătuit din două părţi distincte Prima ni se înfăţișează drept un studiu al moravurilor epocii, într-un survol grăbit al unui segment din California provincială",
    "493": " Acest spaţiu diferă fundamental de zona metropolitană, dominată de nevroza colosului urban scufundat în propria-i violenţă și propriile isterii În Esmeralda, lumea are timp, iar timpul a știut să dăltuiască un alt fel de oameni: recepţioneri de hotel sentimentali, poliţiști calmi, gata să colaboreze cu detectivul particular, până și gangsteri în care pulsează generozitatea și instinctul cavaleresc Marlowe se simte atras de acest spaţiu ca de un magnet, revine în Esmeralda, deși, cum spune în capitolul 14, „de-acum nu mai era cazul meu” Naive din punctul de vedere al motivaţiei psihologice, astfel de noduri narative trimit spre zona implicării trans-logice, sugerând existenţa unei forţe metafizice care-l determină pe detectiv să acţioneze împotriva propriei voinţe, a instinctului de conservare și chiar a bunului-simţ Revenirea în Esmeralda îi oferă lui Raymond Chandler prilejul să plaseze încă una din bine cunoscutele sale meditaţii Mizând pe această carte, romancierul încearcă să dea armătură logică unor acţiuni care, altminteri, ar fi putut lăsa impresia improvizaţiei și arbitrarului: De obicei, un detectiv particular se alege cu un client care, pentru bani puţini, vrea multe informaţii",
    "494": " Informaţii pe care le obţii sau nu, în funcţie de împrejurări La fel și cu onorariul Se întâmplă uneori să obţii informaţia și încă multe alte lucruri, inclusiv o poveste despre un cadavru pe un balcon care, atunci când mergi să verifici, nu mai e acolo Bunul-simţ îţi spune să mergi acasă și să uiţi totul, inclusiv de bani Bunul-simţ vorbește întotdeauna prea târziu Bunul-simţ e un ins care-ţi spune că trebuia să-ţi verifici frânele săptămâna trecută, înainte de a fi izbit o mașină săptămâna asta Bunul-simţ e sfertul de dolar de lunea dimineaţa, cu care ai fi putut câștiga meciul dacă ai fi fost în echipă Bunul-simţ e omuleţul în costum cenușiu care nu greșește niciodată la adunare Dar e vorba întotdeauna de banii altcuiva Al doilea plan al cărţii, acoperind un spaţiu restrâns (e vorba, practic, de ultimele două capitole), ne readuce în lumea romanului detectivistic",
    "495": " Rotunjit spectaculos, adunând în același plan episoade disparate, întâmplări și personaje ce păreau să aparţină unor universuri distincte, Chandler propune o soluţie care l-ar fi satisfăcut pe oricare dintre maeștrii povestirii poliţiste britanice În același timp, scriitorul stabilește cu cititorul său constant o sumă de dialoguri intratextuale, dintre care – enigmatic și spectaculos – e jocul celor cinci mii de dolari primiţi de Marlowe de la Betty Mayfield Este aceeași sumă pe care i-o oferise, în romanul anterior, Terry Lennox Și de data aceasta, detectivul înapoiază banii, delimitându-se nu doar de întâmplările prin care trecuse, dar și de personajele care le-au făcut posibile Acum, Marlowe nu mai rostește cuvintele deja cunoscute din romanele anterioare, când ne spune că n-avea să-i mai întâlnească niciodată nici pe Mona Mars și nici pe Terry Lennox, cele două personaje care au reușit să ni-l arate în întreaga lui fragilitate și precaritate emoţională",
    "496": " La mijloc, ca un ax pe care se rotesc cele două planuri narative menţionate, Chandler a plasat un capitol cu totul derutant pentru cititorul nefamiliarizat cu tehnicile sale romanești Astfel de capitole sunt frecvent inserate în aproape fiecare carte, dar, de data aceasta, autorul nu mai face efortul de a ne ascunde că prin glasul lui Henry Clarendon IV, bătrânul infirm care-și petrece timpul în Camera de Sticlă, vorbește el însuși (Auto)portretul din capitolul 17 (de altfel, cel mai lung al romanului) nu lasă nici un dubiu asupra intenţiilor autorului Henry Clarendon devine un fel de „detectiv asociat”, gata să-i furnizeze lui Marlowe piesele lipsă din jocul de puzzle la care se raportează cu un amestec atipic de fascinaţie și amuzament Portretul bătrânului aristocrat-intelectual trebuie citit drept ceea ce este: o omenească, prea omenească încercare de autodescriere, pe care romancierul și-o permite într-un moment când e sigur că până la căderea finală a cortinei nu mai poate fi mult: Bătrânul din scaunul scund ridicase o mână înmănușată pe deasupra curburii bastonului, îndoindu-și un deget înspre mine",
    "497": " Mi-am îndreptat un deget spre piept și l-am privit întrebător A încuviinţat din cap, așa că m-am îndreptat spre el Era bătrân, într-adevăr, dar nici pe departe șubred Părul îi era despărţit atent de o cărare, avea nasul lung, ascuţit și plin de vinișoare, ochii albastru-pal erau încă ageri, dar cu pleoapele căzute obosit peste ei Într-una din urechi avea un buton de plastic de la aparatul auditiv, roz-cenușiu ca și urechile Mănușile de piele aveau manșetele răsucite Deasupra pantofilor negri lucioși avea un acoperământ cenușiu Informaţiile pe care bătrânul i le furnizează lui Marlowe – Clarendon avea talentul de a citi pe buzele oamenilor – se dovedesc decisive pentru transformarea jocului de-a detectivul într-o veritabilă căutare a adevărului Deși inabilă ca procedeu literar, introducerea datelor despre Larry Mitchell oferă prilejul ideal al relansării unei anchete care începuse – cu toate eforturile lui Marlowe – să treneze",
    "498": " Dacă aș fi avut puterea, aș fi încheiat romanul odată cu capitolul 27 Lamentabila discuţie telefonică din ultima secvenţă a cărţii, între Marlowe și Linda Loring, riscă să ruineze imaginea aureolată de singurătate a detectivului capabil să înfrunte nesfârșitul mister existenţial pus în funcţiune de forţele răului Sau poate, în ceasul ultim, Chandler a vrut, asemenea faraonilor din vechime, să ia cu sine în mormânt tot ce i-a aparţinut? „Un detectiv cu adevărat bun nu se însoară niciodată”, afirmase cu câţiva ani înainte scriitorul Să înţelegem de aici că Philip Marlowe nu a fost un detectiv suficient de bun? Se prea poate Dar el e cu siguranţă unul dintre acele personaje în care palpită tensiunea, frustrarea, orgoliul, disperarea, singurătatea, nevroza și tragedia unei lumi întregi – de atunci, de acum și, dacă se pot face previziuni în spaţiul din ce în ce mai rarefiat al literaturii, câtă vreme vom mai crede în valorile demodate ale onoarei, binelui, frumosului și adevărului",
    "499": " \n\nIVtc \"IV\" Viaţa după Chandlertc \"Viaþa dupã Chandler\" \nAm simţit nevoia, pentru a rotunji parcursul aventurilor detectivistico-metafizice ale lui Philip Marlowe, să prezint două cărţi-satelit ale operei lui Raymond Chandler E vorba de continuările scrise în împrejurări pe care am să le evoc mai jos Prima dintre ele, apărută în 1988, era gândită ca un omagiu adresat marelui maestru al romanului poliţist american cu ocazia centenarului nașterii Cele patru capitole ale proiectatului roman The Poodle Springs Story au constituit un veritabil pariu pentru un scriitor – Robert B Parker – care, începând cu anii ’70, duce mai departe, cu enorm succes, flacăra „chandlerismului” A doua este, pur și simplu, o încercare a aceluiași autor de a imagina o continuare a aventurilor și personajelor din The Big Sleep, roman care a inaugurat o strălucită formulă a prozei hard-boiled, revoluţionând tehnicile, subiectele și – dacă nu e un cuvânt prea pretenţios – filozofia romanului poliţist",
    "500": " Însăși existenţa acestor cărţi arată că posteritatea lui Raymond Chandler e cât se poate de vie Am dorit, zăbovind în universul chandlerian, fie el și unul postum, să amân cât mai mult despărţirea de un scriitor și un personaj care mi-au marcat profund parcursul existenţial \n\nFinal cu adrenalinătc \"Final cu adrenalinã\" Ca într-un spectacol dramatic regizat până în cele mai mici detalii, „ultimul Chandler” avea să rămână neîncheiat Cele patru capitole compuse în 1958 duc mai departe un gând care exista în mintea autorului de câteva luni, încă din luna februarie a anului, când îi scrie lui Maurice Guinness (vărul Helgăi Greene, autor de literatură poliţistă): Am terminat, în fine, cartea șPlaybackţ și, în mare parte datorită ţie, l-am lăsat pe Marlowe în situaţia în care s-ar putea însura Sper că am ales femeia potrivită Îmi pare, din punctul de vedere al scriitorului, că dacă s-ar însura cu o fată care e doar drăguţă, n-ar fi mare lucru",
    "501": " Dar dacă s-ar însura cu o femeie ale cărei idei privitoare la felul de a trăi sunt total potrivnice ideilor lui, chiar dacă în budoar, să spunem, se întâlnesc pe poziţii egale și satisfăcătoare, tot ar exista o bătălie a personalităţilor și a ideilor de viaţă Plănuiesc Palm Springs-ul drept fundal al viitoarei povestiri cu Marlowe Îi spun Poodle Springs, pentru că fiecare a treia creatură elegantă pe care o întâlnești are cel puţin un pudel Am casa în care Linda Loring s-ar putea hotărî să locuiască (Chandler, 1977, pp 247-248) Noutatea acestui ultim Chandler o constituie modificarea fundamentală de destin a detectivului Ajuns la o vârstă la care bătrâneţea nu mai este o metaforă – de altfel, Marlowe nu obosește să sublinieze cât de obosit și de bătrân se simte –, el trebuia să-și pregătească ieșirea din scenă Din acest punct de vedere, Chandler rămăsese credincios afirmaţiei deja citate, conform căreia „un detectiv cu adevărat bun nu se însoară niciodată”",
    "502": " După încheierea romanului Playback, el nu avea decât o alternativă: fie să-l însoare pe Marlowe, fie să înceteze să mai scrie despre el Ideea de a ne oferi o imagine profund modificată a acestuia fie ar fi deschis, la rândul ei, cărarea parodiei, fie ar fi urmat drumul înfundat al grotescului Și totuși, Chandler perseverează Credincios logicii enunţate, romanul la care a scris în ultimele luni ale vieţii ni-l înfăţișează pe Marlowe însurat, absorbit în lumea fad-strălucitoare a miliardarilor, devenit un fel de anexă scufundată în bani a unei soţii pe care o vedem, încă de la primele pagini, prizoniera a două constante activităţi: băutura și sexul Marlowe însuși, după o viaţă în care abstinenţa sexuală a fost mai degrabă regula (modificarea de comportament este vizibilă doar în Playback), ni se înfăţișează drept un atlet al performanţelor de dormitor și un consumator impenitent de alcooluri tari pe marginea piscinei",
    "503": " E limpede că romanul începea fals, promitea să fie grosolan și urma să sfârșească prin a-și înstrăina admiratorii Modelul James Bond devenea, însă, tot mai irezistibil, fiind pe cale să acapareze imaginaţia cititorilor din anii ’50 Acest lucru devenise vizibil încă pe când Chandler scria Playback Sub presiunea noului idol, dar și a prieteniei care îl leagă, în acest interval, de creatorul lui Bond, Ian Fleming, Chandler ne oferă un Marlowe profund schimbat, pregătit să mizeze pe calităţile fizice în defavoarea „celulelor cenușii” Dotat cu o identitate nou-nouţă, detectivul renunţă la pedanteria comportamentală anterioară, substituită de o masivă deversare de adrenalină Capitolul al treilea indică, dincolo de orice tăgadă, direcţia în care avea să se dezvolte romanul Invitat de un oarecare domn Lipshultz de la Agony Club (Chandler continuă lista numelor sugestive din cărţile anterioare, de la Idle Valley, Rancho Descansado, Stillwood Heights, Hotel de Poniente, până la acest Agony Club în care nu",
    "504": " agonizează, de fapt, decât propriul manager!), Marlowe preferă confruntarea fizică directă, intrând cu mașina de lux pe care o conduce în automobilul presupușilor agresori: Unul dintre băieţi, cel înalt, se deplasă prin spate în jurul Fleetwoodului și întinse mâna spre ușa din dreapta Dacă era să se întâmple, acum era momentul Am apăsat pe accelerator până la refuz O mașină ieftină s-ar fi înţepenit, dar nu Fleetwoodul A ţâșnit înainte și l-a dat pe vlăjganul înalt peste cap M-am izbit cu toată forţa în spatele Roadmasterului S-ar putea să fi rămas una-două zgârieturi mici pe botul mașinii Pe când mă ciocneam, am deschis cu un gest violent torpedoul mașinii și am înșfăcat pistolul de calibru 38 pe care-l dusesem în Mexico, nu c-aș fi avut nevoie de el O astfel de scenă n-ar fi fost imaginabilă în nici una din scrierile anterioare",
    "505": " Violenţa lui Marlowe era una pur defensivă, reacţie – de regulă întârziată – la o agresiune fizică injustă De data aceasta, Marlowe răspunde disproporţionat, asociindu-și forţa mecanică a automobilului, transformându-se în agresor E limpede: omul pe care-l descoperim la începutul romanului Poodle Springs nu prea mai are multe lucruri în comun cu idealistul, melancolicul, retractilul slujitor al Adevărului Brusc energizat, el împrumută nu doar comportamentul, ci și vocabularul eroilor unidimensionali iviţi din criza de conștiinţă și frustrările marelui cataclism beligerant al anilor ’40 Dacă premisele romanului ar fi fost duse la ultimele consecinţe, probabil că Poodle Springs s-ar fi încheiat odată cu moartea detectivului, înecat, plin de alcool, în piscina vilei puse la dispoziţie de consoarta multimilionară, dacă nu împușcat, hăcuit sau sfârtecat de o explozie Destinul lui Marlowe a fost însă diferit Timp de câţiva ani, paginile de început ale cărţii ce ar fi trebuit să se numească The Poodle Springs Story au zăcut în arhiva scriitorului, ieșind la lumină în 1962, în volumul editat de Dorothy Gardiner și Katherine Sorley Walker, Raymond Chandler Speaking",
    "506": " (Această carte reprezintă, de altfel, o excepţională introducere în opera scriitorului Organizată tematic, ea permite, prin intermediul unor pagini confesive sau de reflecţie, accesul rapid în universul creaţiei chandleriene În plus, volumul reunește pentru prima dată câteva din textele inedite, între care povestirea „A Couple of Writers”, meditaţiile despre arta romanului poliţist, „Casual Notes on the Mystery Novel”, și „Notes on Famous Crimes”, precum și capitolele deja evocate din The Poodle Springs Story Li se alătură cele două articole scrise pentru The Atlantic Monthly, „Writers in Hollywood” și „Ten Per Cent of Your Life”, ce permit înţelegerea viziunii lui Raymond Chandler asupra vieţii și a scrisului Absolut admirabile sunt fragmentele din corespondeţa sa referitoare la actul creaţiei) Existenţa cărţii Poodle Springs, așa cum o știm astăzi, sub dubla semnătură „Raymond Chandler and Robert B Parker”, este rezultatul deciziei executorilor testamentari de a relansa, în 1988, cariera romancierului cu ocazia centenarului nașterii sale",
    "507": " Alegerea lui Robert B Parker avea să fie destul de simplă Revendicându-se de la școala hard-boiled, romancierul înţelegea – așa cum avea să se întâmple și atunci când i se va cere să scrie o continuare la Somnul de veci, la care ne vom referi în secvenţele următoare – să coboare în interstiţiile unei lumi pe care, de altfel, o studiase foarte bine Parker nu era nici pe departe un necunoscut Dimpotrivă, fiecare dintre cărţile sale, publicate începând cu 1973, se vânduse de zeci de ori mai bine decât toate romanele lui Chandler la un loc Și asta nu era totul: Parker trecea drept unul dintre urmașii (vocile răutăcioase erau chiar mai radicale: imitatorii) lui Chandler Personajul central al cărţilor sale, Spenser, se înscrie, chiar pentru un cititor superficial, în directa descendenţă a lui Philip Marlowe Schimbând ce e de schimbat – Los Angeles-ul nevrotic al lui Chandler devine, în anchetele lui Spenser, un Boston plin de capcane și primejdii –, tonul, temele și obsesiile cărţilor îl plasează în aceeași familie de scriitori",
    "508": " Robert B Parker nu se afla la prima explorare a spaţiului creativ al idolului său În 1971 a susţinut un doctorat la Boston University, cu o teză dedicată celor trei mari reprezentanţi americani ai genului hard-boiled, Dashiell Hammett, Raymond Chandler și Ross Macdonald Mai mult, a făcut o respectabilă carieră universitară, ajungând în poziţia de profesor plin la Northeastern University Ideea de a se situa pe picior de egalitate – inclusiv din punct de vedere financiar! – cu idolul său nu putea să-l fi lăsat indiferent Chiar dacă ar fi rămas o simplă ciudăţenie, demersul merita dus la capăt Parker devenea, în felul acesta, urmașul oficial al lui Chandler Și asta într-un moment când destinul vechiului maestru părea să reintre într-o perioadă fastă Ecranizările în serie, republicarea la o editură de mare prestigiu (Random House) a tuturor romanelor lui Chandler, ba chiar și adunarea în volume a povestirilor din perioada pulp fuseseră dublate de tratamentul critic extrem de favorabil",
    "509": " O veritabilă vânătoare de „inedite” are loc în deceniul al optulea, soldată cu publicarea unor volume precum The Notebooks of Raymond Chandler and English Summer, în 1976, și apariţia, în același an, a primei biografii a scriitorului (The Life of Raymond Chandler de Frank MacShane) În mod paradoxal, cele mai slabe pagini ale cărţii discutate aici sunt cele datorate lui Chandler însuși Nu e nevoie de o analiză stilistică minuţioasă pentru a percepe disonanţele, stângăciile, dialogurile artificiale și evidentul trac pe care-l încerca autorul Plasându-și eroul într-un context care nu avea cum să nu-l mutileze, Chandler face o nereușită echilibristică între premisele total nefericite ale cărţii și comportamentul indus de aceste premise Conversţia dintre Marlowe și Linda Loring este stridentă, artificială până în cele mai mărunte detalii Abia căsătoriţi, ei vorbesc deja despre divorţ Marlowe e, pe de o parte, stânjenit că trebuie să locuiască într-o casă cu piscină, iar pe de altă parte, nu ezită să-l numească pe servitorul Augustino, cu superioritatea ciocoiului, „Tino”",
    "510": " Întregul demers al lui Chandler e, de altfel, psihanalizabil Scriitorul a fost împins într-o situaţie fără ieșire de felul în care se încheiase Playback, dar și de propriile obsesii maritale Sunt bine cunoscute planurile din ultimii doi ani de viaţă de a se căsători Rând pe rând, Natasha Spender, Jean Fracasse și Helga Greene devin subiectul unor asedii amoroase pe cât de pline de energie, pe atât de ridicole Ceva din nervozitatea și inferioritatea morală a scriitorului veșnic refuzat se va fi transmis și personajului Simţul artistic a funcţionat la Raymond Chandler chiar și în cele mai disperate momente Își dă foarte repede seama că se afla pe un drum greșit și decide să se oprească Scrisoarea către același Maurice Guinness reprezintă, de fapt, răspunsul corect adresat erorii în care căzuse copilărește Scrisoarea datează din 21 februarie 1959 și e greu să nu vezi în ea o impresionantă mărturie testamentară: La drept vorbind, un ins de factura lui Marlowe n-ar trebui să se însoare, pentru că este un om singuratic, un om sărac, un om primejdios și totuși plin de compasiune, iar nici una din aceste însușiri nu merge cu căsnicia",
    "511": " Cred că va avea întotdeauna un birou mizerabil, o casă pustie, câteva aventuri cu femeile, dar nici o legătură constantă Cred că va fi mereu trezit la ore nepotrivite de persoane nepotrivite pentru a face anumite lucruri nepotrivite Mi se pare că asta înseamnă destin – poate nu cel mai bun destin din lume, dar este al lui Nu-l va învinge nimeni niciodată, pentru că e, prin natura lui, de neînvins Nimeni n-o să-l facă bogat, pentru că e destinat să fie sărac Îmi dau seama că el nici n-ar vrea ca lucrurile să stea altfel, așa încât simt că ideea ta că ar trebui să se însoare, chiar cu o fată de treabă, nu i se potrivește deloc Îl văd mereu pe o stradă pustie, în încăperi pustii, derutat, dar niciodată învins cu adevărat (Chandler, 1981, p 483) O lună mai târziu, la 26 martie 1959, avea să moară în spitalul din La Jolla",
    "512": " L-au condus pe ultimul drum șaptesprezece oameni Legatarii testamentari n-au înţeles să-i respecte la literă voinţa Succesul cinematografic, prestigiul academic și interesul public din anii ’70-’80 au contat mai mult decât decizia scriitorului Tentaţia unui aggiornamento într-un moment în care paradigma literară era în curs de schimbare constituia, în sine, un pariu Cum aveau să reziste singurătatea, cinismul, brutalitatea, romantismul și, de ce nu, neliniștea metafizică a unui personaj produs de cu totul altă lume și civilizaţie decât isteria postmodernistă a deceniului nouă al veacului trecut? Mai reprezentau acestea repere în tumultul existenţei tot mai politizate a planetei ameninţate de fatale confruntări între superputeri și subcivilizaţii? Firește că nu acestea erau întrebările din mintea moștenitorilor lui Chandler Și – n-avem vreun motiv să credem – nici neliniștile lui Robert B Parker, un scriitor de constant succes, inteligent, cultivat, dar deloc obsedat de marile probleme ale lumii",
    "513": " Parker era un admirator al stilului literar al lui Chandler – și cam atât Pe de altă parte, este exagerat să punem în evidenţă doar aspectul mercantil al demersului, fără să remarcăm performanţa creatoare Or, din acest ultim punct de vedere, Poodle Springs reprezintă o victorie Robert B Parker a beneficiat de o libertate mult mai mare de acţiune decât am crede la lectura superficială a celor patru capitole rămase de la Chandler În fond, cu o anumită abilitate, lucrurile puteau fi conduse în orice direcţie Uvertura cărţii e suficient de generoasă și angajamentul convenabil de vag pentru a îngădui orice fel de continuare Ce aflăm, de fapt, în aceste prime patru capitole? Că Marlowe se simte inconfortabil în vila închiriată de Linda, că între cei doi soţi există o tensiune născută din enorma distanţă socială care-i desparte, că Marlowe încearcă să-și ascundă complexele de inferioritate printr-un limbaj la marginea grobianismului, că brutalitatea, probabil naturală, a personajului se traduce în comportamentul involuntar superior, dar cu atât mai stânjenitor, cu servitorul (căruia îi atrage, înţepat, atenţia că „Doamna Marlowe nu e madam",
    "514": " E doamna Marlowe”) Mai aflăm, în fine, că Marlowe nu are de gând să rămână prizonierul coliviei de aur unde l-a încuiat Linda, că intenţionează să-și continue meseria de detectiv particular, că-și apără proverbiala independenţă, riscând chiar să fie împușcat de oamenii lui Manny Lipshultz, și că, în general, e prea năzuros pentru a cuceri simpatia cititorului așa cum o făcea în cărţile anterioare Este ceva completamente fals și lipsit de realism în felul în care un sărăntoc ce și-a petrecut întreaga existenţă la marginea societăţii e propulsat, miraculos, în lumea milionarilor – fără a face nici cel mai mic efort și fără a poseda calităţile obișnuite ale parvenitului Înălţat pe un soclu de artificialitate și conformism, Marlowe – ăsta e adevărul! – ne cam plictisește Robert B Parker a intuit această primejdie și prima sa grijă a fost să-l ţină pe detectiv cât mai departe de vila închiriată de Linda Loring și chiar de Linda însăși",
    "515": " În cursul anchetei, Marlowe va petrece mai multe nopţi la Los Angeles, va uita să comunice cu soţia și, în general, își va păstra comportamentul de holtei Era o fatalitate ca aceste episoade să ducă la ruptura între cei doi soţi De comun acord, ei decid să se despartă Marlowe își reia vechiul birou din Cahuenga Building, își închiriază un apartament mobilat pe strada Ivar, într-o locuinţă „construită în jurul unei curţi pe vremea când la Hollywood se găseau mai multe staruri de cinema decât curve” Acestea sunt, de altfel, paginile cele mai bune ale cărţii, în care Parker nu are decât să preia și să amplifice admirabilele scene descriptive – în care singurătatea în care trăiește detectivul devine materială și suferinţa organică – din cărţile lui Chandler: Biroul, cele două dulapuri pentru clasoare, vechiul calendar rămăseseră toate, iar sala de așteptare era tot goală",
    "516": " Două muște moarte zăceau pe podea de partea ușii pe care încă scria Philip Marlowe, Birou de cercetări Am pus o sticlă proaspătă de burbon în sertarul de jos, am clătit două pahare în chiuveta din colţ și eram gata de afaceri Numai că nu era nici o afacere Un văr al muștelor moarte din sala de așteptare bâzâia muribund în direcţia ferestrei din spatele biroului meu Mi-am pus picioarele pe birou Musca se opri din bâzâit și privi la spaţiul transparent, impenetrabil, din faţa ei Își șterse faţa cu piciorușele din faţă, apoi bâzâi din nou, dar nu era cine știe ce vlagă în bâzâit Era o bătălie pierdută Se burzului vreun minut la geam, apoi se așeză din nou pe pervaz și stătu cu picioarele depărtate M-am ridicat și am deschis cu grijă fereastra Musca rămase o vreme nemișcată, apoi bâzâi din nou și se înălţă leneș, ieșind pe fereastră în fumul traficului, la trei etaje deasupra bulevardului Hollywood",
    "517": " Apoi dispăru Am închis geamul și m-am așezat la loc N-a venit nimeni, n-a sunat nimeni Nu-i păsa nimănui dacă am ciumă sau dacă am plecat la Paris Scena nu e doar o simplă parodie a faimosului început al romanului The Little Sister E un après menit să redefinească, prin contrast, universul falsei bogăţii în care Marlowe se complăcuse după însurătoare De data aceasta, musca nu e omorâtă, așa cum se întâmplase în romanul din 1949 Mânat de o similară dorinţă de libertate, Marlowe o eliberează, așa cum el însuși reușise să scape din lesa aurită în care-l ţinuse pasiunea pentru bogata lui soţie Prins într-un vârtej de contradicţii, el va trebui să aleagă: demnitatea asigurată de practicarea meseriei sau acceptarea înfrângerii, reprezentată de viaţa fără griji, în căldura deșertului californian domolită de albastrul de cristal al apei din piscină Robert B",
    "518": " Parker a simţit potenţialul dramatic al acestei situaţii și l-a exploatat cu multă abilitate El salvează, în felul acesta, chiar debutul jenant al romanului, care era cât pe ce să transforme în caricatură o ieșire din scenă ce s-ar fi cuvenit să fie memorabilă Dincolo de aceste consideraţii, produsul literar oferit în anul 1989 de editura GP Putnam’s Sons, sub dubla semnătură Chandler/Parker, nu e nici pe departe un eșec Preluând personajele, sugestiile și tensiunea existentă în acele prime și neconsistente pagini, Parker reușește să construiască o intrigă demnă de oricare dintre romanele chandleriene Fără a ieși deloc din modelul și universul maestrului, ucenicul reușește să construiască o tramă viabilă, în care întâlnim nu doar obsesiile lui Chandler, ci și o identică formulă a rezolvării conflictului: undeva între complicitatea cu vinovaţii și cruzimea unei pedepse ce seamănă mai degrabă a fatum decât a justiţie umană",
    "519": " Odată depășite ambarasantele capitole introductive, acţiunea demarează în forţă: Marlowe acceptă să lucreze pentru Lipshultz (figură de gangster stilat, din aceeași familie cu Eddie Mars și Clark Brandon), condiţionând preluarea cazului de simpla găsire a lui Les Valentine Acesta, un jucător înrăit, scrisese o poliţă în valoare de o sută de mii de dolari, iar apoi dispăruse Lipshultz e disperat pentru că lipsa banilor fusese observată de patronul clubului, care-i dăduse un ultimatum pentru a acoperi pierderea Cazul pare simplu, chiar banal, dar iţele se încurcă: Les Valentine se dovedește a fi chiar ginerele milionarului Blackstone, iar soţia acestuia, Muffy, este o veche prietenă a Lindei Loring-Marlowe Cercul devine de-a dreptul vicios când Marlowe află că Les Valentine – care, pentru Muffy Blackstone, e un artist fotograf de mare clasă – are o altă soţie și că, sub numele de Larry Victor, duce o perfectă viaţă dublă",
    "520": " Vulnerabil, sensibilizat de propria dramă conjugală, Marlowe decide să-i dea o mână de ajutor lui Les/Larry, în clipa când surprinde tandreţea ce-l leagă de inocenta Angel, care-l iubește cu o imensă devoţiune Lucrurile virează din dramatic spre tragic atunci când Marlowe descoperă în biroul lui Larry Victor cadavrul unei femei împușcate Printr-o pură întâmplare, detectivul fusese martorul confruntării violente între fotograf și femeia cu pricina, Lola, care încercase să-l șantajeze Obiectul șantajului era o fotografie a lui Muriel (Muffy) Blackstone, făcută cu câţiva ani în urmă, pe când aceasta ducea o viaţă dezordonată în care băutura, drogurile și bărbaţii agăţaţi la întâmplare erau la ordinea zilei Complexată de puternicul ei tată, protector și autoritar în același timp, Muffy se îndrăgostește de fotograful care a știut să-i dea sentimentul propriei identităţi și importanţe Când simte că relaţia cu Les e primejduită, ea nu ezită să-i ucidă pe cei care-i stau – cu adevărat sau doar în imaginaţia ei – în cale",
    "521": " O ucide mai întâi pe Lola, pe care o atrage în biroul lui Larry, obţine fotografia și, totodată, sustrage și celelalte fotografii aflate în dulapuri Aceeași motivaţie – spaima că mariajul îi va fi distrus – funcţionează și în cazul eliminării lui Lipshultz, care dăduse ordin ca Les Valentine să fie prins cu orice preţ Finalul pare împrumutat dintr-o tragedie greacă: fiica își ucide tatăl, iar Eddie Garcia, omul de încredere al milionarului, o ucide imediat pe ea Marlowe e, din nou, martorul unei judecăţi de natură transcendentală, în care destinul decis de voinţa superioară se dovedește mai puternic decât cel al oamenilor Istoria e fără morală, fără consecinţă și fără speranţă Marlowe, abătut și cufundat în propria dramă, nu înţelege cum un personaj infect, total lipsit de caracter, egocentric și respingător poate fi iubit cu o asemenea pasiune de două femei provenind din două lumi diametral opuse și posesoare ale unor caractere total diferite",
    "522": " E posibil ca, din dificultatea de a găsi un răspuns convenabil la această șaradă, Marlowe să nu vadă altă soluţie decât reîntoarcerea la Linda O va face, dar de pe alte poziţii: probabilul lor divorţ va însemna regăsirea în termenii stabiliţi de Marlowe Vor continua să se iubească peste lumi, dincolo de resentimentele și tensiunile create de diferenţele de clasă socială Fuseserăm preveniţi de câteva ori că Marlowe este un „romantic” Nu avem, așadar, de ce să protestăm că romanul se încheie în cea mai convenţional-romantică formulă: cei doi protagoniști își promit să se iubească „pentru totdeauna” – și n-avem nici un motiv să credem că vreo altă continuare a cărţii va desface această iluzie pe care Chandler n-a suportat s-o vadă împlinită \n\nParadisul negrutc \"Paradisul negru\" Când Helga Greene, încurajată de experienţa încheierii cu succes a cărţii neterminate a lui Chandler, The Poodle Springs Story, i-a propus lui Robert B",
    "523": " Parker să scrie o urmare la romanul Somnul de veci, totul părea o aiureală Cum să continui un roman care se încheiase perfect rotund, cu o memorabilă meditaţie despre destin și moarte? Enigma fusese rezolvată, asasinii pedepsiţi, iar singura femeie pe care detectivul Marlowe ar fi dorit s-o revadă – Mona Mars – plecase pentru totdeauna Chiar așa spun ultimele rânduri ale cărţii: Toate astea m-au făcut să mă gândesc la Perucă Argintie, pe care n-am mai văzut-o niciodată Cum să „deschizi”, așadar, un roman cu un sfârșit perfect închis?! Ne aflam în cu totul altă paradigmă decât aceea ilustrată de Poodle Springs: acolo se punea doar problema – mai mult sau mai puţin legitimă – a ducerii la bun sfârșit a ceea ce fusese deja început de maestru Aici, dimpotrivă, era vorba de destrămarea unei construcţii pe care autorul o încheiase definitiv În acest context, ideea de a-l transforma într-un ghost writer al lui Raymond Chandler era garantat lucrativă, dar și suficient de morbidă: nicicând sensul acestui termen n-a avut o acoperire mai deplină",
    "524": " Procedeul urma, de altfel, un exemplu spectaculos Anii ’80 propun o pleiadă de experimente de acest tip legate de personajul James Bond 007 al lui Ian Fleming, plimbat prin zeci și zeci de cărţi scrise de autori dintre cei mai diverși: John Gardner, Doug Moench, Paul Gulacy etc Ba chiar, după modelul Indiana Jones, s-au scris cărţi despre „Bond în tinereţe” (Charlie Higson) (Nu e cazul să aduc în discuţie și scriitori de altă factură, dar o scurtă listă ar putea funcţiona pe post de alibi pentru demersul lui Parker: WM Thackeray a scris o urmare, Rebecca and Rowena, la clasicul Ivanhoe al lui Walter Scott; Alexandra Ripley a dat, în Scarlett, o continuare a aventurilor din Pe aripile vântului de Margaret Mitchell; Roger Nimier a compus un D’Artagnan amoureux, o inserţie ingenioasă în lumea muschetarilor lui Dumas; Italo Calvino l-a împrumutat pe contele de Monte-Cristo pentru a-l face personajul uneia din „cosmocomicăriile” sale; mai aproape de noi, Caleb Carr l-a revigorat pe Sherlock Holmes în The Italian Secretary, iar Juliette Shapiro a propus o continuare la Mândrie și prejudecată de Jane Austen",
    "525": " În spaţiul românesc, Radu Albala s-a amuzat să încheie munca lui Mateiu I Caragiale, imaginând o seducătoare soluţie pentru nuvela neterminată Remember Sunt doar câteva exemple dintr-o veritabilă galaxie a „continuărilor”) Cu toate aceste atuuri, deși premisele păreau să indice un succes, Perchance to Dream a avut parte de o primire negativă Mitologizarea lui Chandler, prestigiul în lumea intelectuală și academică (biografiile, studiile critice, eseurile dedicate lui Philip Marlowe, recuperat ca personaj literar de prim ordin, sunt proba vie a respectului de care a început să se bucure Chandler) au pus cartea sub o lupă necruţătoare Firește, a fost un succes comercial remarcabil, dar vocile autorizate ale criticii s-au dovedit nemiloase Surprinzătoare nu sunt, însă, reacţiile în sine: surprinzător e faptul că un roman de această factură a fost luat în serios de analiști provenind din zonele „înalte” ale culturii Robert B",
    "526": " Parker a fost mereu conștient de distanţa ce separă cultura populară de cultura academică sau academizantă Scriind Perchance to Dream, el nu încerca să pătrundă fraudulos în templul literaturii „serioase”: înţelegea doar să-și plătească o datorie de onoare faţă de un idol Deși în cărţile sale – clar inspirate de stilul și filozofia lui Chandler – a încercat să creeze prin detectivul Spenser (numele acestuia apare întotdeauna fără prenume) opusul total al lui Philip Marlowe, în straturile de adâncime asemănările dintre cei doi sunt evidente E adevărat, Spenser nu suferă nici de nevrozele, nici de melancolia obscură a detectivului californian El duce o viaţă normală, alături de iubita sa, Susan Silverman, având un aliat în Hawk, omul gata să comită pentru el orice fărădelege, de la schingiuire la asasinat Cu atât mai mult, în Perchance to Dream, Parker s-a străduit să nu clintească o fărâmă, să nu modifice o nuanţă din universul creionat de marea vedetă a stilului hard-boiled",
    "527": " Câtă umilinţă și câtă îndemânare intră într-un asemenea demers e greu de evaluat Onestitatea obligă, însă, la recunoașterea unei evidenţe: romanul pare a fi fost scris de Raymond Chandler Parker a studiat până în cele mai mici detalii caracteristicile textului-sursă și, de la un moment dat, regreţi că nu și-a luat mai multă libertate în raport cu modelul Desigur, se poate replica scurt: lui Parker i s-a propus să realizeze un „Chandler”, nu să-și folosească propria voce În engleză, termenul care descrie situaţia de faţă e plin de sugestii: impersonation Pe parcursul a două sute șaptezeci de pagini, el trebuia să devină o altă persoană Ceea ce, indiferent de reproșurile criticii, Robert B Parker a reușit cu brio Titlul cărţii – a cărui variantă românească ar putea fi, cu aproximaţie, Visul, doar visul – provine din celebrul monolog al lui Hamlet, actul III, scena 1: To die, to sleep;/ To sleep: perchance to dream:/ ay, there’s the rub;/ For in that sleep of death what dreams may come („Să mori, să dormi,/ Să dormi – visând, mai știi? Aici e greul,/ Căci se cuvine-a cugeta: ce vise/ Pot răsări din somnu-acesta-al morţii” – W",
    "528": " Shakespeare, Hamlet, Opere complete 5, Editura Univers, București, 1986, p 372, trad Leon Leviţchi și Dan Duţescu) și, în afara puternicei sonorităţi, nu stabilește neapărat o legătură cu substanţa cărţii E mai degrabă un tic al lui Parker, care a apelat adeseori la scriitori de prim-plan pentru a-și boteza cărţile: The Widening Gyre (1983) împrumută o sintagmă din faimoasa poezie The Second Coming a lui WB Yeats; Valediction (1984) e inspirată de poemul lui William Blake, iar Taming a Sea Horse (1986) provine din marele poem al lui Robert Browning My Last Duchess; All Our Yesterdays (1994) și Walking Shadow (1994) preiau formule din Macbeth de Shakespeare Romanul debutează cu o punte de legătură aruncată spre Somnul de veci, al cărui capitol 32, ultimul, e transcris cu caractere italice Lipsesc doar rândurile de final, care fac trimitere la Perucă Argintie, soţia lui Eddie Mars",
    "529": " N-am găsit o explicaţie limpede acestei omisiuni Chandler fusese cât se poate de ferm: Mona Mars nu avea să mai apară vreodată în viaţa detectivului E posibil ca, în momentul scrierii romanului, Parker să se fi gândit s-o readucă, printr-o soluţie ingenioasă, în scenă Avansăm o astfel de ipoteză pornind de la mărturisirile lui Parker privitoare la felul în care obișnuiește să scrie De cele mai multe ori, susţine el, nu are un plan anume În locul unei scheme amănunţite, preferă să redacteze capitol după capitol, lăsându-se purtat de firul naraţiunii Evident că această metodă n-a putut funcţiona cu același succes în cazul unei scrieri obligate să respecte limitări provenite din exterior Perchance to Dream copiază nu doar stilul, ci și structura romanului Somnul de veci Ca și cartea-sursă, Perchance to Dream debutează cu o vizită a lui Philip Marlowe la familia Sternwood",
    "530": " Nu știm precis câtă vreme a trecut de la anterioara descindere Aflăm doar că între timp s-au petrecut câteva lucruri importante: moartea generalului Sternwood și internarea într-un ospiciu a mezinei, Carmen Altele au rămas neschimbate: Vivian Sternwood continua să locuiască în aceeași casă, iar majordomul Norris își consolidase poziţia de stâlp al familiei În ciuda acestui plonjeu direct în naraţiune, trebuie semnalată o stângăcie Dacă Prologul are o motivaţie convingătoare, citarea in extenso a întâlnirii dintre Marlowe și Carmen (reluată din debutul Somnului de veci) dă o senzaţie de nefiresc, de imprecizie și de dificultate de a regla tirul povestirii Descrierea rămâne fără consecinţe, nimic din dezvoltarea ulterioară a anchetei lui Marlowe nebeneficiind de rememorarea circumstanţelor în care detectivul a devenit ţinta obsesiilor năbădăioasei Carmen În felul acesta, Parker admite că nu a găsit de la bun început tonul și continuă să se folosească de model ca de o cârjă narativă",
    "531": " Singurul efect obţinut sugerează un anumit tip de nostalgie, precum și scurgerea implacabilă a timpului Este o imprecizie plină de efect, dar secundară, și ea, în raport cu ţinta propusă Discursul ironic, perfect stăpânit de Chandler, trece și în textul lui Parker Suntem avertizaţi de la bun început că lucrurile se repetă, dar nu se repetă identic Reședinţa familiei Sternwood e, aparent, neschimbată: Casa părea mai liniștită acum Probabil că de vină era imaginaţia mea Era prea mare și prea impregnată de o tristeţe îngheţată pentru a fi tulburată de cel mai mic zgomot De data aceasta, Marlowe nu mai vizitează „o avere de patru milioane de dolari”, ci răspunde invitaţiei majordomului În absenţa stăpânilor, servitorii au făcut pasul înainte, preluând iniţiative și stabilind direcţii de acţiune Distribuţia rolurilor n-a fost, de altfel, niciodată prea limpede în familia Sternwood Norris acţionase, și în Somnul de veci, ca un fel de ambasador plenipotenţiar al stăpânului, pe care îl seconda ca o umbră",
    "532": " Sau, mai degrabă, ca un alter ego Faptul că, la câţiva ani după moartea generalului, el devine decidentul de facto al domeniului reprezintă și o răsturnare, dar și o continuitate a valorilor Confruntările – așa cum apar ele în Somnul de veci – ţin într-adevăr de comportamente și aspiraţii, dar și de poziţionări pe scara axiologică Astfel de aproximări, făcute într-un limbaj preţios, încearcă să redea esenţa unui demers creativ extrem de complex: unul în care libertatea creaţiei e permanent subminată de limitările impuse de factori exteriori Ca și în Somnul de veci, acţiunea e declanșată de dispariţia unui personaj În romanul lui Chandler, adevăratul caz – găsirea lui Rusty Regan, soţul Vivianei – este precedat de o anchetă minoră, „de încălzire”: deslușirea iţelor șantajului exercitat asupra lui Carmen Sternwood De data aceasta, intrăm în plin subiect Protagoniștii se cunosc suficient de bine pentru a sări etapa tatonărilor",
    "533": " Dar asta nu elimină fricţiunile, conflictele și acea stare de încordare surdă tipică unei familii învăluite în mistere și incapabile să se supună logicii comune Dispariţia lui Carmen e stranie în sine – măcar pentru faptul că cei care ar trebui să fie mai îngrijoraţi (familia, în speţă Vivian) depun eforturi considerabile pentru a minimaliza drama Cititorii Somnului de veci își amintesc împrejurările în care Carmen Sternwood ajunge să fie trimisă într-un sanatoriu La sugestia lui Marlowe, Carmen urma să fie internată într-o clinică, unde n-ar mai fi putut să-și dea frâu liber naturii criminale Închisoarea era o soluţie inadecvată, de vreme ce problemele mezinei Sternwood puteau fi tratate doar într-un ospiciu Realitatea avea să dovedească altceva Și totuși, o perioadă nedefinită – câţiva ani –, lucrurile par să fi încremenit în formula creionată la sfârșitul Somnului de veci Într-adevăr, Carmen ajunge în sanatoriul doctorulului Calude Bonsentir, unde Norris o vizitează săptămânal, iar Vivian, „atunci când poate”",
    "534": " Din nefericire, la ultima vizită, majordomul a constatat că pacienta dispăruse Marlowe mai află că Vivian continuă să se întâlnească cu Eddie Mars În plus, acesta s-a oferit s-o găsească pe Carmen și s-o readucă la clinică E limpede, încă de la primele replici ale lui Norris, că acesta devenise un substitut de tată pentru fetele Sternwood Majordomul vorbește și acţionează în numele unui mandat pe care generalul pare să i-l fi transmis în mod imperativ De fapt, el continuă să fie protectorul din umbră al fetelor, asemenea unui oștean bătrân, care nu-și poate imagina că va sosi vreodată momentul retragerii din post: M-am dus să-mi fac vizita săptămânală și am aflat că dispăruse Personalul era destul de reticient în a-mi confirma dispariţia, dar am reușit să mă asigur că plecase de cel puţin două nopţi – afirmă Norris, și întreaga intrigă a cărţii se va concentra în jurul acestei misterioase plecări-dispariţii",
    "535": " Evident, prevăzătorul majordom vorbise deja cu căpitanul Gregory de la Biroul Persoanelor Dispărute, însă Vivian îl asigurase că dispune de „resursele” necesare pentru a o găsi pe Carmen și a o readuce la sanatoriu Pentru Marlowe, ca și pentru cititor, e limpede că acele „resurse” nu puteau fi decât Eddie Mars și echipa lui de asasini plătiţi În felul acesta, prin câteva banale cotituri ale evenimentelor, ne reîntoarcem la situaţii bine cunoscute din Somnul de veci Reașezate în block-start, personajele își preiau rolurile anterioare: Carmen e din nou sursa unor buclucuri aparent minore, Vivian e din nou sora protectoare, Eddie Mars redevine cavalerul servant, Norris, același majordom ce pare să știe mai multe decât spune, iar Marlowe, o muscă mare și suspicioasă, ajunsă într-o ciorbă al cărei gust nu-i place deloc Pe vremea generalului Sternwood, serviciile detectivului erau cotate la douăzeci și cinci de dolari pe zi, plus cheltuielile",
    "536": " De data aceasta, contractul între el și Norris se semnează pentru simbolica sumă de un dolar Un dolar mare cât onoarea mereu primejduită a unei familii pe cât de iresponsabile, pe atât de vulnerabile Și tot ca pe vremea generalului, înainte de a părăsi domeniul Sternwood, Marlowe este interceptat de Vivian, dornică să afle scopul noii sale vizite Dialogul e la fel de contondent ca prima oară și la fel de plin de tensiuni erotice Dincolo de experienţele trăite, dincolo de valorile care-i despart, Marlowe și Vivian sunt atrași unul de celălalt cu forţa de neoprit a sexualităţii dezlănţuite Este singurul lucru pe care acești doi oameni tineri și frumoși nu și-l pot ascunde unul altuia Convorbirea dintre Vivian și Marlowe scoate la lumină rolul lui Norris în cadrul familiei Ni se confirmă că el nu e doar personajul care se ocupă de partea administrativă a domeniului, ci veritabilul stăpân",
    "537": " Politeţea extremă, reţinerea și calmul abordării celor mai spinoase chestiuni ne dezvăluie un strateg de primă mână Norris are o putere la fel de mare acum, după moartea generalului, pe cât avusese când acesta era în viaţă Deși Vivian nu-și ascunde ostilitatea („Ticălosul ăsta!”, șuieră ea când află că vizita lui Marlowe fusese provocată de majordom), ea nu poate întreprinde nimic împotriva celui care, inflexibil, a luat în mâini frâiele familiei Sternwood Confruntarea dintre Vivian și Marlowe se încheie așa cum era previzibil: cu o răbufnire nervoasă, cu un potop de incriminări al căror singur neajuns este că sunt prea coerente și mult prea spectaculoase pentru o femeie aflată în pragul unei crize de nervi Aș spune chiar mai mult: limbajul Vivianei seamănă ca două picături de apă cu felul de a vorbi al lui Marlowe – dezabuzat, amar, amestecând discursul moral cu cinismul agresiv: Mi-e greaţă de tine",
    "538": " Mi-e greaţă de chipul tău Mi-e greaţă să știu că faci parte din viaţa mea Mi-e greaţă de predicile tale, de morala pe care mi-o faci, de comportamentul tău, de parc-ai fi mai bun decât mine, când de fapt nu ești decât o stârpitură de doi bani, cu un birou scârbos în partea mizerabilă a orașului și cu două costume de haine Aș putea oricând să cumpăr cincizeci de indivizi ca tine și să-i întind prin casă în chip de rafturi de cărţi Percepţia lui Marlowe asupra evenimentelor nu e străină de senzaţia că ar fi el însuși un „supravieţuitor” al trecutului, că evenimentele la care a fost părtaș l-au schimbat în mod decisiv Moartea a împărţit lumea în două Morţi sunt și eroii, dar și ticăloșii Mort e și generalul Sternwoood, mort e și Rusty Regan și aura lui de erou al revoluţiei irlandeze, mort e și asasinul vicios Canino",
    "539": " Dar asta nu înseamnă că viii sunt cu mult mai buni Viu este Eddie Mars, vie e Carmen Sternwood, viu este Marlowe însuși Scurtele fragmente meditative ale detectivului hașurează un spaţiu al dramei nerostite, al suferinţei fără obiect – al unui spleen pe care Marlowe îl poartă după sine pe circumferinţa „unui fel de ritual fără ţintă” Iar în mijlocul tuturor acestora se află aceeași incontrolabilă Carmen Mezina familiei Sternwood ilustrează una din postúrile demonismului ascuns sub chipul fermecător al unei fiinţe îngerești Ipostaza e tipic romantică, îmbogăţită însă cu aromele perversiunii moderniste: violenţa criminală a lui Carmen nu este doar un reflex al nebuniei, ci consecinţa logică a nevrozei obsesionale de care suferă Fericită doar în actul acuplării, Carmen își găsește împlinirea în substitutul morbid al sexualităţii – dorinţa de a ucide Psihanaliștii din școala lui Freud ar putea descoperi aici un perfect exemplu de „relaţie sadomasochistă interiorizată sub forma tensiunii dintre eu și un supraeu extrem de crud” (cf",
    "540": " Laplanche și Pontalis, Vocabulaire de la psychanalyse, PUF, Paris, 1990) Urmând logica inductivă – de la cunoscut spre necunoscut –, primul drum al lui Marlowe duce la clinica doctorului Bonsentir Evident, fără nici un rezultat, decât acela că detectivul își face o imagine asupra adversarului Încercarea de a-l intimida eșuează: replica lui Bonsentir spune totul despre personaj și despre duritatea abia ascunsă de ochii săi adânciţi în orbite: Domnule Marlowe, ești un omuleţ care se ţine de fleacuri Nu-ţi pierde vremea încercând să mă ameninţi E timpul să pleci Chiar dacă rezultatele s-au dovedit proaste, testul a fost edificator De-acum, Marlowe știe cu cine are de-a face și înţelege că sub îmbrăcămintea elegantă a doctorului Bonsentir stă la pândă o fiară nemiloasă Nici vizita la căpitanul Gregory, de la Persoane Dispărute, nu clarifică misterul dispariţiei lui Carmen, dar sugerează veritabila dimensiune a buclucului în care a intrat: Marlowe, ești băiat mare",
    "541": " Încerc să te ajut pentru că data trecută când am făcut afaceri împreună te-ai descurcat binișor pentru un băgăcios, iar Ohls, de la departamentul șerifului, spune că ești în regulă Dar nu-mi veni aici în birou să-mi torni povești, căci suntem amândoi prea bătrâni ca să le înghiţim Dacă-ţi spun că Claude Bonsentir are pile la nivel înalt, poţi să mă crezi N-am s-o mai repet și, în afara acestui birou, am s-o neg Dar dacă te iei de Bonsentir, ești un om mort – și nici eu, nici Ohls n-o să te putem ajuta Chiar dacă bravează, Marlowe înţelege perfect dificultatea situaţiei în care a intrat Sabotat de Vivian, ameninţat – în perspectivă – de Eddie Mars, a cărui siluetă o întrezărește la orizont, avertizat de poliţiști că nu poate spera la nici un ajutor din partea lor, Marlowe nu are nici un aliat",
    "542": " Claude Bonsentir însuși pare o stâncă greu de înlăturat, iar Carmen nu numai că este invizibilă, dar emană obișnuitele unde de perversiune și violenţă Unicul reper categoric rămâne bătrânul servitor Norris, iar singurul argument, bancnota de un dolar oferită de acesta O bancnotă care, deocamdată, zace inertă în portofel – cam în felul în care Marlowe însuși e strivit de gravitatea situaţiei scăpate de sub control Doctorul Claude Bonsentir e un protagonist al bravei lumi noi moderniste ce ajunsese să producă psihopaţi pe bandă rulantă În doar câţiva ani, clinicile fuseseră golite de suferinzii tradiţionali (de ei s-a ocupat o întreagă literatură realist-naturalistă, de la Charlotte Brontë la Dickens și de la Dostoievski la Zola) Visătorul neînţeles, lunaticul, „femeia nebună din pod”, monstrul ivit din combinaţiile nesănătoase de sânge aparţin lumii tradiţionale, epuizată de propria lipsă de imaginaţie Universul doctorului Bonsentir e un Eden aseptic, o grădină a splendorilor de suprafaţă, dar și al subteranelor în care bogătașii „pot să-și stocheze partea rușinoasă a biografiei” (could store their embarrassments)",
    "543": " Este un paradis negru, în care funcţia vindecării a fost înlocuită de cea a ascunderii Astfel de clinici depozitează deșeurile psihice ale umanităţii, lăsând eforturile vindecării pe seama unui zeu mai bun Carmen Sternwood nimerește, inevitabil, într-o astfel de oază morbidă Resthaven – ironia numelui („paradisul liniștii”) nici măcar nu trebuie subliniată – nu este, însă, nici pe departe un port în care acostează doar suferinzii psihic, ci și un adăpost pentru mârșăviile neștiute ale lumii Marlowe intuiește corect că forţa unui om ca Bonsentir nu provine doar din puterea „acelor și a pilulelor”, ci și din complicitatea cu monștrii lumii interlope În gamă minoră, aproape parodică, locul amintește de bolgiile dantești, populate de personaje deșucheate, într-o panoramă în care umorul sardonic și grotescul agresiv sunt produse de imaginaţia unui doctor el însuși demn să figureze pe lista pacienţilor săi: Nepotul dipsoman, sora nimfomană, mama în curs de îmbătrânire căreia-i place să-și arate chiloţii, cumnatul excentric ce are obiceiul să fure de la magazinele Woolworth",
    "544": " La sanatorii precum Resthaven se duceau nevestele vedetelor de cinema și fiii politicienilor Erau cu toţii liniștiţi Dispariţia lui Carmen nu suscită nici pe departe spaima stârnită de intervenţia lui Marlowe ca posibil salvator al ei Vivian Sternwood își calcă pe mândrie și, la doar câteva ore după ce-și exprimase dispreţul faţă de „biroul scârbos”, descinde în „partea mizerabilă” a orașului („Anul acela îmi aveam încă biroul în Cahuenga Building”, ne reamintește eroul-narator) și nu ezită să-i facă avansuri agresive lui Marlowe De ce? Pur și simplu pentru a-l împiedica s-o caute pe Carmen Și de data aceasta, Vivian scoate la iveală recuzita unui sarcasm căznit, încercând să-l demobilizeze pe Marlowe: – Adevărul, spuse ea și râse fără nici o undă de umor Ce naiba e adevărul? Și ce importanţă are? Ești ca toţi ceilalţi bărbaţi Te obsedează lucrurile astea despre care-ţi închipui că au importanţă",
    "545": " Adevărul Cuvântul meu Onoarea Dreptul Mândria Își scutură capul și râse din nou Un râs mai dureros decât orice ţipăt – Pentru numele lui Dumnezeu, te pomenești c-ai ajuns să crezi în dragoste! Rostite de o femeie, astfel de propoziţii denotă fie cinismul, fie disperarea Vivian este un amestec de ambele, dar spaima e cu siguranţă mai puternică decât toate „Vei provoca mai multe necazuri decât poţi să-ţi imaginezi”, avertizează ea – și e una dintre cele mai adevărate replici ale cărţii Marlowe are deja suficiente bănuieli că lucrurile nu sunt doar grave, ci nesfârșit de primejdioase Un doctor cu o clientelă selectă, dar care nu figura pe lista oficială a statului, nu era, orice s-ar spune, un lucru obișnuit În loc să cedeze impulsului natural („Dac-aș fi fost deștept, m-aș fi întors la birou și aș fi tras câteva duște din sticla de whisky și m-aș fi abandonat lungilor reverii despre cât de mișto e să fii la Hoolywood”), Marlowe cedează prostiei: urcă în mașină și-i face o vizită lui Eddie Mars",
    "546": " La Cypress Club nu s-a schimbat nimic, iar înfăţișarea gangsterului cu maniere de gentleman e cea bine cunoscută Același om cenușiu, cu păr cenușiu atrăgător, ochi cenușii, sprâncene bine conturate, cenușii Costumul de flanel cu pieptar dublu era cenușiu, cămașa era cenușiu-deschis, iar cravata de un cenușiu mai închis, cu excepţia a două diamante roșii Ceva e diferit, totuși Jocul dragostei și al întâmplării i-a adus pe Marlowe și Mars în același spaţiu – strâmt până la sufocare – al negocierilor între perdanţi potenţiali Mars este îndrăgostit de Vivian și, în numele iubirii, e capabil să riște aproape totul Întâlnirea dintre cei doi pune în evidenţă o diferenţă de abordare între Chandler și Parker În cărţile lui Chandler, Marlowe acţionează în numele logicii de tip tertium non datur În schimb, Parker își mișcă personajele după logica spaţiului proxim Din momentul în care un nume, o dată sau un loc au fost menţionate, poţi fi sigur că ele vor ajunge curând în prim-planul paginii",
    "547": " Tehnica lui Parker este una a punerii în abis cu rază scurtă de acţiune, pe când Chandler adoptă stratagema învăluirii largi, a cercurilor concentrice, din ce în ce mai apropiate de epicentrul emoţional al naraţiunii Cititorul curios nu are decât de câștigat de pe urma acestei constatări El va fi mai puţin surprins decât criticii literari că, dintr-o povestire centrată pe elucidarea misterului, romanul se transformă într-un veritabil text série noire: de pe la jumătatea cărţii știm ce s-a întâmplat și cine sunt făptașii Rămâne doar să aflăm cum vor fi anihilaţi E o slăbiciune a lui Parker, desigur, dar trebuie să recunoaștem că subiectul însuși nu îngăduia prea multe arabescuri narative și strategii retorice Autor inteligent, el a găsit însă mijloacele de contrabalansare a precarităţii intrigii Unul dintre ele este apelul frecvent la secvenţe din romanul lui Chandler Altul – insistenţa asupra prezentării galeriei de personaje nou-introduse în scenă",
    "548": " Relevant pentru prima categorie este insistenţa lui Marlowe de a afla ce s-a întâmplat cu Mona Mars El este conștient că atinge o rană dureroasă: oamenii din categoria lui Mars acceptă orice, în afara înfrângerii Cu toate acestea, codul onoarei persistă chiar și acolo unde corupţia pare să fi sufocat orice urmă de umanitate Vorbindu-i despre fosta soţie, Marlowe știe că intră pe un teritoriu nu doar sensibil, ci de-a dreptul primejdios El nu mai este doar adversarul obraznic, ci un potenţial rival amoros Pomenind-o pe Mona Mars, Marlowe întinde o coardă ce riscă să plesnească instantaneu; urmărește, în felul acesta, să dobândească un ascendent psihologic asupra lui Mars după ce, într-un fragment anterior, îi sugerase nu doar că omul său de încredere, Canino, se comportase ca un laș, folosind-o pe Mona drept scut viu, dar și că aceasta îl ajutase să scape din capcana ucigașilor trimiși să-l extermine: – O mai vezi, Eddie? Mars scutură din cap",
    "549": " – N-am mai văzut-o din noaptea când am scos-o din biroul procurorului Am dus-o acasă, am mers să-mi torn un whisky, iar când m-am întors, plecase – Deci ai divorţat – Mda Ciudatul parteneriat între Marlowe și Mars e departe de clasicul gentlemen’s agreement: ceea ce-i ţine împreună e tot o femeie – Vivian Sternwood Inexplicabila și necondiţionata iubire a individului îmbrăcat în cenușiu, ce nu pare să iubească nimic altceva decât întunecatele sale afaceri, îl face să treacă peste orice fel de calcul, neglijându-și chiar instinctul de conservare Eddie Mars nu este un naiv El cunoaște prea bine lumea pe care decide s-o înfrunte Și totuși, contaminat, parcă, de spiritul cavaleresc al lui Marlowe, se aventurează într-o afacere care i-ar fi putut fi fatală Ancheta propriu-zisă urmează modelul romanului chandlerian Este un amestec de rutină și rafinament, de investigaţie poliţienească și roman de moravuri",
    "550": " A doua vizită a lui Marlowe la sanatoriul Resthaven aduce în discuţie un nou nume: Simpson Personajul – deși schematic și previzibil – îmbogăţește galeria sceleraţilor care oricum n-au lipsit din opera lui Chandler Inimaginabil de bogat, Randolph Simpson e apărat de sistemul de relaţii atent cultivate, dar mai ales de forţa irezistibilă a banului Deși, psihologic, el pare să fi rămas undeva la limita copilăriei, sadismul fără margini îl face imediat antipatic cititorului Perversiunile sexuale, pasiunea de a ucide femeile de care s-a folosit dezvoltă un plan secundar al naraţiunii, spectaculos în sine, dar nu din cale-afară de atractiv După cum complotul cu substrat economic – încercarea de a pune mâna pe o sursă de apă vitală din deșertul Californiei – nu este, de asemenea, de natură să atragă cititorul-standard al romanelor lui Chandler Având în minte un adresant al anilor ’90, Parker a încercat să lucreze prin analogie: să sugereze, folosind elemente familiare, imaginea unei lumi cândva la fel de vie ca și aceea contemporană",
    "551": " Din nefericire, îndepărtarea de model n-a adus un spor de consistenţă și nici n-a asigurat distribuirea la parametrii așteptaţi a conglomeratului inefabil ce exista din plin la Chandler Aceste slăbiciuni ale romanului l-au determinat pe Martin Amis să califice scrierea lui Parker drept „o ciudăţenie nostalgică” (a nostalgic curiosity) și să expedieze demersul în rândul încercărilor literare eșuate Mai mult, recenzentul lui The New York Review of Books (el însuși un romancier de succes și fiul unuia dintre marii scriitori ai veacului trecut, Kingsley Amis) extinde antipatia asupra romanului-sursă: recitindu-l, Amis e izbit de dispariţia „hipnozei” și a senzaţiei de realitate care i se păreau a fi principalele atuuri ale Somnului de veci (Comentând titlul lui Parker, Martin Amis îi subliniază și el ermetismul, propunând însă niște variante la fel de nefuncţionale, dacă nu chiar ridicole, de la Maybe to Dream, To Dream șMaybeţ la The Bigger Sleep sau chiar absurdul Sleep Bigger",
    "552": ") Martin Amis nu ezită să rostească, în legătură cu unele dintre propoziţiile lui Parker, cuvântul „catastrofă” Exemplele selectate nu sunt, într-adevăr, din cale-afară de fericite (I looked at the lock and tried a key that looked like it would match from the key ring I’d taken from the Mex sau She was in a bell-sleeved silk top with a plunging neckline and wide floppy silk pants that hid the great legs but hinted to you that if you got a look they would indeed be great), dar ele nu-l descalifică pe autor și nici nu te îndeamnă să renunţi la lectură O anumită crispare e, desigur, evidentă, dar ea trebuie pusă pe seama provocării permanente a cărţii lui Chandler Maestru al comparaţiei, acesta i-a întins, involuntar, urmașului său o capcană primejdioasă Recenzia lui Martin Amis este paradigmatică pentru schimbarea de sensibilitate și pentru mutaţiile ideologice petrecute în deceniile scurse de la scrierea Somnului de veci până la publicarea cărţii lui Parker",
    "553": " Raymond Chandler se situa pe poziţiile morale ale unui conservator hrănit de puritanismul victorian, pe când Amis este heraldul unei lumi complet dezinhibate Așa se explică iritarea pe care i-o provoacă homofobia lui Chandler (termenul l-ar fi făcut pe părintele lui Marlowe să surâdă), dispreţul arătat de acesta abaterilor de la modelul cavalerismului viril ilustrat de Philip Marlowe Cu astfel de premise, e aproape un miracol că o mare editură precum Vintage are curajul să retipărească, an de an, un roman a cărui filozofie contrazice atât de agresiv concepţiile așa-zis „liberale” profesate în mediile intelectuale și artistice actuale Antipatia evidentă nu-l împiedică însă pe Martin Amis să cartografieze, fără exces de zel, zonele de interes ale romanului El remarcă „eleganţa” premiselor, dar deplânge precaritatea parcursului propriu-zis, modul repetitiv și lipsit de logică internă al acţiunii Labirintul în care ne poticnim alături de Marlowe nu este nici terifiant, nici seducător: e doar o structură dinainte fixată la care ne obligă tradiţia unui gen extrem de gelos de a-și păstra specificitatea",
    "554": " Drumul de la crimă la descoperirea făptașului trebuie să fie, obligatoriu, descrierea unei iluminări, a obstacolelor învinse de eroul prins în mrejele unui scenariu mitico-simbolic Este evident că Robert B Parker a renunţat – în măsura în care a fost posibil – la constrângerile modelului Perchance to Dream este, structural vorbind, însumarea mai multor felii, fiecare dintre ele conţinând o poveste proprie și un anumit tip de morală Obișnuit cu provocările industriei cinematografice, Parker este înclinat spre o astfel de scriere Ușor de transpus în film, cartea are schematismul natural al unui scenariu și directeţea prefabricatelor după care tânjesc și regizorii, și editorii Toate acestea nu trebuie luate drept reproșuri Sunt constatări provenite din modificarea modelului mental care domina literatura la începutul anilor ’90 Dacă e adevărat că fiecare sfârșit de secol instituie un fel de dictatură a formulelor parodic-decadente, atunci demersul lui Robert B",
    "555": " Parker poate fi înscris într-un ciclu mai larg, al crizei și renașterii, prin care cultura își reglează raporturile cu timpul Firește că nu putem reduce doar la atât un demers ce presupune și un clar scop lucrativ Perchance to Dream a fost gândită ca o marfă de succes, ca o investiţie de timp, bani și imaginaţie menită să aducă profit Să nu uităm că romanul e scris la comandă, că primul său impuls nu a fost nici pe departe gestul de pietate, admiraţie sau emulaţie E posibil ca acest lucru să fi existat în cazul unui WM Thackeray când a scris urmarea la Ivanhoe, după cum e sigur că a existat și la un Radu Albala, un „matein” împătimit El a funcţionat, cu siguranţă, și în cazul Poodle Springs Ar fi greu de susţinut că pentru un scriitor obișnuit să încaseze cecuri cu multe cifre admiraţia pură ar fi putut fi declanșatorul unei proze de o asemenea întindere",
    "556": " Nu cred că i se poate reproșa lui Marlowe, așa cum apare el în paginile lui Robert B Parker, că ar fi urmat un tratament geriatric – după cum susţin detractorii romanului E drept că încercările de a-l „moderniza”, printr-un efort deloc ascuns de sincronizare epică și etică, n-au dat rezultatele scontate Sub pana lui Parker, Marlowe vorbește mai liber și acţionează mai dezinhibat în relaţiile cu femeile, dar asta nu-l face mai seducător decât fusese la prima lui apariţie ca personaj de roman Martin Amis oferă o descriere adecvată atunci când vede în primul Marlowe o figură ce plutește undeva între cult și mit: el este în egală măsură fierbinte și rece, viril și steril Are de plătit un preţ pentru faptul că s-a sustras venalităţii; e un incoruptibil, în toate sensurile cuvântului: nu poate fi corupt nici de femei, nici de bani, nici de America",
    "557": " Aceste calităţi s-au estompat, pentru că scriitorul mai tânăr e obligat să opteze Nici nu avea de ales: a vedea un conflict între „virilitate” și „sterilitate” în anii ’90 înseamnă a crea, în cel mai bun caz, un personaj nevrotic Or, Parker încearcă să transpună mitul, conștient că trebuie să sacrifice o parte din aura misterioasă care l-a înconjurat Probabil că așa se explică strategia adoptată de romancier Sub pana lui Chandler, eroul se înălţa pe un piedestal plin de expresivitate și savoare, alcătuit din plinuri și goluri, din sugestii și potenţialităţi Parker îi folosește energia mizând pe deplasarea accelerată în plan orizontal Romanul absoarbe formula iniţială, riscând totuși să rămână o construcţie liniară – adică o însumare de segmente relativ independente Tehnica fagurelui – de care Chandler s-a folosit magistral – a regresat până la una a felierii mai mult sau mai puţin inspirate",
    "558": " Depinde de inventivitatea – sau mai degrabă de bunăvoinţa – cititorului dacă merită sau nu să reconstruiască tortul imaginar Marea carenţă a cărţii rămâne însă felul în care este înfăţișat Philip Marlowe Raymond Chandler reușise performanţa de a crea un personaj memorabil, de a propune pe harta tipurilor literare o siluetă perfect individualizată Drama personajului este una interioară, provocată de lipsa de aderenţă la valorile lumii în care este nevoit să trăiască Primul Marlowe ilustrează specia eroului inhibat, pe când protagonistul propus de Parker e un filozof gata să accepte existenţa în toată mizeria și promiscuitatea ei Expus în proporţie de sută la sută, el nu mai are deloc viaţă privată Gesticulaţia lui nu este decât reproducerea mecanică a unui sistem de simboluri care, în cărţile maestrului, aveau sensuri precise Secvenţele contrapunctice, de efect sigur la Chandler, nu au nici pregnanţa și nici forţa de seducţie a pasajelor în care Marlowe contemplă fragmentele universului cotidian",
    "559": " Și totuși, ele se numără printre atuurile lui Parker, printre dovezile că admiraţia sa faţă de Chandler și arta lui scriitoricească sunt autentice: După prânz, m-am plimbat pe bulevard înapoi până la birou Ștabii din industria filmului ieșeau de la Musso & Frank’s spunându-și reciproc ce mult le-a plăcut ultimul film al celuilalt Turiștii mergeau pe trotuar, cu capetele în jos, zgâindu-se la stelele de pe caldarâm Dacă s-ar fi întâmplat să treacă pe acolo o stea adevărată, cu siguranţă că nici n-ar fi observat-o În preajma Teatrului Chinezesc, un grup de turiști se opriseră să privească amprentele din beton, ascultând un fel de ghid care le vorbea despre ele Pe lângă hotelul Roosevelt, prostituatele așteptau Veniseră din Keokurk și Great Falls, plănuind să înceapă ca starlete și să devină stele Nu le reușise figura Poate că începuseră ca starlete, dar decăzuseră la statutul de curvă, și pe măsură ce după-amiaza începea să descrească, odată cu promisiunea serii, se adunau cu ochii plini de disperare",
    "560": " Hollywood, orașul sexului și al banilor, cârligul pentru turiști Orașul în care inși precum Bonsentir își puteau aranja un trai frumos fără să aibă licenţă, fără nici o urmă în registrul medical, fără să-l deranjeze sticleţii Sarcasmul moralistului și ochiul nemilos al clinicianului social fixează în pagină o serie de tușe puternice Înţelegem mai mult dintr-un astfel de scurt fragment decupat din realitatea banală a orașului decât din descrierile amănunţite ale conversaţiilor lui Marlowe cu jurnalista Pauline Snow, din discuţiile cu căpitanul Gregory, din confruntările pe viaţă și pe moarte cu doctorul Bonsentir sau chiar din parteneriatul lipsit de entuziasm cu Eddie Mars Robert B Parker a scăpat din mână hăţurile creaţiei în clipa când a încercat să adapteze gustului contemporan un produs care a rezistat tocmai prin vetusteţea și discretul său paseism Marlowe ar fi putut să-i spună ceva important cititorului contemporan dacă ar fi rămas campionul valorilor cu care a intrat în lume",
    "561": " Altoit pe sensibilitatea anilor ’90, el pare mai degrabă ghidul unui muzeu în care există explicaţii, dar nu și exponate N-ar trebui să înţelegem, din cele de mai sus, că ne aflăm în faţa unui rebut literar și a unei operaţiuni cinic-financiare Chiar dacă patrimoniul artistic Chandler nu s-a îmbogăţit cu o capodoperă, cartea lui Parker are calitatea certă de a fi repus în circulaţie numele unui maestru intrat într-un previzibil con de umbră Modalitatea radicală de a-l readuce la lumină pe Chandler – preluându-i personajele din cel mai cunoscut roman și făcând efortul de a intra în pielea autorului – trebuie salutată drept un act de curaj și o formă respectabilă de manifestare a admiraţiei Pentru a fi obiectivi până la capăt, trebuie să recunoaștem că operaţiunea i-a reușit pe jumătate: Parker s-a dovedit un bun ucenic în reconstituirea lumii lui Marlowe, dar a eșuat în încercarea de a-l readuce la viaţă pe detectiv",
    "562": " Clona din 1991 are tot atât de puţin de-a face cu originalul pe cât are piratul Jack Sparrow, în interpretarea lui Johnny Depp, cu vajnicul corsar „de fier” Francis Drake Poate că există, însă, și în aceste dialoguri aparent inadecvate o morală asupra căreia merită să medităm Dar asta nu înseamnă că am avea pretenţia să dărâmăm canonul stabilit prin truda atâtor cititori mai entuziaști decât cei din ziua de azi \n\nReferinţe criticetc \"Referinþe critice\" Pentru analiza cărţilor am folosit variate ediţii americane, apărute din anul 1972 până în prezent la Editura Random House (diviziunile Vintage și Ballantine) Citatele în limba română sunt preluate, în cazul volumelor Somnul de veci, Astă-seară, Marlowe, Un lung bun-rămas, după traducerile Editurii Fabulator Fragmentele din Fereastra de sus sunt citate din varianta apărută la Editura Univers Traducerea celorlalte îmi aparţine – cu excepţia pasajelor pe care, din indolenţă, le-am lăsat netraduse în manuscrisul predat editurii",
    "563": " Îi mulţumesc Alinei Radu pentru entuziasmul și competenţa transpunerii lor în limba română \n\nBarzun, Jacques, „The Illusions of the Real”, în M Gross (ed), The World of Raymond Chandler, Weidenfeld and Nicolson, Londra, 1977 Barzun, Jacques, From Dawn to Decadence: 500 Years of Western Cultural Life 1500 to the Present, Harper Perennial, New York, 2000 Boucher, Anthony, „Criminals at Large”, The New York Times Book Review, 27 aprilie 1954 Brewer, Gay, A Detective in Distress: Philip Marlowe’s Domestic Dream, Brownstone Books, Madison, 1989 Cawelti, John G, Adventure, Mystery, and Romance: Formula Stories as Art and Popular Culture, University of Chicago Press, Chicago, 1976 Chandler, Raymond, The Notebooks of Raymond Chandler (ediţie îngrijită de Frank MacShane), The Ecco Press, New York, 1976 Chandler, Raymond, Raymond Chandler Speaking (ediţie îngrijită de Dorothy Gardiner și Katherine Sorley Walker), Houghton Mifflin Company, Boston, 1977",
    "564": " Chandler, Raymond, The Simple Art of Murder, Ballantine Books, New York, 1980 Chandler, Raymond, Selected Letters of Raymond Chandler (ediţie îngrijită de Frank MacShane), Columbia University Press, New York, 1981 Chandler, Raymond, The Notebooks of Raymond Chandler and English Summer: A Gothic Romance (ediţie îngrijită de Frank MacShane), The Ecco Press, New York, 1991 Chandler, Raymond, The Raymond Chandler Papers Selected Letters and Nonfiction, 1909-1959 (ediţie îngrijită de Tom Hiney și Frank MacShane), Atlantic Monthly Press, New York, 2000 Durham, Philip, Down These Mean Streets a Man Must Go: Raymond Chandler’s Knight, The University of North Carolina Press, Chapel Hill, 1963 Flint, RW, „A Cato of the Cruelties”, în JK Van Dover (ed), The Critical Response to Raymond Chandler, Greenwood Press, Westpoint, Londra, 1995 Gross, Miriam (ed), The World of Raymond Chandler, Weidenfeld and Nicolson, Londra, 1977",
    "565": " Hammett, Dashiell, Selected Letters 1921-1960 (ediţie îngrijită de Richard Layman și Julie M Rivett, cu o introducere de Josephine Hammett Marshall), Counterpoint, Washington, DC, 2001 Henkin, Bill, „Who Is Philip Marlowe”, wwwgeocitiescom, 1998 Hiney, Tom, Raymond Chandler A Biography, The Atlantic Monthly Press, New York, 1997 Jameson, Fredric, „On Raymond Chandler”, Southern Review, 6 (3), 1970 Johnson, Diane, Dashiell Hammett A Life, Random House, New York, 1983 Karl, Frederick R, William Faulkner American Writer, Ballantine Books, New York, 1989 Lehman, David, The Perfect Murder A Study in Detection A Guide to the Best Mysteries Ever Written, The Free Press, New York, 1989 MacShane, Frank, The Life of Raymond Chandler, Dutton, New York, 1976 Marling, William, Raymond Chandler, Twayne Publishers, Boston, 1986 Meyers, Jeffrey, Scott Fitzgerald: A Biography, HarperCollins, New York, 1994",
    "566": " Newlin, Keith, Hardboiled Burlesque: Raymond Chandler’s Comic Style, Brownstone Books, Madison, 1984 O’Brien, Geoffrey, Hardboiled America: The Lurid Years of Paperbacks, Van Nostrand Reinhold Company, New York, 1981 Parker, Robert B, The Private Eye in Hammett and Chandler, Lord John Press, Los Alimos St, 1984 Spender, Natasha, „His Own Long Goodbye”, în M Gross (ed), The World of Raymond Chandler, Weidenfeld and Nicolson, Londra, 1977 Van Dover, JK (ed), The Critical Response to Raymond Chandler, Greenwood Press, Westpoint, Londra, 1995 Whitley, John S, Detectives and Friends: Dashiell Hammett’s The Glass Key and Raymond Chandler’s The Long Goodbye, University of Exeter, Exeter, 1981 Wolfe, Peter, Something More Than Night: The Case of Raymond Chandler, Bowling Green State University Popular Press, Bowling Green, 1985 \n\nCuprinstc \"Cuprins\" I \tMetafizica detectivului Marlowe\t7 II\tUcigaș la Hollywood\t57 III",
    "567": "\tSeptet de ticăloși\t117 Cinci zile din viaţa lui Marlowe\t121 Graalul păcătoșilor\t157 În penumbră\t181 Cartea femeilor\t205 Cuibul de „scorpioni”\t226 Cavalerul fără armură\t250 Seninătatea indiferenţei\t286 IV\tViaţa după Chandler\t311 Final cu adrenalină\t314 Paradisul negru\t328 \nReferinţe critice\t353 \n"
}