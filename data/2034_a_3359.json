{
    "1": "PREZENTARE \nCe întrebări ne putem pune azi, la două sute de ani de la moartea lui Kant, în legătură cu monumentala construcție sistematică pe care a ridicat-o cel mai de seamă gânditor al epocii moderne? Ele sunt numeroase, dar ar putea fi reduse la două: Ce anume a susținut Kant? Ce semnificație au pentru noi cele spuse de Kant? Prima privește interpretarea și conflictul interpretărilor, cea de-a doua actualitatea mesajului Încercări de a răspunde la aceste întrebări leagă cele zece studii reunite în acest volum Sunt discutate atât teme ale filosofiei teoretice (relația filosofiei transcendentale cu fundamentele metafizice ale științei naturii, conceptul kantian al cunoașterii și al științei naturii, semnificația considerațiilor lui Kant asupra ideilor regulative ale rațiunii), cât și ale filosofiei practice (raportarea analizei kantiene a fundamentelor moralității la rațiunea comună, rigorismul moral, idealul moral al lui Kant, ideea kantiană a luminării) Gândirea lui Kant este examinată și ca sistem de referință pentru înțelegerea unor particularități ale tradiției filosofice românești",
    "2": " Concepte și teme kantiene sunt introduse în mod accesibil, ori de câte ori a părut posibil prin raportare la fapte ale experienței curente Majoritatea studiilor pot fi citite cu folos și de cei care nu sunt familiarizați cu scrierile lui Kant \n\nMIRCEA FLONTA \nKANT ÎN LUMEA LUI ȘI ÎN CEA DE AZI \nZECE STUDII KANTIENE \nCUVÂNT ÎNAINTE \nAcum mai bine de treizeci de ani, am început să studiez cu mai multă stăruință părți și pasaje din scrierile lui Kant și să scriu pe teme kantiene Fac abstracție de raportările anterioare la Critica rațiunii pure în teza mea de doctorat, și cu atât mai mult de acele clișee, bazate pe literatura secundară, la care recurge cel care pregătește cursuri și seminarii de teoria cunoașterii Îmi amintesc că atunci, la începutul anilor ’70, îl citeam pe Kant prin grila filosofiei analitice a timpului, de care mă apropiasem recent",
    "3": " Ceea ce, cred eu acum, nu m-a ajutat să-l iau pe Kant atât de în serios pe cât merită (Cel care va citi o carte ca Limitele rațiunii Un eseu despre Critica rațiunii pure a lui Kant de Peter Strawson, publicată în 1966, dar abia de curând tradusă în limba română, va înțelege mai bine ceea ce am în vedere) În 1974, când se aniversau 150 de ani de la nașterea filosofului, am scris un scurt articol despre conceptul judecății analitice la Kant Naivitatea și entuziasmul neofitului m-au făcut să-mi supraapreciez contribuția, mai ales după ce o versiune în germană a acestui text a fost publicată într-un număr din 1976 al revistei Kant-Studien M-am simțit, așadar, încurajat să continuu, chiar dacă preocuparea mea pentru Kant a rămas mai departe una mai mult ocazională În 1981, când s-au împlinit 200 de ani de la apariția Criticii rațiunii pure, am prezentat o comunicare la Congresul jubiliar de la Mainz și am publicat două articole în România",
    "4": " La mijlocul anilor ’80, am realizat, în colaborare cu Thomas Kleininge, o nouă traducere a Prolegomenelor lui Kant, cu un studiu introductiv și note Iar în 1991 și 1992, am susținut comunicări la două reuniuni kantiene, cu participare internațională, organizate la București și Iași Astfel, cu trecerea anilor, numărul textelor pe care le-am scris pe teme kantiene a sporit Recunosc că eram destul de mulțumit de prestațiile mele în acest domeniu Acum câțiva ani, m-am gândit că nu ar fi o îndrăzneală prea mare dacă aș revizui câteva din textele mele pe teme kantiene, dacă le-aș adăuga altele și le-aș publica pe toate într-un volum Mi-ar fi plăcut ca această carte să apară în anul 2004, drept contribuția mea la comemorarea a 200 de ani de la moartea filosofului La socoteală mi-au ieșit zece teme, iar titlul Zece studii kantiene mi s-a părut atrăgător",
    "5": " Munca la acest proiect am început-o în vara anului 2002, când am petrecut mai mult timp la Universitatea Humboldt din Berlin, în cadrul unui program al Fundației Alexander von Humboldt din Bonn Atunci am recitit textele pe care le scrisesem despre conceptul de fizică pură și ideea științei naturii la Kant Supunându-le controlului prin reluarea lecturilor din Critica rațiunii pure și Prolegomene și prin studiul lucrării lui Kant Principiile metafizice ale științei naturii, prin confruntarea cu unele contribuții mai recente la cercetarea kantiană, îndeosebi în literatura de limbă engleză, am constatat că unele dintre ideile pe care le urmăream erau pur și simplu greșite Dacă nu voiam să renunț la proiect, munca trebuia reluată de la început Acest gând nu era totuși neplăcut în măsura în care se asocia cu speranța că voi putea face lucruri mai bune Am înțeles, chiar dacă destul de târziu, că drumul cunoașterii și înțelegerii lui Kant este unul lung",
    "6": " Mi-am dat seama cu câtă îndreptățire îi scria Moses Mendelsohn, una dintre cele mai ascuțite minți ale timpului, autorului Criticii rațiunii pure, la aproape doi ani de la apariția acesteia: „De câte ori mă măgulesc cum că aș fi câștigat în putere, cutez să mă apuc de această operă care stoarce sucul nervilor și nu sunt chiar fără speranță că o voi parcurge integral în această viață” Și mi-a devenit mai clar de ce importanți profesori români de filosofie, de la Titu Maiorescu la Mircea Florian și Nicolae Bagdasar, ba chiar și tânărul Noica, au socotit apropierea cu înțelegere de sistemul lui Kant drept proba supremă a calificării filosofice Hotărârea de a încerca un nou început cu proiectul studiilor mele kantiene a fost susținută, în principal, de două motive Primul a fost convingerea că voi câștiga ceva substanțial din încercările de a mă lămuri cât de cât asupra unor teme ale filosofiei teoretice a lui Kant",
    "7": " Al doilea a fost reprezentat de impresia profundă pe care mi-a lăsat-o apropierea de filosofia practică a lui Kant, îndeosebi de filosofia lui morală Începuturile mele în această privință au fost legate de lecțiile și seminariile de etică kantiană, pe care le-am susținut în anii ’90 la Colegiul Waldorf din București și de munca de pregătire a volumului Filosofia practică a lui Kant (Polirom, Iași, 2000), pe care am desfășurat-o într-o colaborare pentru mine foarte profitabilă cu colegul Hans-Klaus Keul Întrebarea dacă filosofia teoretică sau cea practică a lui Kant este mai importantă și mai actuală nu este probabil o întrebare rezonabilă Impresia mea este însă că dacă știința actuală arată în multe privințe altfel decât cea din vremea lui Kant, iar demersurile analizei filosofice au cunoscut cu trecerea timpului prefaceri semnificative, în schimb problemele și dilemele morale ale lumii noastre nu diferă în esență de cele pe care le-a perceput și discutat Kant",
    "8": " Dacă asupra perenității unora din articulațiile filosofiei sale teoretice s-a discutat și se discută, actualitatea mesajului filosofiei sale practice mi se pare indiscutabilă Aceasta este o opinie care se exprimă atât în alegerea temelor studiilor cuprinse în acest volum, cât și în orientarea discuției lor Nu doresc ca această privire retrospectivă asupra evoluției preocupărilor mele pentru filosofia lui Kant să lase să se înțeleagă faptul că rezultatele la care am ajuns acum ar fi foarte bine asigurate Nici alții, mai pricepuți decât mine, nu vor avea o asemenea pretenție Prin raportare la punctul de plecare al îndeletnicirilor mele cu Kant nădăjduiesc, totuși, că am reușit să discut lucrurile mai în cunoștință de cauză Timp de două secole, cu deosebire în ultimele decenii, s-a acumulat o literatură imensă consacrată interpretării, comentariului, reconstrucției și valorificării, în noi contexte, a conceptelor și ideilor lui Kant Ca și în cazul altor filosofi de primă mărime, se încearcă mai intâi să se răspundă la întrebarea ce a spus autorul, care a fost, de fapt, poziția lui",
    "9": " De ce este însă necesară atâta străduință pentru a răspunde la o asemenea întrebare? Nu este inutil să vedem de ce tocmai în cazul lui Kant sunt greu de dat răspunsuri satisfăcătoare Se recunoaște îndeobște că o bună parte din textele filosofului nu sunt ușor accesibile Pentru a nu mai spune că dificultățile vor spori în cazul celor al căror acces este mijlocit de traduceri care nu se îndepărtează prea mult de original Kant a scris în perioade ample, complex structurate În multe cazuri, relațiile dintre diferitele părți ale frazei sale nu sunt transparente În mod sigur, el nu a scris în acest fel pentru a-și intimida cititorul și a crea aparența unei gândiri adânci Onestitatea lui intelectuală a fost ireproșabilă Cred că sursele dificultăților pe care le creează modul său de a scrie trebuie căutate în altă parte Kant a gândit cu o insistență și cu o răbdare care sunt poate unice asupra problemelor care l-au preocupat",
    "10": " Rezultatele reflecțiilor sale laborioase le-a pus însă pe hârtie în perioade scurte de timp, presat de editori și de alte proiecte care îi stăteau în față (Kant a putut să creadă despre ultimul său manuscris neîncheiat, așa-numitul Opus postumum, că este cea mai însemnată dintre scrierile sale!) Pe scurt, Kant a scris repede concentrându-se exclusiv asupra argumentării și sistematizării ideilor Dincolo de un număr restrâns de învățați, el nu s-a gândit la ceilalți cititori Pe aceștia i-a lăsat pe seama acelor adepți ai filosofiei critice care își vor asuma misiunea „popularizării” ideilor sale Crezând că „popularizarea” pot s-o facă și alții, Kant a fost preocupat exclusiv de fixarea articulațiilor sistemului său în limbajul relativ scolastic consacrat de școala lui Wolff, un limbaj care poartă pecetea modelului prozei latine Atunci când și-a propus să discute teme punctuale, într-un spațiu limitat, Kant a scris neobișnuit de clar",
    "11": " Este ceea ce probează texte ca Răspuns la întrebarea: Ce este luminarea? (1785), Despre sentința: Acest lucru poate fi corect în teorie, însă nu funcționează în practică (1793) sau Despre un pretins drept de a minți din iubire de oameni (1797) Dar în lucrările care stabilesc contururile arhitectonicii atât de complexe a sistemului, în Critici, în Prolegomene, în Principiile metafizice ale științei naturii, scrisul lui Kant este dominat de preocuparea de a integra fiecare concept, fiecare teză și observație, într-o țesătură tot mai complexă O operație care, cu trecerea timpului, s-a dovedit a fi tot mai anevoioasă, mai greu de îndeplinit într-un mod satisfăcător Într-o scrisoare către Mendelsohn, din august 1783, Kant se exprimă autocritic despre textul Criticii rațiunii pure: \nNu mi-ar fi lipsit mijloacele explicitării fiecărui punct dificil dar, în decursul elaborării, simțeam neîncetat acea povară, ce se împotrivește atât de bine clarității, a unei cuprinderi extinse și a amănuntelor ce perturbă perceperea corelațiilor, îndepărtându-mă de aceasta (de claritate – n",
    "12": "m MF) pentru a o recupera în cadrul unei viitoare tratări, dacă afirmațiile mele, după cum speram, ar fi fost pe parcurs prinse în ceea ce privește ordinea lor; deoarece nu întotdeauna cineva poate ghici de la sine, odată ce a pătruns un sistem și s-a familiarizat cu conceptele acestuia, ce îi pare cititorului a fi obscur, ce îi pare a nu fi precizat sau insuficient demonstrat Puțini sunt atât de fericiți să poată gândi pentru sine și în același timp în locul altora și să poată găsi pentru toți modalitatea adecvată de expunere Există doar un singur Mendelsohn! \n\nCeea ce l-a preocupat pe Kant pare să fi fost nu atât accesibilitatea, cât coerența întregului După apariția Întemeierii metafizicii moravurilor, dar înainte de publicarea Criticii rațiunii practice și a celei de-a doua ediții a Criticii rațiunii pure, el îi scria, în septembrie 1785, cu un anumit sentiment de neliniște discipolului său Christian Gottfried Schütz: „Trebuie să-mi țin gândurile încontinuu legate ca să nu pierd firul care leagă întregul sistem",
    "13": "” Mulți ani mai târziu, în prefața celei de-a doua ediții a Religiei în limitele rațiunii pure (ianuarie 1794), Kant va explica reținerea sa de a răspunde unor recenzenți ai cărții invocând „greutățile cu care mă întâmpină bătrânețea, mai cu seamă când este vorba de prelucrarea unor idei abstracte” În literatura de comentar și exegeză, mai ales în cea mai recentă, s-a remarcat faptul că și în perioada deplinei sale maturități filosofia critică a lui Kant a înregistrat evoluții semnificative A fost, așadar, inevitabil ca filosoful să aibă greutăți în armonizarea tuturor elementelor unui întreg de o enormă complexitate, ca unele dintre acestea să pară că se contrazic sau chiar să se contrazică Dacă așa stau lucrurile, urmează că orice contribuție la o mai bună înțelegere a punctului de vedere a lui Kant, într-o problemă sau alta, va lua forma unei încercări de a preciza întrebările pentru a putea aprecia, în acest fel, care ar putea fi răspunsurile plauzibile ce pot fi găsite în scrierile sale",
    "14": " Formularea unei ipoteze interpretative va fi legată în mod firesc de evaluarea unor interpretări alternative și nu o dată de angajarea în discuții asupra conflictului interpretărilor Oricine încearcă să stabilească care a fost poziția lui Kant într-o problemă, fie ea relația metafizicii naturii corporale cu filosofia transcendentală și cu știința matematică a naturii din vremea sa, fie dreptul oamenilor de a minți cu intenții bune, nu se va putea limita la studiul textelor relevante ale filosofului Va fi necesar ca el să-și confrunte concluziile cu punctele de vedere ale celor mai calificați cercetători ai operei lui Kant Ceea ce implică complicații și ocoluri, care pot cădea sub suspiciunea de pedanterie Bănuiala acelui cititor care judecă simplu și direct că în acest caz ar fi vorba de subtilități de dragul subtilităților, de un joc a cărui miză ar fi exersarea cu virtuozitate a unor abilități rafinate, este de înțeles, dar adesea nejustificată",
    "15": " În cazul unui autor cum este Kant, orice analiză care poate contribui la clarificarea poziției sale este un rezultat care merită atenție Iar aceasta nu doar din punctul de vedere al unui interes istoric-hermeneutic A încerca să precizăm ce anume a vrut să spună Kant contemporanilor săi este, până la urmă, acel pas peste care nu se poate sări ori de câte ori vrem să stabilim ce anume ne spune el nouă, astăzi În studiile de față, cele două interese merg mână în mână, chiar dacă li se acordă o pondere relativ diferită de la caz la caz Actualitatea ideilor lui Kant va fi pusă în lumină uneori prin utilizarea lor drept fundal care ne ajută să înțelegem mai bine semnificația și miza unor controverse ale prezentului, alteori prin examinarea lor ca puncte de plecare și sprijin ale unor orientări ale gândirii filosofice contemporane În acele cercuri intelectuale dominate fie de relativismul postmodernist, fie de nostalgia transcendentului, raportarea permanentă la rațiune și la puterea de judecare, pe care ne-o recomandă Kant, poate să apară agasantă sau plictisitoare",
    "16": " Convingerea mea este, dimpotrivă, că ea rămâne resursa noastră cea mai sigură Și tocmai acesta mi se pare a fi sensul în care ne putem asigura de perenitatea moștenirii pe care ne-a lăsat-o filosoful, la două sute de ani de la moartea sa Cei care au urmat cu folos școala scrierilor kantiene nu vor construi niciodată un discurs teoretic pornind de la premise adoptate în mod necritic, și nici nu vor încerca să evite asumarea tuturor consecințelor principiilor pe care le acceptă Iar dacă așa cum spunea un cunoscut autor de fabule „aceasta între noi adesea o vedem” ne vom aminti de chemarea „Înapoi la Kant!” Doresc să previn asupra facturii relativ diferite a studiilor reunite în acest volum Cele pe teme de filosofie teoretică sunt mai savante Ele se adresează cititorilor familiarizați nu numai cu scrierile lui Kant în acest domeniu, ci și cu literatura contemporană de epistemologie și filosofie a științei",
    "17": " Dimpotrivă, cele care discută teme ale filosofiei practice sunt, atât prin tonul discuției cât și prin raportare constantă la experiențe familiare, mai bine adaptate interesului unui cerc mai larg de cititori Îmi iau de asemenea îngăduința să avertizez că în afara datelor bibliografice notele conțin multe explicații, dezvoltări ale argumentării sau observații colaterale Ele reprezintă, în acest sens, părți ale textului Șapte dintre aceste studii au fost scrise în ultimii doi ani pentru volumul de față „Două concepte ale cunoașterii” reprezintă o formă revizuită și dezvoltată a textului „Zwei Erkenntnisbegriffe”, publicat în volumul Critic and Doctrinal in Kant, editat de Rodica Croitoru, Editura Universității, București, 1992, și în revista Noesis, vol XVIII, 1993 „Kant în cultura filosofică românească” reia pasaje din două texte cu același titlu, publicate în Revista de Filosofie 6/1994 și în cartea mea Cum recunoaștem pasărea Minervei? Reflecții asupra percepției filosofiei în cultura românească, Editura Fundației Culturale Române, București, 1998",
    "18": " În sfârșit „Ideea kantiană a luminării” din volumul Filosofia practică a lui Kant, Editura Polirom, 2000, este un text preluat aici fără modificări O formă prescurtată a primului studiu, „Filosofia transcendentală și principiile metafizice ale științei naturii” a apărut în Revista de Filosofie, 3-4/2004 Îmi face plăcere să exprim și pe această cale mulțumiri unor colegi care m-au ajutat în diferite feluri Alexandru Boboc și Cristian Hatu mi-au pus la dispoziție texte din literatura kantiană care nu pot fi găsite în bibliotecile noastre Am beneficiat de observațiile și sugestiile lui Ilie Pârvu și Valentin Mureșan, cercetători activi ai gândirii lui Kant, ale căror prestații academice le apreciez în mod deosebit Le rămân recunoscător că și-au dat osteneala să citească unele dintre studiile mele Titus Lateș, de la Biblioteca Facultății de Filosofie a Universității București, mi-a înlesnit accesul la multe lucrări din literatura pe care am studiat-o",
    "19": " \nfebruarie 2005\t\t\t\t\t\tAutorul \nPRESCURTĂRI ALE TITLURILOR UNOR LUCRARI ALE LUI KANT IN TRADUCERE ROMANEASCA \nCRP – Critica rațiunii pure Pr – Prolegomene la orice metafizică viitoare care se va putea înfățișa drept știință Imm – Întemeierea metafizicii moravurilor \nPmsn – Principiile metafizice ale științei naturii Crp – Critica rațiunii practice Cpj – Critica puterii de judecare Rlrp – Religia în limitele rațiunii pure Mm – Metafizica moravurilor Pmtv – „Principiile metafizice ale teoriei virtuții”, a doua parte a Metafizicii moravurilor \nCUPRINS 1Filosofia transcendentală și principiile metafizice ale științei naturii 2 Știința naturii și legile științei 3 Două concepte ale cunoașterii 4 Idei regulative ca principii ale cercetării 5 Despre rațiunea morală comună 6 Un sens al rigorismului moral 7 Idealul moral al lui Kant 8 Kant în cultura filosofică românească 9 O posibilă discuție între Blaga și Kant 10 Ideea kantiană a luminării Bibliografie Publicații ale autorului despre Kant \nFILOSOFIA TRANSCENDENTALĂ ȘI PRINCIPIILE METAFIZICE ALE ȘTIINȚEI NATURII \nNume mari din tradiția exegezei operei lui Kant, ca și comentatori mai recenți, sunt de acord că două interese au stat în centrul preocupărilor filosofului, în perioada numită precritică: cel pentru analiza unor concepte și principii fundamentale ale științelor naturii și acela pentru determinarea naturii și legitimității cunoașterii metafizice",
    "20": " Cu greu s-ar putea contesta că aceste două interese se regăsesc în opera de maturitate a lui Kant, în filosofia lui critică Ne putem, prin urmare, întreba: care sunt acele elaborări teoretice prin care a dat Kant curs acestor interese? Care este relația dintre întemeierea kantiană a metafizicii și elaborarea principiilor metafizice ale științei matematice a naturii? Răspunsul la prima întrebare este simplu Legitimarea metafizicii ca știință a fost înfăptuită de Kant prin elaborarea filosofiei sale transcendentale, expusă în Critica rațiunii pure (prescurtat CRP) și în Prolegomene (prescurtat Pr), iar cercetarea fundamentelor metafizice ale științei naturii a fost întreprinsă în mod sistematic în lucrarea Principiile metafizice ale științei naturii (prescurtat Pmsn) Această din urmă lucrare apare în 1786, cu puțin timp înainte de publicarea celei de-a doua ediții a CRP (1787) În schimb, căutarea răspunsului la cea de a doua întrebare a condus, odată cu trecerea timpului, al analize tot mai complexe și la concluzii tot mai controversate",
    "21": " În unul din capitolele părții finale a CRP, intitulat „Arhitectonica rațiunii”, Kant va caracteriza metafizica drept o expunere a cunoașterii fiolosofice – cunoașterea din concepte – în unitatea ei sistematică Metafizica este fie metafizica folosirii speculative, fie metafizica folosirii practice a rațiunii pure Cea dintâi, singura care ne interesează aici, este numită metafizica naturii (Termenul natură este folosit la Kant pentru toate obiectele date simțurilor noastre, prin urmare atât pentru natura corporală, materială, cât și pentru natura gânditoare) Metafizica naturii este alcătuită, la rândul ei, din filosofia transcendentală și din fiziologia rațiunii pure În filosofia transcendentală, intelectul și rațiunea se raportează la „obiecte în genere”, în fiziologie la „obiecte date” Filosofia transcendentală formulează condițiile posibilității experienței, care sunt în egală măsură condiții ale cunoașterii naturii corporale și a celei sufletești Condițiile experienței în genere sunt condiții ale posibilității obiectelor experienței În exprimarea caracteristică a lui Kant, principiile oricărei experiențe posibile sunt legi universale ale naturii, care pot fi cunoscute a priori",
    "22": " Metafizica naturii corporale este numită de Kant fizică rațională sau, de cele mai multe ori, fizică pură El atrage atenția asupra distincției dintre fizică rațională (physica rationalis) și știința matematică a naturii, numită pe atunci și fizică generală (physica generalis)2 În Cuvântul înainte la Pmsn, autorul revine asupra unora dintre aceste distincții Kant precizează încă o dată că „partea transcendentală a metafizicii naturii” nu se raportează la obiecte determinate ale experienței, ci formulează condițiile posibilității experienței în genere, legile universale ale naturii În măsura în care se ocupă de obiecte date simțurilor, ea va fi o metafizică a naturii corporale sau a naturii gânditoare deoarece principiile transcendentale vor fi aplicate la două genuri diferite de obiecte În acest sens, Kant distinge între filosofia transcendentală, ca „metafizică generală a naturii”, și „metafizica specială a naturii”3 Spre deosebire de natura corporală, Kant apreciază că natura gânditoare (sufletul) nu poate să devină obiect al unei științe",
    "23": " Și anume deoarece obiectele simțului intern nu pot fi construite în intuiție Matematica nu le este în principiu aplicabilă Sunt posibile descrieri empirice ale obiectelor simțului intern, dar nu este posibilă o știință cu privire la ele Există așadar o singură știință despre natură, în sensul pe care-l dă Kant termenului natură, și anume știința despre obiectele simțului extern, ale căror concepte pot fi construite în intuiție Principiile metafizice ale științei naturii vor fi, prin urmare, principiile științei naturii corporale, ale fizicii Dacă nu există o știință a priori a naturii gânditoare, așa cum există una a naturii corporale, rezultă că exemplele care oferă semnificație conceptelor și principiilor pure ale intelectului vor trebui luate din știința naturii corporale Iată de ce generalitatea mai mare a categoriilor și principiilor filosofiei transcendentale nu implică extinderea acestora într-un domeniu mai larg de obiecte ale experienței În Pmsn, Kant își propune elaborarea metafizicii speciale ca parte pură a fizicii, ca „fizică pură”4",
    "24": " Autorul apreciază că în domeniul cunoașterii naturii corporale este important să se determine „ceea ce poate realiza rațiunea cu propriile ei puteri și unde limitele capacității sale fac astfel ca ea să aibă nevoie de ajutorul principiilor experienței”5 Kant formulează, totodată, observația că „fizicienii matematicieni” nu se pot lipsi de concepte și principii „metafizice”, concepte cum sunt cele de materie, mișcare, umplerea spațiului sau inerție Ei postulează de obicei asemenea concepte și principii fără a le cerceta însă sursele a priori6 Ce spune Kant despre relația dintre metafizica generală și cea specială, dintre filosofia transcendentală și principiile metafizice ale științei naturii? Afirmația care revine în cartea sa este aceea că princpiile metafizice ale științei naturii sunt elaborate prin „aplicarea” conceptelor și principiilor pure ale intelectului noțiuni empirice de materie7 Tabela categoriilor este schema care asigură completitudinea metafizicii naturii corporale Kant cercetează în Pmsn determinările conceptului de materie prin raportare la cele patru clase de concepte pure ale intelectului: cantitate, calitate, relație și modalitate",
    "25": " Iar în capitolul al treilea al Pmsn, intitulat „Principiile metafizice ale mecanicii”, el formulează trei legi ale mișcării drept contrapărți ale celor trei analogii ale experienței Kant caracterizează demonstrația fiecăreia dintre aceste legi afirmând că enunțul uneia dintre analogiile experienței, ca enunț al metafizicii generale, este „pus la bază” sau „pus ca temei” (zum Grunde gelegt) sau că pentru demonstrație trebuie „împrumutat” (entlehnt) un enunț al metafizicii generale În tradiția mai veche a exegezei kantiene, caracterizarea dată de autorul Pmsn relației dintre metafizica generală și cea specială, potrivit căreia principiile celei din urmă sunt formulate prin aplicarea principiilor filosofiei transcendentale noțiunii de materie și constituie exemple in concreto ale acestora, a fost socotită neproblematică și nu a constituit obiect de discuție și de controversă Apreciată drept un produs oarecum secundar al aplicării categoriilor și principiilor filosofiei transcendentale, scurta lucrare publicată de Kant în 1786 nu a atras în mod deosebit atenția și interesul comentatorilor",
    "26": " Ernst Cassirer, în cunoscuta lui monografie consacrată lui Kant, o califică drept o nouă schiță a filosofiei naturii a lui Kant; referindu-se apoi la analogiile experienței, el scrie: Pmsn oferă expunerea concretă a ideilor fundamentale dezvoltate aici Ea (lucrarea – nm MF) prezintă cele trei leges motus de la care a plecat Newton – legea inerției, legea proporționalității cauzei și efectului și legea egalității acțiunii și reacțiunii – drept întipăriri speciale (bestimmte Ausprägungen) ale principiilor sintetice generale ale relației”8 Și cu asta autorul trece mai departe Expresii ca „aplicații”, „exemple in concreto” sugerează faptul că, elaborând filosofia transcendentală, Kant ar fi urmărit să stabilească acele condiții care fac posibilă experiența, altfel spus cunoașterea noastră despre fapte în genere Ulterior, prin „aplicarea” categoriilor și principiilor filosofiei transcendentale, Kant ar fi formulat principiile metafizice ale științei naturii Metafizica specială s-ar situa, așadar, în continuarea celei generale",
    "27": " Categoriile și principiile metafizicii generale capătă anumite specificări atunci când sunt aplicate genului aparte de obiecte și relații ale simțului extern, desemnat de Kant prin expresia „natură corporală” O relație de dependență în sens invers a metafizicii generale de metafizica specială și, prin urmare, de știința matematică a naturii nu este avută în vedere O observație care, în contextul discuției asupra relației dintre filosofia transcendentală și cercetarea condițiilor de posibilitate ale științei matematice a naturii poate căpăta funcția unui avertisment este cea care se găsește in scrisoarea lui Kant, din septembrie 1875, către Chr G Schütz („Înainte de a trece la promisa metafizică a naturii, eu a trebuit să o stabilesc pe aceea care este o simplă aplicare a acesteia…”) nu a atras mult timp atenția comentatorilor S-a presupus în mod tacit că filosofia transcendentală elaborată în CRP este în mare măsură independentă de reflecția lui Kant asupra posibilitătii unei științe matematice a naturii, mai precis asupra posibilității unor corelații legice care au atributele universalității și necesității",
    "28": " Mult timp, până în ultimele decenii, elaborarea dată de Kant principiilor metafizice ale științei naturii nu s-a bucurat de atenția comentatorilor filosofiei sale teoretice A căzut astfel în uitare și o orientare interpretativă, promovată de neokantianismul timpuriu, îndeosebi prin opera lui Hermann Cohen, care propune drept cheie pentru înțelegerea filosofiei transcendentale cercetarea relației ei cu fizica newtoniană, mijlocită de principiile metafizice ale științei naturii Faptul că filosofia secolelor XVII-XVIII nu înfățișează în mod clar relația ei internă cu noua știință matematică a naturii a fost apreciat de Cohen drept o „trăsătură tragică” a celei dintâi Fundamentele metafizice ale științei matematice a naturii nu ar fi fost bine înțelese înaintea lui Kant Autorul CRP ar fi întreprins, pentru prima, dată o cercetare sistematică a acestora În acest sens, Newton este caracterizat de Cohen drept „precursorul” lui Kant, iar cel din urmă drept acela care „a desăvârșit” opera celui dintâi9",
    "29": " Cohen susține că, pentru Kant, prima îndatorire a filosofiei era determinarea conceptului științei newtoniene Această determinare ar fi fost centrul in jurul căruia se învârtea filosofia lui teoretică „Orientând … interogația filosofică spre știința matematică a naturii, el o precizează, mai întâi, drept întrebare nu cu privire la cunoaștere pur și simplu, prin care fiecare poate să înțeleagă ceva diferit, ci cu privire la cea oferită de știința matematică a naturii”10 Aceasta este o temă care va reveni în discuție abia în ultimele decenii Într-un articol publicat în 1961, EW Schipper11 constata că în interpretarea curentă, acreditată și de reputați comentatori de limbă engleză ca NK Smith și HJ Paton, categoriile și principiile intelectului pur sunt raportate la cunoștințele noastre despre fapte în genere, în primul rând la cele din viața de toate zilele Această interpretare, susține autorul, nu dă însă socoteală de modul în care se raportează Kant la scepticimsul lui Hume, care contestă posibilitatea de a stabili corelații universale și necesare între fapte",
    "30": " Kant ar fi admis – afirmă Schipper – că observației comune îi sunt accesibile doar înlănțuiri, asocieri repetabile ale faptelor, și nu legi universale și necesare Cunoașterea comună nu oferă terenul pe care poate fi făcută distincția dintre o simplă succesiune subiectivă a stărilor în percepție și o corelație necesară a obiectelor Tocmai descoperirea unor corelații care au atributul necesității și universalității distinge știința exactă de simpla inregistrare a unor succesiuni repetate ale acelorași fenomene în observația comună Asocieri ale faptelor pe temeiul succesiunilor constante, cum sunt scăderea temperaturii și solidificarea apei sau zdruncinarea temeliei și prăbușirea unei clădiri, vor fi cunoscute drept corelații necesare abia prin intervenția principiului cauzalității Prin urmare, pe terenul observației comune nu va putea fi depășit scepticismul lui Hume Răspunsul dat de Kant lui Hume se sprijină pe analiza posibilității legilor științei matematice a naturii Tocmai această analiză este cea care a susținut formularea analogiilor experienței, în particular a celei de-a doua analogii a experienței „principiul succesiunii în timp după legea cauzalității”",
    "31": " În lipsa ei, Kant nu ar fi putut trece dincolo de un punct de vedere empirist, ca cel al lui Hume, potrivit căruia experiența este „o simplă compunere empirică a percepțiilor”12 Lui Schipper i-a răspuns un cunoscut cercetător kantian german, Hansgeorg Hoppe Acesta a contestat în mod explicit și categoric punctul de vedere potrivit căruia raportarea la știința metamatică a naturii din epocă a fost esențială pentru elaborarea pe care a dat-o Kant filosofiei sale transcendentale Chiar dacă în Pr Kant prezintă filosofia transcendentală ca răspuns la întrebarea „Cum este posibilă fizica pură?”, distincția dintre experiența comună și cea sțiințifică nu are nimic comun cu problema transcendentală, scrie Hoppe13 În general, distincția dintre experiența comună și știința exactă a naturii ar fi lipsită de relevanță pentru conceptul filosofiei transcendentale Kant nu l-ar fi criticat pe Hume din perspectiva concluziilor la care a fost condus de cercetarea sa asupra modului cum este posibilă o știință, ca știința newtoniană",
    "32": " Referirile la știința exactă a naturii în CRP sau Pr nu susțin supoziția că o distincție ca cea dintre cunoașterea comună și știință ar fi avut vreo semnificație pentru elaborarea filosofiei transcendentale Problemele cunoașterii științifice vor fi abordate de Kant abia în Pmsn În acest sens, apreciază Hoppe, este semnificativ și faptul că în CRP se vorbește de legi cauzale particulare – legile științei naturii – doar în capitolul „Despre folosirea regulativă a ideilor rațiunii” Acest capitol ține însă de „Dialectica transcendentală”, și nu de „Analitica transcendentală” Se poate observa că în argumentarea lui Hoppe sunt diferențiate și tratate distinct două afirmații: afirmația că filosofia transcendentală a fost elaborată de Kant ca teorie a experienței, a cunoașterii cu valoare obiectivă în genere, și afirmația că sistemul de concepte și principii al Analiticii în general și răspunsul pe care l-a dat Kant lui Hume în particular se sprijină pe analiza condițiilor de posibilitate ale unor corelații legice, cum sunt cele formulate de știința matematică a naturii14",
    "33": " Ce anume se urmărește prin acestă subliniere a irelevanței cercetării condițiilor de posibilitate ale unor enunțuri cum sunt cele ale științei matematice a naturii pentru elaborarea filosofiei transcendentale transpare cu mai multă claritate într-o lucrare din aceeași perioadă a lui Lothar Schäffer Ca și Hoppe, Schäffer respinge orice asociere a filosofiei transcendentale cu fizica newtoniană și se referă apoi la consecințele unei asemenea asocieri, pe care le apreciază ca nedorite, în termenii următori: \nGândirea transcendentală nu se lasă prinsă în mod satisfăcător dinspre fizică Identificarea în conținut a conceptelor kantiene cu enunțuri ale fizicii newtoniene devine fatală, dacă prin aceasta gândirea lui Kant este atrasă în întregime în sfera fizicii clasice astfel încât prin fizica nouă determinările kantiene ar trebui considerate drept depășite, ca și cele ale lui Newton15 \n\nArgumentele autorului ar putea fi reconstituite după cum urmează: dacă filosofia transcendentală a lui Kant nu a fost elaborată pornind de la analiza fundamentelor metafizice ale științei newtoniene, rezultă că ea nu va fi în nici un fel afectată de evoluția ulterioară a gândirii fizice",
    "34": " Această concluzie a fost adesea susținută prin sublinierea că cercetarea condițiilor de posibilitate ale științei matematice a naturii a fost întreprinsă de Kant în Pmsn, și nu în CRP Iată de ce schimbările în fundamentele cunoașterii fizice, care au avut loc îndeosebi în secolul XX, nu ar afecta câtuși de puțin filosofia transcendentală formulată în CRP Printre autorii angajați în susținerea ideii autonomiei depline a „Analiticii transcendentale” față de preocupările lui Kant pentru cercetarea fundamentelor științei matematice a naturii se numără Lewis White Beck, considerat pe bună dreptate, în anii ’60-’80, drept decanul cercetătorilor kantieni de limbă engleză Din acest punct de vedere semnificative sunt îndeosebi unele dintre considerațiile sale asupra conceptului cauzalității la Hume și Kant Dacă acceptăm supoziția că la Hume analiza conceptului cauzalității are loc prin raportare la cunoașterea comună, în timp ce la Kant ea este condusă de intenția de a întemeia legile cauzale ale științei teoretice a naturii, ar fi firesc să ne așteptăm ca cei doi gânditori să ajungă la concluzii incompatibile",
    "35": " Beck va încerca să arate că lucrurile nu stau așa și să ofere astfel o apărare indirectă a tezei autonomiei filosofiei transcendentale în raport cu cercetarea fundamentelor științei newtoniene Într-un articol, sugestiv intitulat „Un Hume prusac și un Kant scoțian”, autorul susține că în abordarea temei cauzalității la Hume pot fi distinse două întrebări: (1) Are orice eveniment o cauză? (2) Există o relație necesară între cauze și efecte? Hume ar fi admis – afirmă Beck – că enunțul „Orice eveniment are o cauză” este un enunț a priori și, prin urmare, necesar și ar fi negat totodată că diferite conexiuni dintre cauze și efecte particulare au un caracter necesar, cu alte cuvinte existența unor relații cauzale cu caracter legic Iar poziția lui Kant nu ar fi fost esențial diferită Aceasta deoarece cea de-a doua analogie a experienței („Toate schimbările au loc după legea legăturii dintre cauză și efect”) ar afirma doar că orice schimbare are o cauză („Când deci aflăm prin experiență că se întâmplă ceva, presupunem întotdeauna că ceva precede, căruia acel ceva îi urmează în virtutea unei reguli”), și nu existența unor legi cauzale particulare17",
    "36": " Nu ar exista, prin urmare, nici o relație între analogia a doua, ca principiu al filosofiei transcendentale, și preocupările lui Kant pentru cercetarea posibilității acelor relații universale și necesare care sunt legile fizicii newtoniene Din cele spuse rezultă clar că una din mizele răspunsului la întrebarea dacă filosofia transcendentală este la Kant o teorie asupra condițiilor posibilității experienței în genere, care poate fi socotită independentă de cercetarea fundamentelor metafizice ale științei exacte, este aceea dacă principiile celei dintâi au fost sau nu afectate de evoluții științifice ulterioare, cum sunt cele pe care le-a reprezentat teoria relativității și teoria cuantelor Merită să fie semnalat că argumentele acelor autori care contestă existența unei relații interne strânse între „Analitică” și teoria științei naturii a lui Kant erau îndreptate nu numai împotriva adversarilor filosofiei transcendentale, bunăoară a empiriștilor logici, ci și împotriva pozițiilor susținute în cunoscute lucrări de exegeză a filosofiei teoretice a lui Kant din anii ’50 și ’60",
    "37": " Astfel, Stephan Körner aprecia, în monografia sa consacrată lui Kant, că autorul CRP a greșit ridicând principii ce constituie condiții ale posibilității științei newtoniene la rangul de condiții ale posibilității științei matematice a naturii și ale experienței în genere Körner admitea că în construcția sistematică a „Analiticii” sale Kant a pornit de la supoziția că fundamentele științei teoretice a naturii din epoca sa reprezintă fundamente și cadre ale gândirii științifice în genere18 Dezvoltarea ulterioară a fizicii teoretice nu a confirmat însă această supoziție Există o reală incompatibilitate între principiile filosofiei transcendentale și evoluții care au marcat în mod profund gândirea științifică după Kant, conchide Körner Cunoscuta lucrare a lui Peter F Strawson consacrată CRP formulează concluzii în anumite privințe asemănătoare În elaborarea filosofiei transcendentale, Kant nu numai că ar fi pornit de la presupunerea că există principii universal valabile care stau la baza gândirii științifice în genere, dar ar fi și crezut că ele pot fi identificate prin cercetarea fundamentelor științei exacte a naturii din epoca sa",
    "38": " Deși Strawson apreciază că asemenea principii nu sunt susceptibile de o infirmare directă, el afirmă că acestea pot fi abandonate și au fost efectiv abandonate atunci când gândirea științifică a intrat într-o nouă fază a evoluției ei Ceea ce nu ne-ar împiedica să recunoaștem că degajarea unora din presupozițiile metafizice ale științei newtoniene reprezintă o prestație remarcabilă a lui Kant, care poate fi luată drept model de către cei care și-ar asuma o sarcină asemănătoare în cazul fizicii relativiste sau cuantice19 Teza autonomiei depline a metafizicii generale în raport cu metafizica specială, separarea „Analiticii transcendentale” de cercetarea condițiilor de posibilitate ale științei newtoniene, a primit cele mai ample elaborări în lucrări mai recente consacrate teoriei științei a lui Kant de către Gordon G Brittan jr și Gerd Buchdahl Iată câteva din argumentele acestor autori În cartea sa Kant’s Philosophy of Science, Brittan critică în mod sistematic punctul de vedere formulat pentru prima dată de Hermann Cohen potrivit căruia tocmai cercetarea fundamentelor metafizice ale științei newtoniene ar reprezenta poarta de intrare în filosofia transcendentală a lui Kant",
    "39": " Obiectul examenului său critic îl constituie câteva supoziții În primul rând, supoziția că autorul CRP și-ar fi propus întemeierea fizicii newtoniene În al doilea rând, sugestia că punctul de plecare și de sprijin al „Analiticii” ar fi fost așa-numitele principii metafizice ale științei naturii și că, prin ele, filosofia transcendentală ar fi legată de știința matematică a naturii din epocă De unde și consecința că punerea în discuție și revizuirea acestor principii, prin evoluțiile pe care le-a cunoscut gândirea fizică, s-ar răsfrânge asupra metafizicii generale a lui Kant Aceasta din urmă nu ar putea fi înțeleasă decât într-o perspectivă istorică, după cum afirmă Strawson Autorul argumentează că teoria experienței a lui Kant a fost gândită drept un cadru valabil atât pentru cunoașterea comună, cât și pentru știința matematică a naturii în genere20 Nucleul argumentării lui Brittan îl constituie caracterizarea principiilor filosofiei transcendentale drept principii ale posibilității reale",
    "40": " Pentru Kant, enunțurile sintetice a priori ale „Analiticii” determină ceea ce este în mod real posibil Ele sunt valabile pentru toate obiectele în mod real posibile Kant vedea în ele condiții ale posibilității experienței în genere, presupoziții ultime El le-a gândit însă drept condiții necesare și nu suficiente ale experienței Elaborarea principiilor „Analiticii” va trebui să fie înțeleasă, așadar, drept un proiect clar despărțit de cel al cercetării fundamentelor metafizice ale științei naturii Filosofia transcendentală oferă doar cadrul general al unei asemenea cercetări, ea este independentă de teoria științei a lui Kant Autorul admite că anumite exprimări ale lui Kant din Pmsn pot sugera o relație mai strânsă între filosofia transcendentală și teoria sa a științei Este vorba de exprimări ca aceea că prima lege a mecanicii („În toate schimbările naturii corporale cantitatea de materie rămâne aceeași, nesporită și nemicșorată”) este derivată din prima analogie a experienței, din principiul permanenței substanței",
    "41": " Este însă spiritul gândirii lui Kant, chiar dacă nu întotdeauna în litera exprimărilor sale, susține Brittan, ca principiile filosofiei transcendentale să fie înțelese doar drept condiții necesare de posibilitate pentru principiile metafizice ale științelor naturii, și cu atât mai mult pentru legi cum sunt cele formulate de Newton, în același sens în care ele sunt condiții ale posibilității cunoașterii comune Ceea ce asigură ele este doar posibilitatea unor enunțuri cu valoare obiectivă, și nu a unor enunțuri universale și necesare, cum sunt legile științei newtoniene Brittan recunoaște, pe de altă parte, că proiectul kantian al elaborării condițiilor care fac posibilă experiența, ca „presupoziții ultime”, s-a dovedit iluzoriu Într-un anumit orizont al cunoașterii, suntem în mod inevitabil tentați să considerăm presupozițiile acestei cunoașteri drept condiții ale posibilității experienței în genere Nici Kant nu s-a putut sustrage unei asemenea tentații De exemplu, pentru el o mișcare fizică care nu poate fi caracterizată prin momentul și poziția mobilului nu va fi apreciată drept „în mod real posibilă”",
    "42": " Iată de ce principii fizice cum sunt relațiile de indeterminare din mecanica cuantică nu pot fi puse de acord cu teoria kantiană a experienței Unele dintre enunțurile caracterizate de Kant drept sintetice a priori vor fi apreciate din perspectiva fizicii actuale nu atât drept false, cât irelevante21 Ceea ce arată cât de greu este să se traseze o linie de separație valabilă o dată pentru totdeauna între principii metafizice și enunțuri care sunt sub controlul experienței Brittan conchide: \nPoate că este timpul să înțelegem caracterul inadecvat al afirmației lui Kant că o mulțime particulară de presupoziții poate fi garantată o dată pentru totdeauna, în scopul de a înțelege adevărul unei alte afirmații, și anume că în orice moment dat al timpului știința constă atât din elemente a priori, cât și din elemente empirice22 \nAcceptând concluzia că granița dintre propoziții care prescriu condiții ale posibilității experienței și propoziții care ne oferă cunoștințe despre realitate este una mobilă, că ea nu va putea fi trasată decât înăuntrul unui anumit orizont istoric al cunoașterii, Brittan se apropie de unele din concluziile formulate de Körner și Strawson",
    "43": " Ceea ce nu este în favoarea ideii centrale a interpretării sale Căci dacă admitem că proiectul filosofiei transcendentale nu a reușit în intenția sa de a degaja presupozițiile ultime ale experienței, iar revoluțiile gândirii științifice par să indice că un asemenea proiect nu poate în genere să reușească, rezultă că teza potrivit căreia filosofia transcendentală și cercetarea principiilor metafizice ale științei naturii constituie în opera lui Kant două întreprinderi clar despărțite pierde mult în plauzibilitate și putere de convingere Înainte de a trage însă o asemenea concluzie va trebui să examinăm argumentele lui Buchdahl, care a formulat în mai multe lucrări publicate în ultimele decenii ceea ce am putea califica drept versiunea cea mai elaborată și influentă a acestei teze interpretative Buchdahl susține că există un spațiu gol între filosofia transcendentală și teoria științei a lui Kant, care indică existența a ceea ce el numește o louseness of fit, o slăbire a potrivirii între ele",
    "44": " Filosofia teoretică a lui Kant ar fi mai puțin sistematică decât poate ea apărea la prima vedere Consecința acceptării unei asemenea concluzii nu este greu de întrevăzut Dacă nu există o relație esențială între filosofia transcendentală și cercetarea principiilor metafizice ale științei naturii urmează că răsfrângerea inevitabilă a noilor evoluții științifice asupra celei din urmă nu o va afecta pe cea dintâi Cu referire directă la demonstrațiile date de Kant legilor mișcării în capitolul al treilea al Pmsn, Buchdahl afirmă că ele nu trebuie înțelese drept derivări din principii a priori mai înalte, care au fost formulate în „Analitică” Relațiile dintre metafizica generală și specială ar fi, dimpotrivă, „neprecise în cel mai înalt grad” (extremely louse)”23 Kant și-ar fi propus ce-i drept să „demonstreze” legea a treia a mișcării („În orice transmitere a mișcării, acțiunea și reacțiunea sunt egale una în raport cu alta”) pe baza celei de-a treia analogii a exprienței („Toate substanțele, întrucât pot fi percepute în spațiu ca simultane, sunt într-o acțiune reciprocă universală”)",
    "45": " Însă ar fi greșit să credem că prima relație a fost derivată logic din cea de-a doua Ceea ce și-ar fi propus Kant ar fi fost să arate că legea a treia a mișcării nu poate fi obținută din datele de observație, că ea se sprijină pe considerații care nu sunt „pur empirice” Buchdahl admite că desfășurarea analizei principiilor metafizice ale științei naturii pe baza tabelei categoriilor creează impresia înșelătoare că ele ar fi fost obținute pur și simplu prin aplicarea principiilor metafizicii generale naturii corporale În realitate, legile kantiene ale mișcării și în genere caracterizarea dată naturii corporale în Pmsn s-ar baza pe concepte și construcții care au doar o „asemănare analogică” cu cele ale „Analiticii” De aici concluzia că știința postnewtoniană nu poate să afecteze în nici un fel metafizica generală a lui Kant24 Teza lui Buchdahl este că obiectivul urmărit de Kant în Pmsn ar fi fost să arate, prin raportare la categoriile și principiile transcendentale, posibilitatea acelor concepte și legi care constituie „partea pură” a științei naturii, și nu să ofere o întemeiere a acestora",
    "46": " Altfel spus, Kant și-ar fi propus să integreze aceste concepte și legi în „structura generală a experienței” În discuție ar fi, așadar, inteligibilitatea principiilor metafizicii naturii corporale, și nu justificarea adevărului lor Caracterizată în acest fel, relația dintre metafizica generală și cea specială ne apare „destul de slabă” Tabela categoriilor oferă doar un „ghid” pentru cercetarea fundamentelor conceptuale ale științei naturii25 Ceea ce Kant și-ar fi propus în Pmsn ar fi fost evidențierea structurii conceptuale de bază a științei naturii din epoca sa, și nu probarea validității principiilor ei Buchdahl admite, totodată, că ceea ce Kant a prezentat drept principii ale fizicii pure nu sunt enunțuri compatibile cu orice dezvoltare ulterioară a științei Ele nu sunt, prin urmare, a priori într-un sens absolut al termenului Dar ele nu pot fi nici confruntate în mod direct cu rezultate relativ disparate ale observației și experimentului",
    "47": " În acest sens, ele sunt totuși principii de natură metafizică și, prin urmare, relativ a priori Buchdahl sugerează că întreprinderea lui Kant din Pmsn seamănă cu acele cercetări ale cadrului conceptual al științei pe care le propun astăzi filosofii de orientare analitică Aceasta este o sugestie care va fi primită cu rezerve de către toți cercetătorii preocupați să integreze cât mai strâns opera lui Kant în contextul gândirii epocii sale Buchdahl califică drept „absurdă” tendința de a califica mutațiile care au survenit în fundamentele gândirii fizice după Kant drept o infirmare a filosofiei sale transcendentale Alternativa pe care o propune este exprimată printr-o formulare destul de prudentă și de vagă anume că, odată ce s-au produs asemenea mutații, aplicarea principiilor filosofiei transcendentale la analiza fundamentelor conceptuale ale fizicii nu va mai putea avea loc „în modul preconizat de Kant”26 În susținerea tezei unei legături slabe sau relativ imprecise între metafizica generală și metafizica specială un loc deosebit îl ocupă distincția propusă de Buchdahl între trei tipuri de condiții de posibilitate sau de cerințe metodologice, o distincție despre care el crede că este cel puțin în spiritul gândirii lui Kant",
    "48": " Un prim tip de cerințe sunt cele care se referă la probe empirice Prin raportare la ele se determină dacă o ipoteză este bine susținută de fapte Al doilea tip de cerințe privește coerența diferitelor legi și ipoteze între ele și cu cele din domenii de cercetare învecinate În sfârșit, cel de-al treilea tip de cerințe sunt condiții de posibilitate ale cunoașterii științifice sau ale cunoașterii obiective, ale experienței în genere Buchdahl le numește componentele probative, sistemice și explicative ale unei metodologii Considerațiile metodologice ale lui Kant, chiar dacă ele nu au fost niciodată în mod sistematic formulate, s-ar integra în linii mari in această schemă În relație cu aceste trei tipuri de cerințe metodologice, Buchdahl propune să distingem în filosofia teoretică a lui Kant considerații „ontologice” structurate pe trei niveluri: nivelul naturii în genere, care constituie obiectul „Analiticii”, al naturii ca sistem, despre care se tratează în „Suplimentul la Dialectica transcendentală” și în cele două „Introduceri” ale Criticii facultății de judecare, și al naturii corporale, care este obiectul Pmsn",
    "49": " Este vorba de condiții de posibilitate ale cunoașterii obiectelor în genere, a obiectelor ca elemente ale unui sistem și a obiectelor specifice ale naturii corporale27 În demonstrațiile pe care le propune Kant pentru principiile metafizice ale științei naturii intervin considerații care țin de toate cele trei niveluri Bunăoară demonstrația celei de a doua legi a mișcării – „Orice schimbare a materiei are o cauză exterioară” – se bazează nu numai pe cea de-a doua analogie a experienței – „Toate schimbările au loc după legea legăturii dintre cauză și efect” –, ci și pe o seamă de explicații ale conceptelor teoriei naturii corporale Aceste explicații sunt formulate de Kant în spiritul filosofiei mecaniciste a epocii Astfel, orice schimbare a materiei este caracterizată drept efect al acțiunilor unor forțe care acționează din exterior deoarece materia nu are „determinări interne” Analogia a doua ar fi, așadar, doar o parte a structurii adânci pe care se bazează legea a doua a mișcării a lui Kant",
    "50": " Buchdahl conchide că nu există o demonstrație deductivă a acestei legi „Astfel, în general, argumentele din Principiile metafizice încearcă într-un mod imprecis și exploratoriu să stabilească o anumită conexiune cu relevanță între structura transcendentală profundă (ontologia generală) și structura fizicii newtoniene”28 Iată de ce, crede Buchdahl, ar fi greșit să comparăm demonstrațiile date de Kant pentru cele trei legi ale mișcării cu întemeierea pe care o dă Newton legilor mecanicii Căci primele nu ar încerca să probeze adevărul acestor legi, ci doar „posibilitatea lor reală”, arătând cum se integrează ele atât în infrastructura metafizică a fizicii newtoniene cât și în structura experienței în general Buchdahl nu uită să sublinieze că un avantaj al unei asemenea analize este acela că principiile filosofiei transcendentale nu vor mai fi puse în discuție odată cu prefacerile care au loc în fundamentele fizicii29 Se operează astfel o distincție netă între condițiile care fac posibilă experiența în genere și condițiile posibilității experienței științifice",
    "51": " Mai mult decât atât, se sugerează că primele sunt în mare măsură independente în raport cu ultimele și că ele nu vor fi afectate de evoluții care marchează fundamentele științei teoretice a naturii și ale gândirii științifice în general Rămâne de văzut dacă această interpretare, inspirată în mod clar de puncte de vedere din metodologia și filosofia contemporană a științei30, rezistă confruntării cu pasaje relevante din textele lui Kant precum și cu reflecții generale asupra condițiilor de coerență ale sistemului filosofiei sale teoretice Cercetări aprofundate asupra relației dintre metafizica generală și metafizica specială a naturii la Kant au fost întreprinse în ultima perioadă de timp de către Eric Watkins, în primul rând pe baza unei examinări atente a pasajelor relevante din Pmsn Watkins se disociază de comentatori ca Brittan și Buchdahl atunci când afirmă că obiectivul principal urmărit de Kant prin elaborarea metafizicii sale speciale a fost întemeierea științei matematice a naturii, care a luat naștere și s-a dezvoltat îndeosebi prin opera lui Newton și a cercetătorilor newtonieni",
    "52": " Kant era convins ca principiile enunțate în scrierea sa din 1786 reprezintă cadrul oricărei cunoașteri despre natura corporală, care va putea fi caracterizată, în mod îndreptățit, drept științifică Aceasta deoarece principiile amintite sunt cele care fac posibilă formularea unor legi fizice particulare, care au atributele necesității și universalității și, prin urmare, posedă acea apodictică certitudine care era pentru Kant una dintre caracteristicile științei Spre deosebire de Brittan sau Buchdahl, Watkins consideră că în acest punct Kant a făcut afirmații dintre cele mai explicite peste care nu se poate trece nici folosind cele mai subtile strategii interpretative Într-adevăr, asemenea afirmații pot fi întâlnite deja în „Cuvântul înainte” al Pmsn Iată doar una dintre ele: „O teorie rațională despre natură merită, așadar, numele de știință a naturii doar dacă legile naturii, care îi stau la bază, sunt cunoscute a priori și nu sunt simple legi empirice O cunoaștere a naturii de primul gen este numită pură; cea corespunzătoare celui de-al doilea gen va fi numită însă cunoaștere rațională aplicată",
    "53": " Deoarece cunvântul natură cuprinde deja în sine conceptul legilor, iar acest concept cuprinde în sine conceptul necesității tuturor acelor determinări care aparțin existenței unui lucru, se vede ușor de ce știința naturii trebuie să-și derive îndreptățirea numai de la partea ei pură, cea care conține principiile a priori ale tuturor celorlalte explicații ale naturii, și de ce numai datorită acestei părți pure ea este știință propriu-zisă” Și mai departe: „Orice știință propriu-zisă a naturii are nevoie de o parte pură, pe care să se poată întemeia certitudinea apodictică pe care rațiunea o caută în ea…”31 Pe de altă parte, Watkins dezvoltă o critică sistematică a ceea ce el numește „punctul de vedere standard” asupra relației dintre „Analitică” și principiile metafizice ale științei naturii Este punctul de vedere conform căruia principiile metafizice ar fi rezultatul aplicării materiei a principiilor formulate în „Analitică”, și anume prin substituirea termenului materie termenilor care se referă la natură în genere",
    "54": " În acest sens, relația dintre partea transcendental și cea specială a metafizicii naturii nu este una deductivă Watkins lasă să se înțeleagă faptul că existența unei asemenea relații ar fi fost afirmată de comentatori contemporani, de exemplu, de Robert Butts și Philip Kitcher, ceea ce este discutabil32 Este plauzibil că o asemenea relație a fost presupusă în mod tacit de toți acei cercetători ai operei lui Kant care credeau că metafizica specială nu ar fi decât un produs secundar al filosofiei sale transcendentale Acestui punct de vedere Watkins îi opune propria sa interpretare În ciuda aparențelor create de unele afirmații ale lui Kant, în primul rând de asocierea celor trei legi ale mișcării cu cele trei analogii ale experienței, Watkins apreciază că în elaborarea și demonstrarea principiilor metafizice ale științei naturii nu ar fi fost utilizate în mod sistematic, ca premise, principiile „Analiticii”, în primul rând analogiile experienței",
    "55": " Cercetarea atentă a textelor arată că nu poate fi stabilită o relație de la premise la concluzii între principiile intelectului pur și principiile metafizice ale științei naturii Potrivit interpretării lui Watkins, în Pmsn Kant a întreprins o încercare de întemeiere a noii științe a naturii formulând acele condiții generale în care este posibilă o experiență specifică, mai bogată în conținut decât experiența în genere, și anume cunoașterea obiectelor simțului extern În acest demers, Watkins identifică doi pași În primul pas, materia, ca obiect al simțului extern, este determinată drept ceea ce se mișcă în spațiu În al doilea pas, sunt stabilite noi caracteristici ale materiei prin raportare la cele patru categorii ale cantității, calității, relației și modalității Cele trei legi kantiene ale mecanicii sunt cerute, bunăoară, pentru a explica posibilitatea materiei în măsura in care ea poate comunica mișcarea Acestea sunt legi necesare pentru construcția în intuiție, iar construcția în intuiție este necesară pentru comunicarea mișcării",
    "56": " În centrul argumentării lui Watkins stă afirmația că, deși înaintea demonstrației date de Kant fiecăreia dintre cele trei legi este întâlnită enunțarea analogiei corespunzătoare a experienței, analogiile nu funcționează totuși ca premise în demonstrație33 În măsura în care contestă că principiile intelectului pur, cu deosebire analogiile experienței, sunt premise pe care se sprijină principiile metafizice ale științei naturii, interpretarea lui Watkins conduce la unele concluzii care o apropie de cea a lui Buchdahl Watkins admite, ce-i drept, că principiile metafizice ale științei naturii, formulate de Kant, nu constituie un cadru adecvat pentru teorii fizice ca relativitatea sau teoria cuantică El susține, totodată că, dacă aceste principii nu sunt într-o relație deductivă cu principiile filosofiei transcendentale, evidențierea inadecvării lor, drept condiții de posibilitate ale științei exacte a naturii în genere, nu s-ar resfrânge în nici un fel asupra celor din urmă34 Contribuții importante la cercetarea filosofiei științei a lui Kant, în relație cu știința vremii sale, au adus lucrările lui Michael Friedman",
    "57": " Friedman observă că atât acea linie interpretativă care evidențiază ancorarea strânsă a filosofiei teoretice a lui Kant în știința vremii, cât și cea care subliniază, în sensul lui Buchdahl, că odată cu schimbările care au avut loc în fundamentele științei naturii ea nu a devenit anacronică, pot fi apreciate drept parțial îndreptățite Categoriile și principiile „Analiticii” și principiile formulate de Kant în Pmsn formează un corp unitar Metafizica generală și metafizica specială a naturii se susțin reciproc Tocmai în virtutea relației ei esențiale cu preocuparea lui Kant pentru fundamentarea metafizică a științei matematice a naturii, „Analitica” i se înfățișează drept o perspectivă istoric condiționată și, prin urmare, limitată asupra condițiilor care fac posibilă experiența, cunoașterea noastră despre fapte în genere Dacă vom admite că, elaborând Pmsn, Kant a avut în vedere știința matematică a naturii din secolul al XVIII-lea, atunci același lucru se va putea spune, cel puțin indirect, despre „Analitică”",
    "58": " Cu alte cuvinte, proiectul kantian al elaborării acelor condiții care fac posibilă experiența a fost gândit și realizat într-un orizont ale cărui coordonate sunt fixate de cadrul conceptual al științei exacte a epocii Ceea ce, susține Friedman, reiese deosebit de clar din analiza relațiilor dintre principiile „Analiticii” și principiile metafizice ale științei naturii Orice încercare de a desprinde „Analitica” din acest cadru istoric, de a o înfățișa ca o filosofie perenă a cunoașterii, constituie o modernizare forțată, care va fi confruntată cu obiecții dintre cele mai serioase Pe de altă parte, considerațiile lui Kant asupra ideilor regulative ale rațiunii, ca principii ale cercetării naturii, își păstrează actualitatea Chiar dacă au condus la o relativizare a conceptului ideii regulative, prefacerile pe care le-a cunoscut știința naturii după Kant i-au subliniat însemnătatea Sugestia lui Friedman este că aceste două elaborări, cele care privesc condițiile de posibilitate ale cunoașterii și științei și, respectiv, cele care privesc orientarea generală a cercetării, elaborări care țin în sistemul kantian de analiză a intelectului și, respectiv, a rațiunii, trebuie să fie distinste și despărțite",
    "59": " Altfel, relația dintre „Analitica” și înțelegerea kantiană a condițiilor de posibilitate ale științei exacte va fi pusă în umbră, așa cum se întâmplă de altfel în interpretarea lui Buchdahl De fapt, ea va trebui să fie pusă în umbră pentru a putea susține că filosofia transcendentală a lui Kant nu ar fi fost câtuși de puțin afectată de evoluții științifice mai recente35 Friedman subliniază că acea linie interpretativă care prezintă principiile filosofiei transcendentale prin raportare la cunoaștere în genere, în primul rând la cunoașterea comună, nu va putea da socoteală de locul pe care îl ocupă elaborările din Pmsn în sistemul filosofiei teoretice a lui Kant El conchide că încercarea de a contesta „strânsa asociere” dintre filosofia transcendentală și principiile metafizice ale științei naturii „este profund greșită, atât ca interpretare a doctrinelor lui Kant, cât și drept cale de a articula semnificația filosofiei kantiene pentru situația din secolul XX”36",
    "60": " O bună înțelegere a proiectului kantian al filosofiei transcendentale nu va fi favorizată dacă acest proiect va fi considerat separat de intenția lui Kant de a oferit o întemeiere a științei matematice a naturii din epoca sa prin cercetarea fundamentelor ei metafizice Asocierea strânsă dintre metafizica generală și metafizica specială a naturii este pusă în evidență, crede Friedman, îndeosebi printr-o cercetare a modului cum sunt elaborate conceptele metafizice ale științei naturii pe baza categoriilor „Analiticii” Astfel conceptele metafizice corp și substanță materială sunt introduse prin adăugarea proprietăților impenetrabilității și greutății conceptului substanță întinsă și ideii conservării cantității totale în orice diviziune în părți mici a acestei substanțe Acestea din urmă sunt determinări necesare ale naturii în genere, nu doar ale naturii corporale Conceptele corp și substanță materială – concepte centrale ale metafizicii științei naturii – sunt caracterizate de Friedman drept rezultatul aplicării conceptelor pure ale intelectului unor noțiuni empirice, cum sunt impenetrabilitatea, greutatea, forțele de respingere și de atracție",
    "61": " Prin aplicarea analogiilor experienței, a principiilor transcendentale ale substanțialității, cauzalității și comunității substanțelor materiale vor putea fi obținut de asemenea cele trei legi ale mișcării formulate de Kant, pe care Friedman le caracterizează drept „specificări” ale principiilor transcendentale37 Principiile filosofiei transcendentale, prin urmare, întrețin cu legile mișcării o relație asemănătoare cu cea dintre conceptele intelectului pur și concepte cum sunt mișcarea, forțele de respingere și de atracție, impenetrabilitatea, greutatea, concepte care au fost elaborate în Pmsn pe baza unor considerații a priori Am prezentat unele dintre premisele și implicațiile a două linii mari în interpretarea relației dintre filosofia transcendentală și cercetarea fundamentelor științei matematice a naturii la Kant Autorii reprezentativi pentru aceste linii de interpretare își susțin punctele de vedere cu referire la pasaje din textele relevante Ceea ce era de așteptat Este vorba doar de interpretări În încheiere, se va încerca evaluarea câtorva dintre acele susțineri în care am identificat nuclee ale dezacordului dintre cele două linii de interpretare, prin raportare la unele precizări făcute de Kant",
    "62": " În „Introducerea” la CRP, fizica pură, alături de matematica pură, este caracterizată drept o știință care este constituită din cunoștințe a priori Kant subliniază că întrebarea pe care trebuie să și-o pună cercetătorul este cum sunt posibile asemenea științe Însăși existența lor nu ar fi în discuție; ele sunt „real date”, afirmă Kant, de unde rezultă că trebuie să fie posibile38 Această afirmație, incontestabilă în ceea ce privește matematica, poate totuși surprinde atunci când ea este făcută cu referire la fizica pură Căci spre deosebire de matematică, fizica pură nu era recunoscută drept un corp distinct, clar delimitat de cunoștințe Într-o notă de subsol, adăugată acestor rânduri, Kant admite că mulți ar putea pune la îndoială existența fizicii pure Replica lui scurtă, cuprinsă în aceeași notă, este că „la începutul fizicii propriu-zise (empirice)”, adică la baza ei, stau enunțuri ca acela despre conservarea cantității de materie, despre inerție, despre egalitatea acțiunii și reacțiunii",
    "63": " Nota se încheie cu observația că fizica pură „merită, desigur, ca știință specială, să fie expusă separat, în toată întinderea ei, mai mare sau mai mică” Concluzia care se desprinde este că, pentru Kant, fizica pură era ceva „real dat”, în aceeași măsură ca și matematica Ca și matematica, ea a constituit punctul său de plecare și de sprijin în elaborarea filosofiei transcendentale, menită să explice cum este posibilă matematica și fizica pură Este însă important de subliniat că drept domeniu distinct în raport cu fizica propriu-zisă, expusă în lucrările oamenilor de știință ai epocii, dacă nu expresia fizica pură, cel puțin conceptul care este asociat acestei expresii este unul kantian39 Kant va da o expunere sistematică a fizicii pure după formularea pe care a dat-o filosofiei transcendentale în prima ediție a CRP Iată sensul în care fizica pură nu va trebui să fie privită doar ca produs secundar al filosofiei transcendentale, drept „o simplă aplicație” a principiilor celei din urmă, care ar fi putut eventual să lipsească",
    "64": " Pare, dimpotrivă, plauzibilă presupunerea că partea centrală a „Teoriei transcendentale a elementelor”, și anume, „Analitica transcendentală”, a fost gândită de Kant în primul rând drept o explicație a conceptelor și principiilor fizicii pure Această presupunere primește o puternică susținere în textul Pr, unde conceptele și principiile „Analiticii” sunt prezentate ca un răspuns la întrebarea Cum este posibilă fizica pură? Încadrarea sub acest titlu a conceptelor și principiilor „Analiticii” va putea fi apreciată, desigur, drept prea restrictivă în măsura în care aceste concepte și principii dau socoteală nu numai de posibilitatea fizicii pure, ci și de posibilitatea cunoașterii, cu valoare obiectivă, a experienței în genere Cu toate acestea, titlul ales de Kant oferă o indicație importantă privitoare la modul cum a văzut el relația dintre filosofia transcendentală și metafizica specială a naturii Kant a atras atenția și asupra unei alte caracteristici care distinge fizica pură de matematică",
    "65": " În § 15 din Pr se afirmă că fizica pură cuprinde matematica aplicată fenomenelor precum și principii pur discursive, adică obținute din concepte Se precizează însă că fizica pură „mai cuprinde și elemente care nu sunt întru totul pure și independente de sursele experienței, cum ar fi conceptele mișcare, impenetrabilitate (pe care se bazează conceptul empiric de materie), inerție șamd, care ne împiedică să o numim o știință a naturii întru totul pură”40 În lumina acestei precizări, expresia fizică pură poate să apară drept derutantă Kant distinge între enunțuri a priori în general și enunțuri a priori care sunt și pure Enunțurile matematicii sunt enunțuri a priori pure, în timp ce enunțurile despre fundamentele metafizice ale științei naturii, enunțuri care se referă la substanța corporală, sunt doar a priori, nu și „pure”, în sensul strict al termenului Iată de ce expresii ca fizică rațională sau fizică generală, care sunt folosite uneori de Kant, ar fi preferabile expresiei fizică pură",
    "66": " Oricum atributul „pur”, din această expresie, va trebui să fie luat doar în sensul de cunoștință a priori41 Din punctul de vedere al temei noastre, observația că enunțurile fizicii pure nu sunt „pure”, în sensul strict al termenului, merită atenție Să ne întrebăm de ce a asociat Kant matematica pură cu ceea ce el a numit „fizică pură” Răspunsul ne stă la îndemână Atât matematica, cât și fizica pură, sunt constituite din enunțuri sintetice a priori Pentru formularea problemei filosofiei transcendentale, ca problemă a posibilității judecăților sintetice a priori, au fost, așadar, necesare două rezultate prealabile Primul rezultat a fost acela că propozițiile matematicii sunt enunțuri sintetic a priori, și nu analitice Al doilea rezultat, nu mai puțin important, a fost acela că la începutul sau la baza științei matematice a naturii stau enunțuri sintetice a priori, enunțuri ce nu pot fi derivate din experiență, ci fac abia posibilă cunoașterea naturii corporale",
    "67": " Pare greu de contestat că autorul CRP a ajuns la această concluzie cercetând nu cunoașterea în genere, ci examinând fundamentele științei exacte a epocii O concluzie care a stat apoi la baza delimitării lui Kant de proiectul derivării empirice a tuturor conceptelor și enunțurilor despre fapte, proiect pe care îl atribuia lui Locke și Hume Ceea ce Kant va afirma în mod explicit: „Dar derivarea empirică la care au ajuns amândoi nu se poate concilia cu realitatea cunoștințelor științifice a priori pe care le avem, anume ale matematicii pure și ale fizicii generale, și, este, prin urmare, contrazisă de faptul existenței lor”42 „Faptul” fizicii pure a stat, prin urmare, drept ceva clar conturat în fața ochilor lui Kant și a reprezentat, cum spuneam, un punct de plecare și de sprijin în elaborarea „Analiticii” sale Iată de ce caracterizarea principiilor metafizice ale științei naturii doar ca un produs al aplicării categoriilor și principiilor „Analiticii” conceptului empiric de materie nu va putea fi considerată drept satisfăcătoare",
    "68": " Pmsn, în primul rând „Cuvântul înainte” al cărții, pot fi citite din această perspectivă Constatarea care se desprinde din lectura atentă a „Cuvântului înainte” este că pentru autor conștiința faptului că noi avem o seamă de cunoștințe a priori despre natura corporală a precedat expunerea lor sistematică Această expunere urmărește să înfățișeze partea pură a cunoașterii noastre despre natura corporală „despărțită și cu totul neamestecată cu cealaltă (bazată pe experiență – nm MF), pe cât este posibil în întreaga ei completitudine”43 Deoarece această expunere urmează elaborării filosofiei transcendentale, a ceea ce Kant a numit „partea transcendentală a metafizicii naturii”44, accentul va cădea aici în mod firesc pe serviciile pe care le face metafizica specială metafizicii generale a naturii Care sunt aceste servicii? Dacă este posibilă o știință numai despre natura corporală, rezultă că partea metafizică a acesteia este singura care va putea oferi „realitate obiectivă” conceptelor și principiilor filosofiei transcendentale",
    "69": " „Și astfel o metafizică separată a naturii corporale aduce celei generale servicii evidente și indispensabile, procurând exemple (cazuri in concreto) de realizare a conceptelor și principiilor celei din urmă (de fapt ale filosofiei transcendentale), adică dând sens și semnificație unei simple forme a gândirii”45 O foarte bună ilustrare a acestor servicii pe care le aduce metafizica specială celei generale sunt legile kantiene ale mișcării Ele conferă „sens și semnificație” acelor „forme generale ale gândirii”, care sunt analogiile experienței Același lucru se poate spune și despre „realitatea obiectivă” conferită categoriilor cantității, calității și modalității în celelalte capitole ale Pmsn Este neîndoielnic că pentru Kant categoriile și principiile intelectului pur reprezintă condiții care fac posibilă nu numai știința exactă a naturii, ci și experiența noastră în genere Recunoașterea acestui fapt nu este însă incompatibilă cu concluzia care rezultă din analizele de mai sus, și anume că tocmai examinarea fundamentelor științei newtoniene l-a condus pe Kant la formularea unor concepte și principii despre care el a avut bune temeiuri să creadă că reprezintă condiții ale posibilității experienței în genere",
    "70": " Pentru o înțelegere adecvată a filosofiei teoretice a lui Kant pare să fie, prin urmare, esențială luarea în considerare, în egală măsură, a celor două direcții ale corelației: de la filosofia transcendentală la principiile metafizice ale științei naturii și de la aceste principii la cele ale metafizicii generale a naturii Prima direcție este fundamentală în ordine sistematică Ea va apărea de aceea în prim plan în Pmsn, o lucrare în care se urmărește tocmai elaborarea conceptelor fizicii pure și demonstrarea principiilor ei, prezentarea acestora drept un corp distinct de cunoștințe, atât în raport cu cel al filosofiei transcendentale, cât și cu cel al fizicii propriu-zise În ordine sistematică, elaborările din Pmsn ne apar drept un sprijin important pentru înțelegerea sistemului filosofiei transcendentale, în întreaga lui semnificație Aceasta în măsura în care metafizica naturii corporale oferă „realitate obiectivă” categoriilor și principiilor ce constituie acest sistem Cea de-a doua direcție a corelației se impune atenției într-o cercetare a premiselor și temeiurilor filosofiei transcendentale",
    "71": " În egală măsură ca și „faptul existenței matematicii pure, „faptul” existenței fizicii pure a premers proiectului filosofiei transcendentale și l-a făcut posibil Pentru Kant tocmai explicarea posibilității matematicii și a fizicii pure a reprezentat cea dintâi legitimare a filosofiei sale transcendentale Ca teorie a experienței, potrivit unei expresii consacrate de Hermann Cohen, filosofia transcendentală a lui Kant nu este, prin urmare, produsul unei reflecții asupra posibilității unei cunoașteri cu valoare obiectivă despre fenomene în general Ea a luat naștere dintr-o cercetare care își propune să răspunda la întrebarea cum este posibilă o știință a naturii care formulează legi universale și necesare O asemenea cercetare, care a precedat scrierea CRP, va putea fi calificată drept punctul de sprijin și sistemul de referință privilegiat al filosofiei transcendentale46 Iar dacă admitem că prin mijlocirea relației sale cu cercetarea condițiilor de posibilitate ale experienței științifice filosofia transcendentală este ferm ancorată în știința epocii lui Kant, atunci mesajul ei mereu actual ar putea fi formulat astfel: în fiecare formă istorică de viață sțiințifică putem distinge un cadru constitutiv de presupoziții generale și conținutul empiric propriu-zis, care este formulat în acest cadru; presupozițiile sunt relativ a priori, în sensul că ele sunt sustrase o perioadă de timp controlului experienței, și metafizice (sau „transcendentale”) în sensul că ele fac posibilă cunoașterea bazată pe experiență; iar cercetarea și explicitarea lor analitică este o îndeletnicire prin excelență filosofică",
    "72": " \n\nNOTE l Această carte de proporții mici a rămas până astăzi netradusă în limba română Traducerea pasajelor citate îmi aparține Expresia Anfangsgründe, din titlul ei, poate fi redată prin prime fundamente, prime temeiuri sau principii S-a atras atenția asupra faptului că în manuscrisele din ultima perioadă a vieții sale Kant traducea titlul latin al lucrării lui Newton Naturalis philosophiae principia mathematica prin Methematische Anfangsgründe der Naturwissenschaft Traducerea expresiei Anfangsgründe prin principii mi se pare preferabilă nu numai pe temeiul conciziei Dacă spunem fundamente ne gândim la ceea ce susține o construcție, care este în acest caz știința matematică a naturii Iar dacă spunem temeiuri atribuim prin aceasta enunțurilor lucrării capacitatea de a „întemeia” această construcție Or, expresia principii lasă înțelegerea relației dintre metafizica naturii corporale și știința propriu-zisă a naturii mai deschisă interpretărilor 2 Immanuel Kant, Critica rațiunii pure, traducere de Nicolae Bagdasar și Elena Moisuc, ediția a III-a, îngrijită de Ilie Pârvu, Editura IRI, București, 1998, pp",
    "73": " 593-596 3 Immanuel Kant, Metaphysische Anfangsgründe der Naturwissenschaft, Konstantin Pollok (ed), Meiner Verlag, Hamburg, 1997, pp 6-7 În Critica facultății de judecare, Kant distinge principii transcendentale – principii care fac din lucruri obiecte ale cunoașterii în genere – și principii metafizice, principii care determină a priori concepte date empiric „Astfel, principiul cunoașterii corpurilor ca substanțe și ca substanțe modificabile este transcendental, dacă prin aceasta se spune că modificarea trebuie să aibă o cauză; el este însă metafizic, dacă prin aceasta se spune că modificarea substanțelor trebuie să aibă o cauză externă” (Immanuel Kant, Critica facultății de judecare, traducere de VD Zamfirescu și Al Surdu, Editura științifică și enciclopedică, București, 1981, pp 75-76) În sensul acestei distincții terminologice, CRP și Pr formulează principii transcendentale, iar Pmsn, principii metafizice 4 Kant numește „pură” orice cunoaștere bazată pe principii a priori, chiar dacă ea este aplicată unor concepte empirice",
    "74": " 5 Immanuel Kant, Metaphysische Anfangsgründe …, p 5 6 Ibidem, p 9 7 Kant s-a exprimat în același fel și cu alte prilejuri În perioada pregătirii lucrării, la 13 septembrie 1785, el îi scria lui Christian Gottfried Schütz: „Înainte de a trece la promisa metafizică a naturii, eu a trebuit să o stabilesc pe aceea care este o simplă aplicare (sm MF) a acesteia, dar presupune totuși un concept empiric, și anume principiile metafizice ale teoriei corpurilor …” 8 Ernst Cassirer, Kants Leben und Lehre, Verlag B Cassirer, Berlin, 1921, p 237 9 Hermann Cohen, Kants Theorie der Erfahrung, zweite Auflage, Berlin, 1885, pp 24-25 10 Ibidem, p 56 11 EW Schipper, „Kant’s Answer to Hume’s Problem”, în Kant-Studien, Bd 53, 1961, p",
    "75": " 62 12 Referindu-se la unitatea necesară a apercepției, Kant subliniază distincția dintre „un raport care este obiectiv valabil și care se distinge suficient de raportul aceleiași reprezentări, a cărei valabilitate ar fi numai subiectivă, ca acela, de exemplu, care se întemeiază pe legile asociației Despre acesta din urmă, eu aș putea spune numai: dacă susțin un corp simt o senzație de greutate, dar nu: el, corpul, este greu; ceea ce nu vrea să zică decât că aceste două reprezentări sunt unite în obiect, adică independent de starea subiectului, și că nu sunt numai asociate în percepție (oricât de des ar putea fi repetată această percepție)” (Critica rațiunii pure, ed cit, pp 137-138) 13 H Hoppe, „Kants Antwort auf Hume”, în Kant-Studien, Bd 62, 1971, p 341 14 Este punctul de vedere susținut de Hoppe și în cartea sa Kants Theorie der Physik, Vittorio Klostermann, Frankfurt am Main, 1969",
    "76": " El scrie, referindu-se la CRP, că aici „Kant nu vrea să ofere o teorie a cunoașterii empirice, în calitate de cunoaștere empirică, ci prin răspunsul la întrebarea Cum sunt posibile judecățile sintetice a priori?, el vrea mai degrabă să explice cum sunt date cunoașterii empirice obiecte în genere pentru a fi cunoscute, adică cum poate fi ea (cunoașterea empirică – nm MF) obiectivă”, (p 10) Dezvoltându-și argumentarea, autorul adaugă: „Kant nu pune la îndoială că noi putem avea o anumită cunoaștere empirică a lumii doar prin experiență, dar el nu se întreabă cum este ea posibilă” (p 12) Mi se pare important de subliniat că putem fi de acord cu prima afirmație fără a o accepta pe cea de-a doua 15 L Schäffer, Kants Metaphysik der Natur, Walter de Gruyter, Berlin, 1966, p 5 16",
    "77": " Hans Wagner, „Poppers Deutung von Kants Kritik der reinen Vernuft”, în Kant-Studien, Bd 67, 1976, p 436 17 Vezi LW Beck, „A Prussian Hume and a Skottisch Kant” (1978), în S Tweyman (ed), David Hume Critical Assesments, vol VI, Routledge, London, 1995, îndeosebi pp 269-274 18 Insistând asupra „dependenței” lui Kant de Newton, autorul scrie: „El (Kant) credea că enunțurile bazate pe experiență nu pot fi incompatibile cu principiile fizicii newtoniene” (St Körner, Kant, Vandenhoek & Ruprecht, Göttingen, 1967, p 39 ) 19 Vezi PF Strawson, The Bounds of Sense An Essay inKant’s Critique of pure Reason, Methuen & Co, London, 1975, îndeosebi pp 118-121 Dincolo de reconstrucția argumentelor și concluziilor lui Kant, Stawson își propune să arate cum ar putea fi ele modificate în așa fel încât să devină mai acceptabile pentru noi",
    "78": " Este un obiectiv care ar putea fi atins, apreciază el, „maximalizând generalitatea enunțării condițiilor (experienței – nm MF) și, în același timp, introducând în această enunțare o imprecizie sau vaguitate, care sunt într-un contrast accentuat cu universalitatea strictă, proprie unora din principiile lui Kant” (Op cit, p 272) 20 G Brittan, Jr, Kant’s Theory of Science, Princeton University Press, 1978, p 41 21 „Concluzia care se impune de la sine este că «momentulĂ, «pozițiaĂ, «particulaĂ, «undaĂ și-au schimbat toate semnificațiile în cursul revoluției științifice Dar aceasta este tocmai ceea ce poziția lui Kant, îndeosebi așa cum este ea exemplificată în Principiile metafizice, face imposibil Poziția lui se sprijină în parte pe pretenția implicată că noțiunile de bază nu sunt supuse schimbării, că noi putem fixa în mod permanent limitele a ceea ce este «în mod real posibilĂ",
    "79": "” (Op cit, p 208) 22 Op cit, p 140 23 G Buchdahl, „The Conception of Lawlikeness in Kant’s Philosophy of Science”, în L W Beck (ed), Proceedings of the Third International Kant Congress, D Reidel, Dordrecht, 1972, pp 163 și urm 24 Vezi Op cit, pp 168-169 25 G Buchdahl, „Zum Verhältnis von allgemeiner Metaphysik der Natur und besonderer metaphysischer Naturwissenschaft bei Kant”, în B Tuschling (ed), Probleme der „Kritik der reinen Vernunft”, Walter de Gruyter, Berlin, 1984, vezi îndeosebi pp 117-118, 123 și 141 În lucrări ulterioare, referindu-se la relația dintre principiul cauzalității și cea de-a doua lege a mișcării a lui Kant, Buchdahl va preciza că în demonstrația legii intervin concepte ca schimbare a mișcării, schimbare a vitezei, forță exterioară, ceea ce face ca principiul cauzalității să opereze într-un context particular",
    "80": " 26 Vezi G Buchdahl, Kant and the Dynamics of Reason Essays on the Structure of Kant’s Philosophy, Blackwell, Oxford, 1997, pp 310-311 27 Vezi Op cit, pp 19-21 și 193-195 28 Op cit, p 33 29 Vezi Op cit, pp 34-37 30 Foarte semnificative în această privință sunt comparațiile mereu reluate ale conceptelor și principiilor formulate de Kant în Pmsn cu ceea ce I Lakatos numește „nucleul metafizic tare” al unor programe științifice de cercetare 31 Metaphysische Anfangsgründe, p 45 32 E Watkins, „The Argumentative Structure of Kant’s Metaphysical Foundations of Natural Science”, în Journal of the History of Philosophy, 36:4, 1998, îndeosebi pp 569-71 33 Pentru dezvoltări vezi Op cit, pp 577-586 34",
    "81": " Vezi Op cit, p 587 35 Vezi M Friedman, „Kant on the Laws of Nature and the Foundations of Newtonian Science”, în G Funke, Th M Seebohm (eds), Proceedings of the Six International Kant Congress, vol II/2, University Press of America, Washington, 1989, pp 97-98 și îndeosebi M Friedman, „Kant and the Twentieth Century”, în P Parrini (ed), Kant and the Contemporary Epistemology, Kluwer Academic Publishers, Dordrecht, Boston, London, 1994 36 M Friedman, Kant and the Twentieth Century, p 30 37 Vezi M Friedman, „Causal Laws and the Foundations of Natural Science”, în P Guyer (ed), The Cambridge Companion to Kant, Cambridge University Press, 1992, pp 184-185 și M Friedman, Kant and the Exact Sciences, Harvard University Press, Cambridge Mass, 1992, pp",
    "82": " 161-164 38 Immanuel Kant, Critica rațiunii pure, ed cit p 63 39 Vezi în această privință M Flonta, „Newtonsche Physik und reine Naturwissenschaft in der Kritik der reinen Vernunft”, în G Funke (ed), Akten des 5 Internationalen Kant-Kongresses, Teil I, Bouvier Verlag, Bonn, 1981, pp 22-26 40 Immanuel Kant, Prolegomene la orice metafizică viitoare care se va putea înfățișa drept știință, traducere de M Flonta și Th Kleininger, Editura All, CEU Press, București, 1996, p 96 41 În „Cuvântul înainte” la Metaphysische Anfangsgründe, există un pasaj în care autorul folosește expresiile pur (rein) și a priori ca sinonime: „O teorie rațională despre natură merită, prin urmare, numele de știință a naturii numai atunci când legile naturii care îi stau la bază sunt cunoscute a priori și nu sunt pur și simplu legi empirice",
    "83": " O cunoaștere a naturii de primul fel este numită pură…” (Op cit, p 4) 42 Immanuel Kant, Critica rațiunii pure, ed cit pp 124-125 43 Immanuel Kant, Metaphysische Anfangsgründe, p 5 44 Ibidem, p 6 45 Ibidem, pp 15-16 46 G Buchdahl, (Zum Verhältnis…, p 142) apreciază drept plauzibilă ipoteza lui H Cohen că tocmai un schelet conceptual ca acela care a primit o elaborare sistematică în Pmsn a constituit temelia ordinii arhitectonice a categoriilor prezentată în CRP Într-o altă lucrare, el formulează următoarea conjectură mai generală: „Tot așa cum Kant încearcă să realizeze o coerență a principiilor fizicii cu cele ale metafizicii generale, se poate aștepta ca acordul să meargă în direcție inversă, ca metafizica însăși să trebuiască să se modeleze după fundamentele fizicii” (Kant and the Dynamics of Reason, p",
    "84": " 313) \nȘTIINȚA NATURII SI LEGILE ȘTIINȚEI \nReferiri la știința naturii a vremii sale, în primul rând la știința matematică a naturii, la știința newtoniană, pot fi întâlnite în multe din lucrările de maturitate ale lui Kant În acest studiu, vor fi avute în vedere cu deosebire cele din Critica rațiunii pure, Prolegomene și Principiile metafizice ale științei naturii De cele mai multe ori, expresia folosită de Kant pentru a desemna știința matematică a naturii este știință propriu-zisă a naturii sau fizică propriu-zisă În opoziție cu fizica pură, fizica propriu-zisă este constituită din totalitatea enunțurilor asupra naturii corporale, care sunt „bazate pe principii empirice”1 Fără îndoială că interesul lui Kant pentru știința naturii a fost unul strict filosofic În perioada de dezvoltare a gândirii sale numită „critică” el a examinat știința matematică a naturii doar în relația ei cu principiile a priori ale naturii în genere și cu principiile a priori ale naturii corporale",
    "85": " Se ridică în mod firesc unele întrebări preliminare: Cât de bine a cunoscut Kant știința matematică a naturii din epoca sa? Poate fi desprinsă din scrierile sale o concepție cât de cât coerentă asupra științei naturii, ceea ce ar oferi o justificare și titlului acestui studiu? Cunoscuți cercetători ai operei lui Kant au propus răspunsuri diferite la aceste întrebări Unii biografi și exegeți subliniază că în perioada studiilor sale Kant a fost îndrumat de profesorul său favorit, Martin Knutzen, spre scrierile lui Newton Se lasă să se înțeleagă faptul că el le-ar fi studiat în mod temeinic Un foarte apreciat cunoscător al lucrărilor și manuscriselor lui Kant, Erich Adickes, ajunge însă la concluzii care pot fi apreciate drept o sensibilă nuanțare a acestor opinii2 El amintește, mai întâi, că spre deosebire de filosofi ca Descartes sau Leibniz, Kant nu a practicat niciodată cercetarea științifică matematică sau empirică",
    "86": " De fapt, începând din a doua jumătate a secolului al XVIII-lea chiar și minți cu o putere ieșită din comun nu mai erau în măsură să aducă contribuții creatoare de valoare comparabilă în filosofie și în știința exactă3 Nu este de așteptat ca profesorul din Königsberg să constituie, din acest punct de vedere, o excepție Referindu-se la lecțiile de mecanică și de fizică pe care le-a predat Kant, Adickes precizează că era vorba de cunoștințe la nivelul claselor superioare ale liceului din secolul XX Kant, susține Adickes, nu a avut abilitățile necesare pentru a face el însuși experimente și pentru a aplica matematica în rezolvarea unor probleme de fizică Modul lui de a gândi se deosebea în anumite privințe de cel al contemporanilor săi care lucrau în știința exactă4 Concluzia lui Adickes este că deși Kant a recunoscut în principiu marea însemnătate a observației și experimentului în cercetarea naturii, el a fost totuși un spirit mai mult deductiv și arhitectonic-constructiv",
    "87": " Modul lui de a gândi se integra în mai mare măsură în tradiția filosofiei naturii decât în cea a științei matematice a naturii Ceea ce s-ar fi manifestat, între altele, în tendința de a forța faptele în scheme preconcepute, o tendință ce se face simțită mai puternic în manuscrisele cunoscute sub numele Opus postumum, decât în scrieri publicate Faptul că părerile cu privire la nivelul pregătirii științifice a lui Kant și la capacitățile minții sale de a se adapta cât mai bine spiritului care anima noua știință a naturii sunt împărțite, va putea întări îndoieli cu privire la posibilitatea de a desprinde din opera lui un punct de vedere cât de cât conturat asupra naturii și particularităților științei exacte Nu puțini comentatori par să încline spre o concluzie sceptică în această privință Referindu-se în primul rând la CRP și Pr, fără a face însă abstracție de Pmsn, Hansgeorg Hoppe apreciază încercarea de a formula un concept kantian al fizicii propriu-zise drept lipsit de perspective",
    "88": " „Kant – scrie el – nu vrea să ofere o teorie a cunoașterii empirice, în calitate de cunoaștere empirică, el vrea mai degrabă să explice prin răspunsul la întrebarea «Cum sunt posibile judecățile sintetice a priori?Ă în ce fel sunt date cunoașterii empirice obiecte în genere pentru a fi cunoscute, adică în ce fel poate fi ea în genere obiectivă”5 Și alți comentatori sunt de acord cu observația că despre fizica propriu-zisă Kant a spus puțin6 În mod firesc, o asemenea concluzie va fi împărtășită de acei autori care îi atribuie lui Kant o înțelegere „raționalistă” a științei newtoniene, punctul de vedere că principiile acesteia ar putea fi derivate drept consecințe din principii ale intelectului pur7 Bunăoară, Hans Reichenbach, un filosof empirist cu o bună pregătire în științele fizice, caracterizează filosofia cunoașterii și a științei a lui Kant drept „ultimul mare sistem al filosofiei raționaliste” Kant ar fi crezut că el a putut deriva „legile fizicii newtoniene din rațiunea pură”",
    "89": " Scrierile sale ar trebui citite drept documente ale unei epoci revolute, „ca o încercare de a astâmpăra foamea de certitudine absolută cu credința în fizica newtoniană”8 Karl R Popper, la rândul său, susținea că ceea ce ar fi încercat Kant a fost să întemeieze adevărul fizicii newtoniene pornind de la convingerea „că această teorie decurge în mod inevitabil și cu necesitate logică din legile intelectului nostru”9 Prin expresia fizică pură, Kant ar fi avut în vedere, de fapt, teoria lui Newton Iar în Pmsn Kant ar fi dat o deducție a teoriei lui Newton10 Kant ar fi gândit știința ca episteme, în sensul că enunțurile ei pot și trebuie să fie derivate dintr-un mic număr de principii a priori Până și un precaut filosof contemporan al științei a putut să afirme că lui Kant „i se poate atribui punctul de vedere că părți centrale ale fizicii newtoniene aparțin fizicii pure”11",
    "90": " Multe afirmații explicite ale lui Kant sunt însă incompatibile cu sugestia că el ar fi împărtășit o asemenea înțelegere raționalistă extremă a științei matematice a naturii Iată doar câteva dintre acestea: „Dar facultatea intelectului pur de a prescrie a priori fenomenelor legi doar prin categorii nu ar putea prescrie mai multe legi decât cele pe care se întemeiază o natură în genere, considerată ca legitate a fenomenelor în spațiu și timp Legi particulare privind fenomene empirice determinate nu pot fi integral deduse din categorii, deși toate le sunt supuse în ansamblu Trebuie să se adauge ajutorul experienței pentru a învăța să cunoaștem aceste din urmă legi în genere…”12 „Într-adevăr, legile empirice, ca atare, nu-și pot deriva nicidecum originea lor din intelectul pur… Dar toate legile empirice nu sunt decât determinări particulare ale legilor pure ale intelectului sub care și după a căror normă cele dintâi sunt abia posibile…”13 „Noi înțelegem prin natură (în sens empiric) înlănțuirea fenomenelor, cu privire la existența lor, după reguli necesare, adică după legi",
    "91": " Există deci anumite legi, și anume a priori, care fac mai întâi posibilă natura; legile empirice nu pot avea loc și nu pot fi găsite decât cu ajutorul experienței…”14 Referindu-se la faptul că afirmarea „cauzalității unei schimbări în genere” nu presupune date empirice, Kant adaugă și că din „conceptele pure fundamentale ale oricărei experiențe posibile „noi nu putem, fără a dăuna unității sistemului, să anticipăm asupra fizicii generale, care este construită pe anumite experiențe fundamentale”15 În același sens pot fi invocate și cele două pasaje din § 36 al Pr, citate la nota l În Pmsn revine observația că legi ale fizicii matematice, legi cum este cea a gravitației universale, nu pot fi cunoscute decât prin experiență, și nu a priori Propunându-și evidențierea determinărilor a priori ale conceptului de materie, determinări care stabilesc „condiții de posibilitate reală” pentru orice cercetare fizico-matematică, Kant remarcă: „Să ne ferim însă de a trece dincolo de ceea ce face posibil în genere conceptul general al materiei și de a voi să explicăm a priori determinarea și diversitatea specială și chiar specifică a acesteia”16",
    "92": " Dincolo de asemenea avertismente, sugestiei că legi ale fizicii propriu-zise ar putea fi derivate din enunțuri a priori i se opune o obiecție de principiu Cum ar fi putut Kant să creadă că legi cum sunt legea gravitației, legi pe baza cărora putem explica și prevedea o mare diversitate de fapte accesibile observației, ar putea fi cunoscute a priori? Căci capacitatea unor principii, care nu depind în nici un fel de experiență, de a ne orienta cu succes in lumea experienței rămâne de neînțeles Iată de ce pare plauzibil că nu derivarea legilor științei matematice a naturii din principii a priori, ci răspunsul la întrebarea cum sunt posibile asemenea legi a constituit problema lui Kant Dincolo de respingerea explicită a caracterizării legilor fizicii propriu-zise drept a priori, pasajele citate din scrieri ale lui Kant conțin și o altă idee, ideea că aceste legi devin posibile doar datorită acțiunii unor legi a priori, adică a principiilor filosofiei transcendentale și a principiilor fizicii pure",
    "93": " Kant subliniază astfel că „legi particulare privind fenomene empirice determinate” sunt supuse categoriilor și principiilor intelectului, chiar dacă ele nu pot fi „integral deduse” din acestea Este adevărat că originea acestor legi nu este în intelectul pur, că descoperirea lor este posibilă numai cu ajutorul experienței, dar ele „nu sunt decât determinări particulare ale legilor pure ale intelectului sub care și după a căror normă cele dintâi sunt abia posibile” Pentru Kant, descoperirea și formularea unor asemenea legi este, prin urmare, dublu condiționată de principii a priori și de datele percepției Este, în egală măsură, esențială afirmația că legi ale științei matematice a naturii nu pot fi cunoscute a priori, ca și sublinierea că o cunoaștere a acestor legi nu este posibilă independent de principiile a priori Iar încercările de a pune în evidență o tensiune între aceste două afirmații nu par să fie convingătoare",
    "94": " Concepția lui Kant asupra legilor particulare ale naturii poate fi schițată, într-o primă aproximație, printr-o dublă delimitare față de o filosofie a naturii de tradiție carteziană sau wolffiană și față de punctul de vedere al acelor fizicieni care, urmându-l pe Newton, socoteau că ele pot fi derivate din observarea faptelor prin inducție Kant a avut o atitudine sceptică față de orientarea pur raționalistă, proprie vechii filosofii a naturii El a insistat asupra vanității pretenției de a obține cunoștințe despre legile particulare ale naturii pe o cale pur rațională În capitolul din CRP, „Disciplina rațiunii pure cu privire la ipoteze”, Kant înfățișează asemenea pretenții în formulări încărcate de accente ironice „În folosirea speculativă a rațiunii (adică în folosirea rațiunii pentru cunoaștere – nm MF) nu pot fi permise nicidecum ipoteze transcendentale și nu poate fi permisă nici libertatea de a ne servi la nevoie de principii explicative hiperfizice, pentru a înlocui lipsa celor fizice, în parte fiindcă prin aceasta rațiunea nu înaintează, ci din contra, își întrerupe întreaga dezvoltare în folosirea ei, în parte fiindcă această permisiune ar face ca ea să-și piardă în cele din urmă toate roadele culturii pământului pe care îl posedă, adică experiența",
    "95": " Căci dacă explicarea naturii devine, pe ici pe colo, dificilă pentru noi, avem permanent la îndemână un principiu explicativ transcendent care ne dispensează de acea cercetare, iar investigația noastră nu se incheie prin cunoaștere clară, ci prin totala incomprehensibilitate a unui principiu care încă mai dinainte a fost astfel imaginat încât trebuie să conțină conceptul despre ceva absolut prim”17 Oricine este familiarizat cu noua filosofie naturală, cu fizica matematică a lui Newton, și va compara rezultatele ei cu diferite sisteme ale vechii filosofii a naturii, va înțelege că stăruința celor care continuau să se agațe de iluzia existenței unei „căi regale” pe care am putea înainta în cunoașterea lumii fizice, la adăpost de ostenelile pe care le implică folosirea instrumentelor oferite de matematică și de consultarea experienței, nu este până la urmă decât expresia năzuinței de a sustrage controlului plăsmuiri libere ale imaginației, oricât de coerent ar fi ele articulate",
    "96": " Supoziția lui Kant este evident aceea că succese durabile nu sunt posibile decât acolo unde există mijloace de control, care ne permit să stabilim care dintre încercările noastre eșuează Iată de ce el va califica drept „principiu al rațiunii leneșe (ignava ratio)” tendința de a lăsa la o parte „toate cauzele a căror realitate obiectivă, cel puțin ca posibilitate, mai poate fi cunoscută prin continuarea experienței, pentru a-și găsi repaos intr-o simplă idee, care este foarte comodă pentru rațiune”18 Referindu-se la acei „filosofi ai naturii care procedează matematic” sau la „fizicienii matematicieni” Kant observa în „Cuvântul înainte” la Pmsn că ei „resping în mod solemn orice pretenție a metafizicii asupra științei lor” chiar dacă se sprijină, fără să-și dea seama, pe principii metafizice Aversiunea lor față de orice fel de considerații a priori este pe deplin îndreptățită în măsura în care este vizată pretenția unor filosofi ai naturii „de a-și imagina posibilități așa cum le face plăcere și de a se juca cu noțiuni care nici cel puțin nu pot fi reprezentate în intuiție și nu au o altă legitimare a realității lor obiective decât aceea că nu stau în contradicție unele cu altele”19",
    "97": " Formulări care, să recunoaștem, reprezintă o foarte sugestivă caracterizare a tendinței spiritelor pur speculative de a sustrage știința naturii acelui control pe care-l face posibil limbajul matematic și experimentul Kant se va delimita și de concepția inductivistă, de inspirație baconiană, asupra legilor științei matematice a naturii O variantă a unei asemenea înțelegeri a temeiurilor legilor șțiinței matematice a naturii este schițată chiar în unele scrieri ale lui Newton În ale sale Regulae philosophandi, de la începutul celei de a treia cărți a Principiilor matematice ale filosofiei naturale, ca și in corespondența sa, Newton va caracteriza legile mișcării drept principii „deduse din fenomene și făcute generale prin inducție” Inducția – afirma el – este dovada cea mai înaltă care poate fi adusă în favoarea unui enunț al filosofiei naturale, expresie prin care desemna ceea ce numim astăzi fizică teoretică În formularea regulii a IV-a se precizează că „certitudinea unei legi experimentale”, adică a unei legi deduse din fapte prin inducție, depinde de „certitudinea” observațiilor și experimentelor pe care se bazează și că „certitudinea” acestora nu poate fi niciodată pe deplin asigurată",
    "98": " Newton scria că legile experimentale „trebuie considerate sau precis, sau aproximativ adevărate, chiar dacă le stau împotrivă ipoteze contrare, până când se vor ivi alte fenomene prin care devin sau mai precise, sau supuse excepțiilor”20 Certitudinea legilor experimentale va rămâne întotdeauna una relativă, deoarece ea se sprijină pe rezultatele observațiilor și experimentelor Observații și experimente noi vor putea restrânge aria de aplicare a acestor legi Nu putem exclude nici posibilitatea ca observații și experimente mai precise să conducă la revizuiri ale legilor experimentale Pe de altă parte, certitudinea relativ înaltă, proprie unor observații și experimente bine făcute și riguros controlate, va atrage după sine o certitudine comparabilă a legilor „deduse” din ele Pentru ediția a II-a a Principiilor, Newton i-a recomandat lui Roger Cotes să introducă următoarea precizare: „În acest fel, impenetrabilitatea, mobilitatea și impetusul corpurilor și legilor mișcării și ale gravitației sunt recunoscute",
    "99": " Și este suficient că gravitația corpurilor există cu adevărat și acționează potrivit legilor expuse de noi pentru a explica toate mișcările corpurilor cerești și a mării noastre” În Optica există o altă precizare importantă: „Și deși argumentarea pornind de la experimtente și observații nu este o demonstrație a concluziilor generale, ea este cu toate acestea cel mai bun mod de a raționa pe care natura îl poate admite lucrurilor și poate fi privit ca fiind cu atât mai puternic, cu cât este mai generală inducția” Iar într-o formulare mai amplă a regulii a IV-a, din manuscrisele lui Newton, statutul legilor obținute prin inducție, în opoziție cu cel al ipotezelor, termen pe care autorul îl folosește pentru a desemna propoziții care se sustrag controlului strict al faptelor, este caracterizat în felul următor: \nÎn filosofia experimentală nu trebuie să se argumenteze pornind de la ipoteze împotriva propozițiilor deduse din fenomene prin inducție",
    "100": " Căci dacă împotriva inducției am admite argumente bazate pe ipoteze, atunci argumentele bazate pe inducție, pe care se sprijină orice filosofie experimentală, ar fi întotdeauna susceptibile să fie răsturnate de ipoteze contrare În cazul în care o propoziție dedusă prin inducție nu ar fi însă destul de sigură, va trebui să o corectăm nu prin ipoteze, ci prin fenomene ale naturii observate pe scară mai largă și cu mai multă grijă21 \nNewton socotea, prin urmare, că legile științei matematice a naturii pot să fie mai mult sau mai puțin sigure, în raport cu întinderea și precizia cunoștințelor noastre despre fapte, dar ele nu pot fi niciodată pe deplin sigure, adică certe În cercetarea temeiurilor legilor fizicii propriu-zise, Kant se delimitează net de concepția inductivistă Ceea ce se vede clar prin raportare la conceptul său restrictiv al științei Precizări importante în această privință pot fi găsite în „Cuvântul înainte” al Pmsn",
    "101": " Aici Kant face distincția dintre legi a căror certitudine este apodictică și corelații care posedă doar o „certitudine empirică”22 Primele au caracteristicile universalității și necesității, caracteristici care indică o raportare la principii a priori Cele din urmă sunt relații stabilite prin cercetări empirice, relații care acționează într-un domeniu limitat Certitudinea unor asemenea corelații este dată exclusiv de confirmarea lor sistematică într-o experiență îndelungată Nu se poate ști dacă ele vor fi confirmate și pe mai departe, o dată cu extinderea cercetării empirice sau cu creșterea gradului ei de precizie Dacă singurul temei al acestor legi îl constituie confirmarea lor în experiența de până acum, este clar că ele nu vor putea avea atributele universalității și necesității Căci ele vor putea fi infirmate o dată cu extinderea cercetărilor empirice sau o dată cu creșterea gradului de precizie a acestora În acest sens, Kant este de acord cu concluziile acelei analize critice a temeiului valabilității regularităților empirice care a fost întreprinsă, pentru prima dată, de către David Hume",
    "102": " Legi sau regularități care au o certitudine doar empirică pot fi găsite nu numai în cunoașterea comună, ci și în discipline științifice descriptive cum era în acea vreme chimia Un domeniu de cercetare ale cărei principii și legi sunt pur și simplu empirice nu merită însă numele de știință23 Nu acesta era însă cazul noii științe matematice a naturii Calitatea ei de știință în sensul strict al termenului, nu a fost pusă de Kant sub semnul întrebării Din cele spuse pot fi desprinse două concluzii Prima este aceea că delimitarea lui Kant de considerațiile metodologice ale lui Newton a avut o anumită îndreptățire în măsura în care în acestea din urmă nu se distingea clar între simple generalizări inductive și legile propriu-zise ale științei matematice a naturii, cum este legea gravitației Fizicienii matematicieni din generația lui Kant aveau deja o conștiință clară a distincției dintre știința teoretică a naturii și simpla empirie",
    "103": " În acest sens merită să fie amintite unele reflecții ale lui Jean Le Rond d’Alembert În scrierea sa Essai sur les éléments de la philosophie ou sur les principes des conaissances humaines; avec les eclaircissments, d’Alembert a subliniat că legile unei științei cum este mecanica newtoniană nu se referă la fapte direct accesibile observației, ci enunță relații abstracte deosebit de simple, singurele care pot fi exprimate în limbajul matematicii Pe ce temei putem numi asemenea relații „legi ale naturii”? Răspunsul este că deși nu sunt abstrase din date ale observației și cercetării experimentale, asemenea corelații, asociate cu informații despre caracteristicile de stare ale sistemelor reale, fac posibilă explicarea și anticiparea faptelor Este cazul explicării și anticipării mișcării corpurilor cerești, de exemplu a regularităților din mișcarea planetelor sistemului solar Tocmai asemenea corelații între legile formulate în limbajul matematic al teoriei și rezultatelor măsurătorilor sunt cele care ne îndreptățesc să caracterizăm legi cum sunt legile mișcării formulate de Newton drept legi ale naturii și să afirmăm că ele sunt sub controlul faptelor",
    "104": " O singură observație bine făcută, un experiment controlat, sunt în măsură să le confirme sau să le infirme, sublinia d’Alembert Din analiza lui rezultă că legile fizicii matematice sunt sub controlul faptelor, dar în alt fel decât regularitățile formulate prin generalizări inductive Este o concluzie care nu pare să se armonizeze cu unele din afirmațiile cuprinse în Regulile lui Newton, reguli ca aceea că legile mișcării sunt „deduse din fenomene și făcute generale prin inducție” Ea nu este totuși incompatibilă cu impresia generală care se degajă din expunerea pe care o dă Newton legilor mișcării Într-adevăr Newton a enunțat aceste legi ca axiome, dar a socotit că ele pot fi, în cele din urmă, justificate prin capacitatea de a da socoteală de regularități stabilite prin cercetare empirică, regularități cum sunt legile lui Kepler Punctul de vedere schițat de d’Alembert era împărtășit de mulți oameni de știință exactă ai epocii",
    "105": " Ei distingeau legile fizicii matematice de regularitățile stabilite prin inducție Se considera, totodată, că singura justificare a celor dintâi constă în acordul cosecințelor obținute prin aplicarea lor cu datele observației și experimentului Acesta nu a fost, fără îndoială, și punctul de vedere al lui Kant Deși a respins categoric pretenția unei cunoașteri independent de experiență a corelațiilor fundamentale proprii lumii naturale, o pretenție pe care a considerat-o reprezentativă pentru o filosofie precritică a naturii, Kant a susținut existența unei cunoașteri a priori nu numai a „naturii în genere”, ci și a unor principii pe care le-a caracterizat drept condiții care fac posibilă cunoașterea naturii corporale Sunt principiile formulate și „demonstrate” în Pmsn Filosoful se distanța în acest fel de un punct de vedere care s-a impus tot mai mult în conștiința științifică a epocii, punctul de vedere că legile cele mai generale ale lumii fizice sunt enunțuri care pot fi intemeiate exclusiv prin raportare la datele observației și experimentului",
    "106": " Deși s-a detașat de raționalismul excesiv al vechii filosofii a naturii, Kant a rămas atașat unui raționalism mai moderat, care se exprimă în convingerea că demnitatea superioară a științei, care o ridică deasupra empiriei, rezidă in caracterul a priori al principiilor ei, precum și în certitudinea apodictică a legilor ei fundamentale Ceea ce dovedește că influența acelei tradiții wolffiene în care s-a format filosoful a supraviețuit, chiar dacă într-o formă mai atenuată, reorientării critice a gândirii sale Christian Wolff și wolffienii au propus diferite variante de întemeiere a priori a legilor mișcării Dintr-un principiu ontologic ca acela că materiei îi este proprie o forță care se opune mișcării și din principiul rațiunii suficiente, Wolff a derivat o lege a inerției asemănătoare cu cea enunțată de Newton De asemenea, el a propus o întemeiere ontologică a legii egalității acțiunii și reacțiunii În scrierile unor filosofi wolffieni ca Ludwig Thümmig, Georg Bilfinger sau Johann Peter Reusch pot fi întâlnite de asemenea încercări de derivare a legii inerției și a legii egalității acțiunii și reacțiunii din principii a priori",
    "107": " Asemenea încercări au întreprins, la mijlocul secolului al XVIII-lea, chiar și cunoscuți adversari filosofici ai lui Wolff, bunăoară Christian August Crusius, a cărui operă era bine cunoscută lui Kant24 Nici unul dintre acești autori nu menționează legea a doua a mișcării a lui Newton Ceea ce este deosebit de semnificativ dacă avem în vedere că legea a doua nu va fi menționată nici în formularea pe care o dă Kant celor trei legi ale mișcării, în capitolul al treilea din Pmsn Rațiunea acestei omisiuni este evidentă: legea a doua nu putea fi „demonstrată” în modul în care au fost „demonstrate” cele trei legi ale mișcării enunțate de către Kant, adică derivate printr-un șir de raționamente în care toate premisele sunt principii a priori Examinarea deosebirilor dintre cele trei legi ale mișcării, formulate de Newton, în cartea a cărei primă ediție apare în 1687, și în lucrarea lui Kant, care apare o sută de ani mai târziu, în 1786, confirmă concluzia că legile formulate de Kant reprezintă o incercare de a întemeia fizica matematică pe principii a priori",
    "108": " Aceasta este o constatare greu de tăgăduit, indiferent dacă vom vedea în ea expresia intenției de a păstra, într-o versiune minimală, „critică”, o ontologie a naturii corporale supraordonată noii științe matematice a naturii25, în opoziție cu noua conștiință de sine a fizicii matematice, sau, dimpotrivă, expresia unei străduințe, care merită să fie salutată, de a discerne elemente raționale, a priori, în infrastructura conceptuală care susține edificiul acestei științe Că orientarea gândirii lui Kant se distinge de orientarea mai „empiristă” a unor cercetători reprezentativi pentru noua tradiție științifică reiese deosebit de clar tocmai din afirmarea insistentă a caracterului a priori și, prin urmare, a certitudinii apodictice a legilor fundamentale ale mișcării Referindu-se la legea egalității acțiunii și reacțiunii, Kant remarcă în primele rânduri ale primei observații la această lege, din capitolul III al Pmsn, că „Newton nu a îndrăznit să o demonstreze în mod a priori”, ci a apelat la experiență",
    "109": " Ceea ce este, desigur, nesatisfăcător din punctul de vedere al exigențelor pe care le implică conceptul restrictiv al științei asumat de către Kant: o știință autentică a naturii trebuie să aibă la bază principii demonstrate a priori26 Eric Watkins a arătat că atât interesul lui Kant pentru demonstrarea legilor fundamentale ale mișcării, ca principii a priori, cât și importantele deosebiri care există între legile mișcării în formularea pe care le-a dat-o Newton și respectiv Kant pot fi înțelese mai bine pe fundalul tradiției raționaliste din filosofia germană a naturii a secolului al XVIII-lea27 Poate fi, oare, restrâns orizontul reflecțiilor și analizelor lui Kant asupra științei matematice ale naturii la categoriile și principiile formulate în CRP și în Pmsn? Acei comentatori și interpreți care susțin că pentru Kant nu există decât enunțuri pe de-a întregul a priori, cum sunt principiile filosofiei transcendentale și ale metafizicii naturii corporale, pe de o parte, și enunțuri cu privire la corelații stabilite prin generalizarea datelor observației, care sunt contingente, lipsite de orice necesitate, pe de altă parte, vor da un răspuns pozitiv la această întrebare",
    "110": " Hansgeorg Hoppe, de exemplu, afirmă că pentru Kant toate acele corelații proprii lumii fizice care nu sunt cunoscute a priori nu ar putea fi numite legi Kant ar fi fost de acord cu Hume că orice corelație a cărei cunoaștere este posibilă doar prin experiență este lipsită de orice necesitate Kant, susține L White Beck, și-ar fi propus să întemeieze doar principiul cauzalității și nu ar fi arătat cum sunt posibile relații cauzale particulare Cu alte cuvinte, el ar fi avut în vedere numai relația „Orice eveniment are o cauză” și nu și relația „O anumită cauză are un anumit efect” Ceea ce sugerează acești autori este că în scrierile lui Kant găsim doar o teorie a cunoașterii a priori Kant ar fi cercetat condițiile care fac posibilă experiența, cunoașterea cu valoare obiectivă în genere, cu referire specială la cunoașterea noastră despre natura corporală, despre obiectele simțului extern",
    "111": " El nu ar fi spus nimic semnificativ cu privire la cunoașterea bazată pe experiență, așa cum se realizează ea în fizica propriu-zisă28 Alți comentatori, și aici trebuie amintit în primul rând Gerd Buchdahl, nu contestă recunoașterea de către Kant a existenței unei legi cauzale, subliniind distincția dintre principiul cauzalității și legile cauzale particulare, a căror necesitate este una materială, și nu formală Totodată, ei afirmă însă, că resursele „Analiticii transcendentale” ar face posibilă doar întemeierea principiului cauzalității, și nu a unor legi cauzale particulare Răspunsul lui Kant la întrebarea în ce fel sunt posibile legi cauzale nu ar trebui căutat în filosofia sa transcendentală sau în metafizica naturii corporale pe care a elaborat-o în Pmsn În „Analitică” nu s-ar fi arătat că există și corelații într-un anumit sens necesare, a căror cunoaștere este posibilă doar cu ajutorul informațiilor pe care ni le oferă simțurile și, cu atât mai puțin, care ar fi temeiul necesității lor",
    "112": " Într-un text consacrat unui examen critic al literaturii acestei teme, Michael Friedman arată că în afara lui Buchdahl și a altor cunoscuți autori de studii kantiene ca Gordon Brittan, Henry Alison și Paul Guyer ajung la o concluzie asemănătoare O concluzie pe care Friedman o formulează scriind că aplicarea conceptului a priori al cauzalității experiențelor noastre nu duce la legi cauzale generale sau la uniformități (pentru acestea este responsabilă rațiunea sau judecata reflexivă), ci la secvențe particulare determinate de evenimente individuale obiective, din care pot fi derivate apoi în mod empiric legi cauzale generale sau uniformități, prin proceduri inductive standard29 \n\nÎn CRP, ca și în Pr, există însă nu puține pasaje care nu se armonizează nici cu spiritul, nici cu litera unei asemenea interpretări Din ele reiese limpede că pentru Kant fizica propriu-zisă conține corelații care au un statut diferit atât de cel al principiilor a priori ale filosofiei transcendentale și ale fizicii pure, cât și de regularitățile stabilite prin demersuri inductive",
    "113": " Asemenea relații, cum este legea gravitației a lui Newton, aparțin științei, în sensul restrictiv pe care îl conferă Kant termenului, adică sunt legi autentice deoarece, spre deosebire de simple constatări ale unei asociații constante, ele posedă atributele universalității și necesității Totodată, acestea sunt legi care nu pot fi cunoscute independent de experiență Deosebirea dintre legi cauzale și regularități contingente este caracterizată astfel: \nFenomenele ne oferă neîndoielnic cazuri din care se poate scoate o regulă după care ceva se întâmplă de obicei, dar niciodată că este necesară consecința; de aceea, sintezei dintre cauză și efect îi este inerentă o dignitate care nu poate fi exprimată empiric, anume că efectul nu se adaugă numai la cauză, ci că e pus de ea și rezultă din ea Universalitatea riguroasă a regulii nu este câtuși de puțin o însușire a unor reguli empirice, care prin inducție nu pot dobândi decât o generalitate comparativă, adică o largă aplicabilitate",
    "114": "30 \nCând vorbește despre legi ale naturii care nu sunt legi a priori ale naturii în genere sau ale naturii corporale, Kant are în vedere, în mod evident, corelații cum sunt cele formulate de știința matematică a naturii Este vorba de relații presupuse a fi invariante în spațiu și timp, spre deosebire de acele constatări privitoare la relații constante de simultaneitate și succesiune, care pot fi infirmate în orice moment, odată cu extinderea experienței noastre S-a făcut observația că expresia legi empirice, pe care o întâlnim în CRP și în Critica puterii de judecare, poate să apară ca un oximoron dacă ținem seama de faptul că legilor li se asociază atributul necesității Această impresie se destramă însă dacă admitem că expresia legi empirice stă la Kant pentru corelații care au atât o componentă a priori, cât și una empirică Caracterizând intelectul ca „facultate a regulilor”, Kant precizează: „Regulile, întrucât sunt obiective (prin urmare, aparținând necesar cunoașterii obiectului), se numesc legi",
    "115": " Deși cu ajutorul experienței noi ajungem să cunoaștem multe legi, totuși acestea nu sunt decât determinări particulare ale unor legi mai înalte, dintre care cele mai înalte (cărora le sunt supuse toate celelalte) provin a priori din intelectul însuși…”31 Statutul aparte al acestor legi, atât în raport cu cel al principiilor a priori, cât și cu cel al regularităților empirice, este afirmat în mod clar într-un important pasaj din CRP pe care l-am citat deja în sprijinul respingerii sugestiei că legile fizicii propriu-zise ar putea fi deduse pur și simplu din principii a priori ale filosofiei transcendentale și ale metafizicii corpurilor: \nDar facultatea intelectului pur de a prescrie a priori fenomenelor legi prin simple categorii nu ar putea prescrie mai multe legi decât cele pe care se întemeiază o natură în genere, considerată ca legitate a fenomenelor în spațiu și timp Legi particulare privind fenomene empirice determinate nu pot fi integral deduse din categorii, deși toate le sunt supuse în ansamblu",
    "116": " Trebuie să se adauge ajutorul experienței pentru a învăța să cunoaștem aceste legi din urmă în genere…32 \n\nAcea tradiție interpretativă potrivit căreia Kant nu ar fi distins principiul general al cauzalității, ca principiu al filosofiei transcedentale, de legi cauzale particulare, pare să se confrunte, prin urmare, cu serioase dificultăți Din rândurile citate mai sus se poate trage concluzia că legile cauzale au pentru Kant o dublă condiționare, una a priori și una empirică, și, în acest sens, un statut mixt Pe de o parte, numai cu ajutorul experienței putem cunoaște relații între fenomene care posedă și alte determinări decât cele ce sunt proprii naturii și naturii corporale în genere Fără ajutorul experienței nu am putea ști nimic despre asemenea determinări Pe de altă parte, acea „sinteză dintre cauză și efect” proprie legilor, care le distinge, ca relații necesare, de „regulile empirice”, devine posibilă numai datorită aplicării unor principii a priori",
    "117": " Legile fizicii propriu-zise au, așadar, atât o componentă a priori, cât și una empirică Ele nu sunt nici „împrumutate din experiență”, nici „independente de experiență”, ci reprezintă pentru Kant o combinație între ceea ce ne oferă experiența și principiile a priori Willem Harper, bunăoară, subliniază distincția dintre două concepte kantiene ale necesității: o necesitate necondiționată, independentă de orice conținut empiric, și o necesitate condiționată care implică raportare la un conținut empiric Judecățile care exprimă o necesitate condiționată nu sunt pur și simplu a priori Ele sunt a priori în sensul că au atributul necesității, și nu sunt a priori în măsura în care se cer anumite fapte empirice pentru ca ele să poată fi formulate Sunt judecăți care afirmă existența unei relații necesare între stări reale Necesitatea pe care o exprimă ele este o necesitate materială33 Prin urmare, judecățile în care lipsește componenta a priori exprimă relații contingente, simple asociații constante între percepții",
    "118": " Judecățile din care lipsește, dimpotrivă, componenta empirică, conțin doar o cunoaștere metafizică, nu una propriu-zis fizică În mod a priori nu putem cunoaște conexiuni între stări de lucruri sau determinări ale realului despre care tratează legile fizicii propriu-zise În lipsa componentei a priori nu putem cunoaște nici o relație necesară între stări reale Kant caracterizează acea cunoaștere pe care ne-o oferă legile fizicii propriu-zise drept cunoașterea unei existențe accesibile simțurilor pe temeiul cunoașterii unei alte existențe deja date simțurilor Aceasta nu este nici o cunoaștere pe deplin a priori, nici o cunoaștere a unei relații empirice contingente, ci o cunoaștere „relativ a priori”34 Dacă recunoașterea de către Kant a existenței unor legi ale naturii distincte de simple asocieri constante între percepții, legi care nu pot fi totuși cunoscute a priori, pare neîndoielnică, ne vom pune în mod firesc întrebarea dacă el oferă o explicație a posibilității unor asemenea legi și care anume este aceasta",
    "119": " Reputați cercetători kantieni au răspuns afirmativ la prima întrebare și au formulat răspunsuri diferite la cea de-a doua Potrivit unei interpretări elaborate îndeosebi in scrierile lui Buchdahl, răspunsul la cea de-a doua întrebare nu trebuie căutat în teoria kantiană a experienței, așa cum a fost expusă ea în „Analitica transcendentală” Aici Kant ar fi cercetat doar condițiile care fac posibilă cunoașterea naturii în genere, tot așa cum în Pmsn interesul său s-a îndreptat spre determinarea condițiilor care fac posibilă cunoașterea naturii corporale în genere La întrebarea cum sunt posibile legi particulare ale lumii fizice, de genul celor formulate în știința matematică a naturii, numite de Kant și „legi naturale ascunse”35, Kant ar fi răspuns prin considerațiile sale asupra ideilor regulative ale rațiunii și asupra facultății de judecare Sunt considerații expuse îndeosebi în prima parte a „Suplimentului la Dialectica transcendentală” din CRP, intitulat „Despre folosirea regulativă a ideilor rațiunii pure” și în cele două „Introduceri” la Cpj",
    "120": " Teza lui Buchdahl este că nu categoriile și principiile trancendentale reprezintă pentru Kant șansa necesității care distinge legile particulare ale naturii de generalizările inductive, ci ideile regulative ale rațiunii sau facultatea de judecare Prin acțiunea principiilor intelectului se constituie doar o „natură în genere”, ca legitate a fenomenelor în spațiu și timp36, în vreme ce legile particulare ale naturii, care sunt obiectul cercetării în fizica propriu-zisă, ar fi produsul funcției unificatoare și sistematizatoare a rațiunii Principiul transcendental al facultății de judecare este nu numai facultatea de a subsuma particularul unui general, ci și de a găsi pentru particular generalul Uniformitățile empirice devin legi, adică necesare corelații, ca elemente constitutive ale unei ordini a naturii, ordine care este cerută de rațiune \n\nÎn sistemul kantian – scrie Buchdahl – expresia «natura este supusă legiiĂ are astfel două sensuri diferite: unul se referă la faptul că necesitatea transcendentală este cuprinsă în conceptul experienței posibile în general; al doilea este că rațiunea sau judecata atribuie naturii ordine, care este sursa legității empirice37",
    "121": " \n\nAceste două sensuri ar rezulta din distincția pe care o face Kant între cauzalitate, ca principiu al intelectului pur, și cauzalitate, ca idee regulativă a rațiunii În calitate de concept transcendental, cauzalitatea face dintr-o suită de percepții care sunt asociate în mod constant o serie obiectivă de evenimente Ca idee regulativă a rațiunii, ea exprimă cerința integrării tuturor fenomenelor în lanțuri de condiționări și dependențe, „într-un tot al experienței” Tocmai această integrare conferă corelațiilor stabilite empiric caracterul de legi Necesitatea unor corelații cum sunt relația inversă dintre volumul și presiunea unui gaz sau egalizarea temperaturii a două medii in contact rezultă, prin urmare, nu din principii transcendentale, ci din utilizarea regulativă a ideilor rațiunii38 Buchdahl admite că unele formulări ale lui Kant pot crea impresia că analogia a doua a experiențe este temeiul legilor științei matematice a naturii El crede însă că acceptarea unei asemenea sugestii ar echivala cu ștergerea distincției dintre principiile constitutive și regulative ale cunoașterii, o distincție care este centrală în filosofia teoretică a lui Kant39",
    "122": " Contingente în raport cu legitatea proprie naturii în genere, corelații care nu pot fi cunoscute fără ajutorul experienței sunt necesare, sunt, prin urmare, legi, în calitatea lor de elemente ale unui sistem care este ordinea naturii, expresie a exigențelor integratoare și totalizatoare ale rațiunii Este interesant de observat că la o interpretare apropiată de cea a lui Buchdahl ajunge un cunoscut filosof al științei, care vede teoriile științifice în primul rând ca instrumente de unificare și de explicație a faptelor Întrebându-se cum răspunde Kant la interogația privitoare la tremeiurile caracterului legic, necesar unor corelații dintre stări de lucruri stabilite în mod empiric, Philip Kitcher scrie: „Răspunsul lui Kant, afirm eu, este că statutul legic rezultă din incorporarea generalizărilor într-un sistem: noi putem aserta condiționalul puternic atunci când, în plus față de asocierea cu condiționalul material, putem integra generalizarea într-o ierarhie unificată”40 În exprimarea autorului, Kant ar fi oferit o explicație a acelei necesități care distinge legile de generalizările inductive, nu pe „calea descendentă” (route from above), adică pornind de la categoriile și principiile intelectului, ci pe „calea ascendentă” (route from belove), prin integrarea generalizărilor într-un sistem unificat",
    "123": " Acestei interpretări i se poate obiecta, și i s-a obiectat, că facultatea de judecare transcendentală are la Kant mai degrabă funcția de a integra într-un sistem legi empirice particulare, deja formulate, decât aceea de a da socoteală de faptul că ele sunt legi, adică necesare corelații, în opoziție cu generalizările inductive Considerațiile asupra facultății de judecare transcendentală, formulate în cele două „Introduceri” la Cpj, pot fi citite din această perspectivă Kant pune în relație această facultate cu un concept al finalității naturii „Finalitatea naturii” se exprimă în conceperea experienței ca sistem de legi, un sistem care se constituie prin subsumarea unor legi particulare date unor legi mai generale, care însă nu sunt date41 Spre deosebire de intelect, facultatea de judecare acționează potrivit „principiului afinității legilor particulare ale naturii”42 Îndeosebi din lectura capitolului IV („Despre experiență ca sistem pentru facultatea de judecare”) al „Primei introduceri” reiese că prestația specifică pe care Kant o atribuie acestei facultăți este unificarea experienței, integrarea legilor într-un sistem prin subsumarea unor legi empirice deja stabilite altor legi tot mai inalte",
    "124": " Natura se orientează după intelectul nostru doar în privința „legilor ei formale”, în virtutea cărora ea este obiect al experienței in genere, dar „cât despre legile particulare sau diversitatea și eterogenitatea lor, natura este liberă de toate îngrădirile facultății noastre legiferatoare de cunoaștere” Kant precizează că interesul puterii de judecare este „cel de a urca de fiecare dată de la particularul empiric la generalul deopotrivă empiric, in vederea unificării legilor experienței… „43 Puterea de judecare intervine, așadar, în constituirea experienței ca sistem de legi empirice Întrebarea cum sunt posibile legile cauzale ale fizicii propriu-zise nu primește, de fapt, un răspuns în cele două „Introduceri”, invocate în mod insistent de către Buchdahl Căci o diversitate de legi empirice este presupusă de Kant drept dată Această diversitate constituie obiectul acțiunii unificatoare și integratoare a facultății de judecare transcendentală prin care se constituie experiența ca un sistem de legi",
    "125": " Rămâne deci întrebarea cum sunt posibile pentru Kant legi empirice în genere spre deosebire de simple generalizări contingente Robert S Butts a încercat să ofere un răspuns la această întrebare Soluția interpretativă propusă de el pornește de la presupunerea că necesitatea, caracterul legic al unor corelații, cum sunt legea căderii libere a lui Galilei sau legea gravitației universale, „generalizări care se referă la stări de lucruri care se extind în mod nelimitat dincolo de tot ceea ce poate fi vreodată accesibil observației omenești”44, vor putea fi explicate numai prin asociere cu principii a priori Cum este însă posibilă o asemenea asociere și care este natura ei? Butts crede că asocierea este rezultatul acțiunii acelui principiu regulativ al afinității pe care Kant l-a enunțat în „Suplimentul la Dialectica transcendentală” În formularea lui Kant, acest principiu „ordonă o trecere continuă de la fiecare specie la fiecare alta prin creșterea graduală a diversității”45",
    "126": " Butts susține că principiul afinității implică o relație de înrudire a naturii fizice, pe care o cunoaștem prin experiență, cu natura în genere, ale cărei principii le cunoaștem a priori În virtutea acestei relații de înrudire, corelații dintre stări reale, date în mod empiric, vor împărtăși acele trăsături definitorii ale legității care sunt proprii principiilor intelectului pur și principiilor metafizice ale științei naturii Altfel spus, principiul afinității susține așteptarea unei continuități a formei legilor în trecerea de la principii a priori la legi empirice, precum și de la legi empirice de un nivel mai înalt de generalitate la legi de un nivel mai scăzut de generalitate, de un grad tot mai înalt de specificitate Principiul însuși este o maximă metodologică, pe care Kant o caracterizează drept necesară doar din punct de vedere subiectiv Ea oferă o garanție a priori limitată Ceea ce înseamnă că atribuirea caracterului legic unei corelații stabilite empiric va putea să fie și infirmată46",
    "127": " Concluzia este că autorul CRP „pare să fie mulțumit cu căutarea unei căsătorii a legii formale cu legea descriptivă, care este, într-un sens metodologic literal, o căsătorie de conveniență Principiul cauzalității și legea gravitației universale sunt cunoștințe și rude doar deoarece, deși deosebite, ele sunt focalizate în mod asemănător”47 Ipoteza lui Butts este, desigur, deosebit de atrăgătoare Ea dă socoteală atât de valabilitatea legilor științei matematice a naturii dincolo de acel domeniu accesibil la un moment dat experienței noastre, cât și de faptul că valabilitatea acestora ar putea să se dovedească, în cele din urmă, ca fiind totuși una limitată Aceasta este însă o înțelepciune la care am fost conduși abia prin lecțiile pe care ni le-a oferit fizica secolului XX Este puțin plauzibil ca un om al secolului al XVIII-lea să fi gândit în acest fel Cu atât mai puțin Kant, al cărui concept al științei a fost, așa cum am văzut, deosebit de restrictiv",
    "128": " Este neîndoielnic că el a atribuit legilor fundamentale ale științei naturii necesitate și universalitate strictă Vorbind de o „căsătorie de conveniență” între legi a priori și legi descriptive, Butts respinge sugestia de a le aduce mai aproape „într-un mod metafizic constrângător”48 Rămâne, așadar, de văzut dacă în textele lui Kant nu este indicată o cale de a realiza acest lucru Cercetările lui Michael Friedman asupra statutului legilor particulare ale naturii în filosofia teoretică a lui Kant prezintă un interes aparte tocmai din acest punct de vedere Așa cum am văzut, Buchdahl, ca și Kitcher și Butts dealtfel, nu crede că explicația dată de Kant necesității legilor fizice propriu-zise ar trebui să fie căutată în relația lor cu principiile și categoriile intelectului pur Interpretarea lui pornește tocmai de la supoziția că problema legității empirice, ceea ce filosofii numesc problema lui Hume, nu va putea primi un răspuns satisfăcător pe baza categoriilor și principiilor „Analiticii”",
    "129": " Friedman, dimpotrivă, apreciază că nu există o alternativă la această supoziție Căci intervenția ideilor regulative și a judecății transcendentale pot să explice doar cum devine posibilă unificarea crescândă a legilor empirice, integrarea lor într-un sistem al experienței Numai principiile și categoriile filosofiei transcendentale împreună cu cele ale metafizicii corpurilor sunt în măsură să dea socoteala de acele atribute care disting, după Kant, legile particulare ale naturii de asociații contingente Orientarea generală a analizelor și interpretărilor lui Friedman este dată de convingerea că examinarea considerațiilor lui Kant asupra științelor naturii făcându-se abstracție într-o măsură mai mică sau mai mare de contextul științific al epocii este greșită, conducând la o percepere deformată a ideilor sale Va trebui să avem permanent în vedere cadrul general în care s-au desfășurat cercetările lui Kant asupra fundamentelor științei naturii, un cadru care s-a constituit prin adaptarea unor teme și concepte ale tradiției filosofice wolffiene la realitățile științei matematice a naturii, inaugurată prin opera lui Galilei și Newton",
    "130": " Pornind de la supoziția că la baza elaborării conceptului cunoașterii propus de Kant stă o analiză a condițiilor de posibilitate ale științei exacte a epocii sale, Friedman va propune o interpretare de natură să asigure integrarea unei mari varietăți de observații și reflecții care pot fi întâlnite în scrierile filosofului Vorbind de cunoașterea naturii, Kant distingea, susține Friedman, mai multe tipuri de corelații Patru dintre acestea ar putea fi caracterizate drept legi Primul nivel este constituit din legile naturii în genere, care sunt principiile filosofiei transcendentale Cel de-al doilea nivel cuprinde legile naturii corporale, în primul rând legile kantiene ale mișcării, formulate în Pmsn Într-un caz ca și în celălalt este vorba de legi strict a priori Alături de acestea, Kant recunoaște – apreciază Friedman – încă două tipuri de legi, legi care au un statut mixt și sunt, în acest sens, relativ a priori",
    "131": " Este vorba, mai întâi, de legile fundamentale ale fizicii propriu-zise, legi cum este cea a gravitației Acestea pot fi obținute din legile mișcării și din legi empirice de un nivel mai scăzut de generalitate, cum este legea căderii corpurilor a lui Galilei sau legile mișcării planetelor sistemului solar, formulate de Kepler În al doilea rând, Kant are în vedere legi empirice de un nivel mai scăzut de generalitate, care servesc ca premise pentru derivarea unor legi empirice mai fundamentale și pot fi apoi deduse și corectate pornind de la ele49 Ideea centrală a interpretării lui Friedman este că aceste legi, legile pe care intelectul le cunoaște pe deplin a priori și legile fizice propriu-zise, constituie un sistem Primele sunt caracterizate de Kant drept condiții formale de posibilitate a cunoașterii legilor lumii fizice în care trăim Ele trasează granițele a ceea ce este posibil cu referire la obiecte ale cunoașterii în genere, în particular cu referire la natura corporală",
    "132": " Legile fizicii propriu-zise sunt supuse, în acest sens, jurisdicției acelor legi care pot fi cunoscute independent de orice experiență Pentru a cunoaște legile particulare ale universului nostru, altfel spus pentru a stabili care dintre relațiile formal posibile acționează în această lume, sunt indispensabile informațiile oferite de datele simțurilor Doar prin conlucrarea formelor a priori și a conținuturilor empirice ia naștere experiența, lumea fenomenelor guvernate de legi Se poate afirma că legile a priori „injectează” necesitate corelațiilor stabilite empiric Kant nu spune însă nimic concret despre felul cum se realizează demersul prin care se trece, datorită acțiunii principiilor a priori, de la corelații empirice la formularea unor legi cauzale50 Friedman conferă substanță acestor considerații generale cu privire la sistemul legilor științei în concepția lui Kant prin analize particulare detaliate și minuțioase O asemenea analiză este reconstrucția sistematică a derivării date de Kant legii gravitației universale din premise cum sunt principiile filosofiei transcendentale și ale metafizicii corpurilor, pe de o parte, legile mișcărilor relative ale soarelui și planetelor sistemului solar enunțate de Kepler, pe de altă parte51",
    "133": " Pe temeiul acestei derivări, Kant va fi îndreptățit să atribuie un anumit gen de necesitate „empirică” sau „materială” legii gravitației Dacă potrivit unuia din postulatele gândirii empirice este necesar „ceea ce este determinat ca fiind în acord cu realul după condițiile universale ale experienței”, atunci legea gravitației va putea fi apreciată drept necesară Căci ea este în acord cu anumite corelații reale – legile lui Kepler – potrivit condițiilor formale ale posibilității experienței Dacă, așa cum s-a arătat în Pmsn, principiile intelectului pur și legile a priori ale mișcării, în conjuncție cu relațiile empirice formulate de Kepler, conduc la legea atracției universale a lui Newton iar legile a priori și legea atracției permit derivarea rezultatelor stabilite de Kepler, conferindu-le astfel calitatea de legi, rezultă că pentru Kant legile a priori și legile descriptive ale fizicii propriu-zise constituie un sistem Toate acele corelații care pot fi integrate în sistemul ale cărui principii au fost formulate în „Analitică” și în Pmsn vor avea pentru Kant atributele distinctive ale legilor",
    "134": " Ele vor aparține cunoașterii științifice în sensul tare, restrictiv pe care îl conferă el acestui termen În afară de aceste patru genuri de corelații legice, primele două strict a priori, celelalte două relativ a priori, Kant va admite că există și constatări cu privire la relații constante între datele percepției care nu sunt integrate în sistemul cunoașterii științifice Este vorba de uniformități stabilite pe baza unor observații repetate, într-un demers în întregime empiric Referindu-se la chimia epocii sale, Kant afirmă, în „Cuvântul înainte” la Pmsn, că un domeniu de cercetare în care principiile sunt strict empirice nu merită numele de știință Chimia ar putea fi caracterizată mai degrabă ca o artă practică52 Numai prin relația lor cu legi ale naturii cunoscute a priori, adică prin integrarea în sistemul științei, vor dobândi corelații stabilite empiric atributele distinctive ale legilor Aceste concluzii aruncă o lumină vie asupra unei precizări a lui Kant din „Cuvântul înainte” la Pmsn, anume aceea că știința este un sistem, adică un întreg ordonat după principii, principii ale corelării raționale sau empirice a cunoștințelor53",
    "135": " Friedman sugerează că în noi domenii de cercetare, cum erau pe atunci cercetările asupra căldurii, luminii sau electricității, Kant credea că formularea unor legi de genul legii gravitației va deveni posibilă numai prin corelarea regularităților stabilite prin cercetare empirică cu principii a priori54 Aceste principii, principiile cele mai înalte ale sistemului, erau pentru el legi imuabile Este sensul în care se poate spune că autorul CRP a rămas atașat conceptului clasic, aristotelic al științei55 Există vreo relație între dihotomia legi cauzale-asociații contingente ale faptelor și dihotomia judecăți de experiență-judecăți de percepție? Cea din urmă este o distincție care a fost introdusă de Kant în Pr și nu mai apare, cel puțin în această exprimare, în ceea de-a doua ediție a CRP din 1787 Comentatorii au dat diferite explicații acestui fapt Distincția dintre judecăți de percepție și judecăți de experiență este caracterizată drept o distincție între două tipuri de judecăți empirice, acele judecăți despre care Kant spune că „își au temeiul în percepția nemijlocită a simțurilor”",
    "136": " În opoziție cu judecățile de percepție, judecățile de experiență sunt caracterizate drept judecăți empirice care posedă o „valabilitate obiectivă” Ceea ce înseamnă pentru Kant că ele sunt valabile pentru orice subiect, în orice loc al spațiului și în orice moment al timpului La întrebarea care este temeiul acestei deosebiri dintre cele două tipuri de judecăți, Kant răspunde că în cazul judecăților de experiență asocieri stabilite empiric vor fi subsumate categoriilor și principiilor intelectului pur În lipsa unei asemenea subsumări, judecățile noastre empirice vor reprezenta doar „o înlănțuire logică a percepțiilor într-un subiect care gândește” Afirmație care, în lumina explicațiilor date de Kant, va trebui înțeleasă în sensul că pentru un subiect anumite percepții s-au corelat în mod constant, de unde „înlănțuirea lor logică” În timp ce judecățile de percepție sunt valabile pentru subiect, judecățile de experiență, afirmă Kant, sunt valabile pentru obiecte Ele ne spun ceva despre proprietăți și relații necesare ale acestora",
    "137": " Valabilitatea obiectivă a judecăților de experiență „nu înseamnă nimic altceva decât valabilitate necesară și universală” Kant precizează de asemenea că toate judecățile empirice sunt, mai întâi, simple judecăți de percepție Ele devin judecăți de experiență prin subsumarea „înlănțuirilor logice ale percepțiilor” conceptelor intelectului pur Această subsumare explică valabilitatea obiectivă proprie judecăților de experiență, „corelarea universal valabilă și necesară a percepțiilor date” care „nu se întemeiază niciodată pe condițiile empirice”57 Propoziția „Când razele soarelui lumineză o piatră, ea se încălzește” este unul din exemplele de judecată de percepție date de Kant „Această judecată este o simplă judecată de percepție și nu conține nici un fel de necesitate, oricât de des ar fi fost observat de mine sau de altcineva acest lucru; nu se poate spune decât că percepțiile au fost în mod obișnuit legate între ele în acest fel”58 Abia prin interveția conceptelor intelectului pur conștiința empirică a relației dintre acestea va fi legată într-o conștiință în genere, și în acest fel judecata va deveni o judecată universal valabilă",
    "138": " O asemenea judecată este judecata „Soarele încălzește piatra” Ea nu exprimă o corelație constantă a percepțiilor, ci o relație necesară a obiectelor Judecățile de experiență sunt, așadar, posibile datorită principiilor a priori ale posibilității oricărei experiențe, caracterizate drept „propoziții care subsumează orice percepție conceptelor pure ale intelectului (potrivit anumitor condiții generale ale intuiției)”59 Kant nu spune mai mult Unii comentatori și interpreți au afirmat că distincția formulată în acest fel în Pr ar trebui socotită drept o expresie inadecvată a distincției kantiene dintre simple asociații constante de impresii subiective și judecăți autentice, care au o valoare obiectivă Astfel Hansgeorg Hoppe apreciază că propozițiile numite de Kant „judecăți de percepție” nu ar fi, de fapt, judecăți deoarece ele nu spun nimic despre obiecte Toate judecățile, în sensul propriu al termenului, inclusiv judecățile din cunoașterea comună, ar fi pentru Kant judecăți de experiență Nu ar fi, așadar, de mirare că expresia judecată de percepție precum și distincția dintre două tipuri de judecăți empirice, introdusă în Pr",
    "139": " , nu mai apar în scrierile sale ulterioare, în primul rând în cea de-a doua ediție a CRP60 Un punct de vedere mai radical este cel al comentatorilor care califică distincția drept „înșelătoare” Paul Guyer, de exemplu, afirmă că pentru Kant orice judecată este rezultatul aplicării categoriilor intuițiilor noastre Iată de ce raportarea la categorii nu va putea reprezenta un criteriu al distincției dintre două tipuri de judecăți empirice Ea este, dimpotrivă, o condiție a judecăților în genere „Judecățile de percepție”, așa cum le caractrizează Kant în Pr, nu ar fi, prin urmare, judecăți61 Acesta este motivul pentru care distincția din Pr nu mai apare în cea de-a doua ediție a CRP Formularea dată de Kant, în § 19 al „Deducției transcendentale a conceptelor pure ale intelectului”, distincției dintre judecăți, ca raporturi obiectiv valabile, și raporturi dintre reprezentări, care se întemeiază pe legile asociației, ar indica în mod clar că așa-numitele „judecăți de percepție” nu sunt judecăți",
    "140": " Pe aceeași linie încă Erich Adickes afirmă că distincția făcută de Kant în Pr între două tipuri de judecăți empirice este incompatibilă cu alte distincții care sunt centrale în sistemul său Kant și-ar fi dat seama în cele din urmă de asta, lăsând la o parte distincția în cea de a doua ediție a CRP Într-un text mai recent62, Beatrice Longuenesse a argumentat că distincția formulată în Pr nu este invalidată de caracterizarea pe care o dă Kant judecății în CRP și în alte texte Autoarea insistă asupra necesității de a distinge relații empirice exprimate în forma logică a judecății de aplicarea ulterioară a categoriilor unor asemenea relații În § 19, afirmă ea, este formulată și discutată distincția dintre simple „asociații empirice ale imaginației” și „judecăți” Propozițiile pe care Kant le numește „judecăți de percepție” reprezintă în termenii folosiți în § 19 „o înlănțuire logică a percepțiilor într-un subiect care gândește”",
    "141": " Ca înlănțuiri logice, aceste propoziții sunt judecăți Ceea ce are Kant în vedere este o relație logică între imagini subiective „Judecata ipotetică: „Când soarele luminează piatra, ea se încălzește”, rezultă din operații de comparare, reflecție și abstracție, prin care luminarea de către soare apare drept condiție exterioară a încălzirii”63 Ceea ce ni se spune în Pr este că orice judecată empirică reprezintă mai întâi o „înlănțuire logică a percepțiilor” „Inlănțuirea” ca atare este rezultatul unor operații de comparare, reflecție și abstracție, operații care înscriu percepțiile și asociațiile lor reproductive sub formele logice ale judecății O judecată de genul «Corpurile sunt greleĂ poate să fie generalizarea empirică a unei asociații repetate între impresia de greutate și impresia produsă de acțiunea de a purta un corp Judecata este contingentă deoarece relația dintre conceptul de greutate și cel de corp nu este în acest caz una necesară",
    "142": " O asemenea judecată devine o judecată de experiență dacă percepțiile legate în mod empiric sunt raportate la forța de atracție și subsumate în acest fel conceptului de cauză al intelectului pur Forma judecății, ca formă originară a raportării la obiect, este, prin urmare, comună atât judecăților de percepție, ca judecăți empirice subiective, cât și judecăților de experiență, ca judecăți empirice obiective64 Longuenesse apreciază că în timp ce în Pr sunt distinse două tipuri de judecăți empirice, punându-se astfel în evidență contribuția empiricului și a a priori-ului în constituirea lor, în § 19 al „Deducției transcendentale” din CRP în discuție este temeiul judecății Aici sunt puse în antiteză două puncte de vedere, cel potrivit căruia judecata este o simplă asociație după legile imaginației, și cel potrivit căruia ea este caracterizată prin raportare la funcția originară de a judeca65 Toți acei comentatori care afirmă că distincția discutată în § 19 ar exclude posibilitatea existenței judecăților de percepție nu țin seama, prin urmare, de faptul că pentru Kant acestea nu sunt simple asocieri empirice de reprezentări, ci o „înlănțuire logică de percepții”",
    "143": " Una dintre definițiile formei logice a judecății este cea a relației de la condiționat la condiție Or, tocmai o asemenea relație este exprimată prin judecata de percepție, ca judecată ipotetică66 Este ceea ce Kant spune explicit în § 29 din Pr Referindu-se la „forma unei judecăți condiționale în genere, adică la folosirea unei cunoștințe date drept temei și a celeilalte drept consecință”, el scrie: „Este însă cu putință ca în percepție să poată fi găsită o regulă a raportului care ne spune că după un anumit fenomen urmează întotdeauna un altul (deși inversul nu este adevărat), și în acest caz mă pot folosi de o judecată ipotetică și pot spune, de pildă: dacă un corp este luminat destulă vreme de soare, el se încălzește Ce-i drept, aici nu avem incă un caracter necesar al corelației, prin urmare, nici conceptul de cauză Trec însă mai departe și spun: dacă propoziția de mai sus, care este o simplă înlănțuire subiectivă a percepțiilor, urmează să devină o judecată de experiență ea va trebui să fie socotită ca necesară și universal valabilă",
    "144": " O asemenea propoziție ar fi: soarele este prin lumina lui cauza căldurii Regula empirică de mai sus va fi considerată acum drept lege, și anume ca una valabilă nu numai pur și simplu pentru fenomene, ci ca lege despre ele în vederea unei experiențe posibile, care cere reguli fără excepție și deci valabile în chip necesar”67 Revenind acum la întrebarea privitoare la relația distincției legi cauzale – regularități pur contingente cu distincția judecăți de experiență – judecăți de percepție, suntem conduși spre concluzia că prin formularea celei din urmă Kant a indicat modul cum se constituie cunoașterea noastră empirică – experiența – ca sistem de enunțuri cu valabilitate obiectivă, care au atributele universalității și necesității Judecățile de percepție devin judecăți de experiență dacă ele sunt integrate într-un sistem ale cărui principii sunt a priori Judecățile de experiență sunt elemente componente ale acelui sistem al cunoașterii care este știința; ele nu există ca atare decât în calitate de elemente ale sistemului68",
    "145": " Există o deplină concordanță între această înțelegere a locului distincției dintre judecăți de percepție și judecăți de experiență și o formulare pe care o intâlnim în „Cuvântul înainte” la Pmsn Referindu-se la „metafizica experienței”, Kant scrie că ea conține „concepte și principii a priori care aduc varietatea reprezentărilor empirice în legătura legică prin care aceasta poate să devină cunoaștere empirică, adică experiență”69 Relația pe care o are în vedere Kant între valoarea obiectivă a unei judecăți și universalitatea necesară a relației pe care o exprimă această judecată merită o subliniere specială Dacă conceptele valabilitate obiectivă și universalitate necesară sunt pentru Kant sinonime, urmează că enunțurile care constituie sistemul științei au toate atributele universalității și necesității Judecățile de percepție, în calitate de constatări privitoare la asociații constante între percepții, nu fac parte din acest sistem Ele ar putea fi caracterizate drept „materia primă” pentru constituirea unei ierarhii de judecăți de experiență70",
    "146": " Deosebirea dintre ceea ce reprezintă o judecată de percepție și o judecată de experiență se exprimă în distincția pe care o face Kant între o așteptare subiectivă și o anticipare propriu-zisă, bazată pe cunoașterea unor legi cauzale Ca stare subiectivă, așteptarea că după percepția A va surveni percepția B va fi produsă prin succesiunea repetată, în această ordine, a percepțiilor, pentru un anumit subiect Succesiunea constantă a acestor percepții va determina „înlănțuirea lor logică” într-o judecată Subiectul care a resimțit în mod repetat o anumită succesiune a percepțiilor va aștepta după percepția că lumina soarelui cade pe o piatră percepția încălzirii pietrei Tot așa, el va aștepta după percepția încălzirii sobei percepția creșterii căldurii in încăpere Judecata de percepție la care va fi condus prin repetarea unei asemenea succesiuni a percepțiilor sale constituie o constatare pur contingentă, care nu va putea genera mai mult decât o așteptare subiectivă",
    "147": " Abia o lege cauzală, o judecată de experiență, va face cu putință, și într-un caz și în celălalt, o anticipare propriu-zisă, anume cunoașterea faptului că dacă s-a produs un anumit eveniment un altul se va produce întotdeauna, cu necesitate Kant insistă asupra acestei distincții între așteptări subiective și anticipări cu valoare obiectivă în expunerea pe care o dă celei de-a doua analogii a experienței: \nPentru ca percepția mea să conțină cunoașterea unui eveniment, adică a ceva care se întâmplă real, ea trebuie să fie o judecată empirică în care să gândesc că succesiunea este determinată, că adică acest eveniment presupune în timp un alt fenomen căruia ea îi urmează necesar sau după o regulă În caz contrar, dacă pun fenomenul precedent și evenimentul nu-i urmează necesar, ar trebui să consider percepția mea numai ca un joc subiectiv al imaginației mele… Astfel, raportul fenomenelor (considerate ca percepții posibile), raport după care ceea ce urmează (ceea ce se întâmplă) este determinat în timp, în ce privește existența lui, de ceva precedent în mod necesar și după o regulă, prin urmare raportul dintre cauză și efect, este condiția valabilității obiective a judecăților noastre cu privire la seria percepțiilor…71",
    "148": " \n\nAccentul cade, în analiza lui Kant, pe ideea că abia principii a priori, cum este principiul cauzalității, fac posibile judecăți empirice cu valoare obiectivă Inducția singură nu poate să dea socoteală de faptul că noi cunoaștem legi cauzale72 Or, tocmai cunoașterea acestor legi – ca judecăti de experiență – fac posibile acele anticipări sistematic reușite care probează că suntem în posesia unei cunoașteri cu valoare obiectivă Că o clădire se va prăbuși dacă îi vor fi șubrezite temeliile nu este o simplă așteptare a celui care ar fi perceput în mod repetat mai întâi șubrezirea temeliilor și apoi prăbușirea clădirii, ci o anticipare fermă, care se întemeiază pe cunoașterea unor relații cauzale necesare Temeiul unor asemenea anticipări în viața de fiecare zi va fi, așadar, același ca și temeiul anticipării rezultatelor unui experiment științific Într-un caz ca și în celălalt, anticiparea devine posibilă doar prin integrarea judecății de percepție în sistemul care este știința naturii, adică prin transformarea ei din judecată de percepție în judecată de experiență",
    "149": " \n\nN O T E 1 Aici sunt utile două precizări Prima este că, pentru Kant, din clasa enunțurilor care nu pot fi formulate independent de informațiile pe care le oferă simțurile (care sunt „bazate pe principii empirice”) aparțin științei numai cele ale căror obiecte pot fi construite în intuiție și pot primi, în consecință, o descriere matematică A doua precizare este că filosoful contrastează enunțurile fizicii propriu-zise cu enunțurile a priori Iată două formulări semnificative, în acest sens, din § 36 al Prolegomenelor „Există multe legi ale naturii pe care nu le putem cunoaște decât prin mijlocirea experienței, dar legitatea și corelarea fenomenelor, adică natura în genere, nu o putem cunoaște prin nici o experiență, deoarece experiența are ea însăși nevoie de asemenea legi, care întemeiază a priori posibilitatea ei” (Immanuel Kant, Prolegomene la orice metafizică viitoare care se va putea înfățișa drept știință, traducere de M",
    "150": " Flonta și Th Kleininger, Editura All, CEU Press, București, 1996, p 121) „Trebuie să deosebim însă legile empirice ale naturii, care presupun întotdeauna anumite percepții, de legile pure sau universale ale naturii, care, fără a avea la bază percepții particulare, cuprind numai condițiile corelării lor într-o experiență Din punctul de vedere al celor din urmă, natura și experiența posibilă sunt unul și același lucru …” (Ibidem, p 122) 2 Vezi E Adickes, „Kant als Naturwissenschaftler în Kant-Studien, Bd 29, 1924 3 Contemporanul mai vârstnic al lui Kant, d’Alemebert, a fost probabil ultimul din acele spirite care reuneau capacități științifice și filosofice eminente, chiar dacă el nu a produs o operă filosofică propriu-zisă 4 „Rețineri lăuntrice îl fac, în mod evident, incapabil să se supună disciplinei severe a metodei matematic-fizice, să-și determine conceptele prin definiții clare și să aplice în mod consecvent o utilizare a limbajului stabilită în acest fel",
    "151": "” (E Adickes, Op cit, p 81) 5 H Hoppe, Kants Theorie der Physik, Vittorio Klostermann, Frankfurt am Main, 1969, p 10 Referindu-se la Pmsn, autorul afirmă că în această lucrare nici nu se pune cel puțin întrebarea cum sunt posibile „legi ale naturii bazate pe experiență” (Ibidem, pp 67-68) 6 Vezi H Wagner, „Poppers Deutung von Kants Kritik der reinen Vernunft”, în Kant-Studien, Bd 67, 1976, p 439 7 Punctul de plecare al acestei interpretări poate fi identificat într-o exprimare a lui Kant, din „Cuvântul Înainte” al Pmsn Autorul distinge așa-numita știință a naturii în sens propriu sau nu (eigentliche oder uneigentliche sogenannte Naturwissenschaft) și afirmă că prima se distinge de cea de-a doua prin certitudinea ei apodictică (Vezi Immanuel Kant, Metaphysische Anfangsgründe der Naturwissenschafr, Meiner Verlag, Hamburg, 1997, p",
    "152": " 4) 8 H Reichenbach, Der Aufstieg der wissenschaftlichen Philosophie (originalul englez The Rise of Scientific Philosophy, 1951), Brauschweig, Vieweg, 1968, pp 51-51 și 55-56 9 KR Popper, Conjecturi și infirmări, traducere de C Stoenescu și D Stoianovici, Editura Trei, București, 2001, p 252 10 Ibidem, p 120 ll Ph Kitcher, „Kant’s Philosophy of Science”, în A Wood (ed), Self and Nature in Kant’s Philosophy, Cornell University Press, Ithaca, 1984, p 186 12 Immanuel Kant, Critica rațiunii pure, traducere de N Bagdasar și L Moisuc, ediția a III-a revizuită de I Pârvu, Editura IRI, București, 1998, p 158 13 Ibidem, pp 175-176 14 Ibidem, p 221 15 Ibidem, p 194 16 Metaphysische Anfangsgründe…, p",
    "153": " 75 17 Critica rațiunii pure, ed cit, pp 555-556 18 Ibidem, p 555 19 Metaphysiche Anfangsgründe…, p 9 20 INewton, Principiile matematice ale filosofiei naturale, traducere de V Marian, Editura Academiei, București, 1956, p 305 21 Citatele sunt date după Alexandre Koyré, Les Regulae philosophandi, în Al Koyré, Études newtoniennes, Gallimard, Paris, 1968, p 319, 326, 322 22 Vezi Metaphysische Anfangsgründe… , p 4 23 „Dacă însă, ca de exemplu în chimie, aceste temeiuri sau principii ale cunoașterii sunt în cele din urmă pur și simplu empirice, iar legile pe baza cărora faptele date sunt explicate prin rațiune sunt pur și simplu legi empirice, atunci lor nu le este proprie o conștiință a necesității (nu sunt apodictic certe) și, prin urmare, întregul nu merită în sensul strict numele de știință; iar chimia ar trebui să se numească de aceea mai degrabă artă sistematică decât știință",
    "154": "” (Ibidem, p 4) 24 Pentru aceste informații și multe alte detalii istorice semnificative cu privire la fundalul raționalist al gândirii lui Kant, vezi E Watkins, „The Laws of Motion from Newton to Kant”, în Perspectives on Science, no 5, 1997 și „Kant’s Justification of the Laws of Mechanics”, în Studies in the History and Philosophy os Science, vol 29, no 4, 1998 Concluzia lui Watkins este că atât wolffienii, cât și unii dintre adversarii lor, încearcă să ofere o ontologie inteligibilă pentru corpurile fizice și totodată o întemeiere neempirică pentru legile care guvernează mișcarea corpurilor Principia lui Newton nu încearcă nici unul din aceste lucruri deoarece elaborează principii matematice mai degrabă decât metafizice, iar legile mișcării sunt întemeiate mai degrabă în mod empiric decât a priori” (The Laws of Motion…, p 11) Și, mai departe: „Wolffienii tind să ofere derivări neempirice, ontologice sau logice… Strategia lor standard este să arate în ce fel pot fi derivate legile mișcării din principii ontologice mai fundamentale care, în cele din urmă, trebuie să fie derivate cumva din principiile logice ale contradicției și rațiunii suficiente",
    "155": "” (p 26) 25 „Ceea ce este clar în acest argument e că multe din mișcările cruciale ale lui Kant au un caracter ontologic De exemplu, afirmația lui că un corp nu poate produce o schimbare în propria lui stare este un principiu ontologic fundamental, ca și afirmația lui că mișcarea este o proprietate relațională simetrică Astfel «cotitura criticăĂ a lui Kant nu elimină considerații ontologice; mai degrabă ea le adaugă factori epistemologici” (Ibidem, p 30) 26 „Dacă Newton nu a furnizat o asemenea demonstrație, dar concepția lui Kant asupra științei o cere, atunci omisiunea lui Newton va trebui să fie reparată furnizând o asemenea demonstrație” (E Watkins, Kant’s Justification…, p 553) 27 „Astfel, legile mișcării ale lui Wolff, în formulările lor din Vernünftige Gedancken, diferă de cele ale lui Newton în modurile în care cele ale lui Kant diferă de cele ale lui Newton",
    "156": "” (Ibidem, p 543) 28 Vezi H Hoppe, „Kants Antwort auf Hume”, în Kant-Studien, Bd 62, 1971, îndeosebi pp 349-350 și LW Beck, „A Prussian Hume and a Scotish Kant” (1978), în St Tweyman (ed), David Hume Critical Assesments, Routledge, 1995 29 M Friedman, „Causal Laws and the Foundations of Natural Science”, în P Guyer (ed), The Cambrdige Companion to Kant, Cambridge University Press, 1992, p 170 30 Critica rațiunii pure, ed cit, p 122 31 Ibidem, p 174 32 Ibidem, p 158 33 Vezi W Harper, „Kant on the Apriori and Material Necessity”, în RS Butts (ed), Kant’s Philosophy of Physical Science, Reidel, Dordrecht, Boston, 1986 34 M Friedman caracterizează statutul pe care l-a conferit Kant unei legi a naturii cum este legea gravitației în termenii următori: „Datorită dependenței ei esențiale de cele din urmă (de datele experienței – n",
    "157": "m MF), legea gravitației este o lege empirică și, prin urmare, strict vorbind nu este nici a priori, nici necesară Cu toate acestea, datorită dependenței menționate mai sus (de analogiile experienței și de legile geometriei euclidiene – nm MF), legea gravitației se bucură totuși de un anumit gen de necesitate «empiricăĂ sau «materialăĂ în virtutea căreia ea este mult mai ferm stabilită și asigurată în raport cu ceea ce este dat a posteriori decât orice generalizare inductivă sau orice ipoteză” (M Friedman, Kant and the Exact Sciences, Harvard Unievrsity Press, Cambridge Mass, 1992, p 167) Iată și formulările, desigur nu atât de explicite, ale lui Kant: „Cum nici o existență a obiectelor simțurilor nu poate fi cunoscută cu totul a priori, dar totuși relativ a priori în raport cu altă existență deja dată, și cum și atunci nu se poate ajunge decât la acea existență care trebuie să fie cuprinsă undeva în lanțul experienței din care percepția dată este o parte, necesitatea existenței nu poate fi cunoscută niciodată din concepte, ci totdeauna numai din legătura ei cu ceea ce este perceput, după legile generale ale experienței",
    "158": " Nu este nici o existență care să poată fi cunoscută ca necesară sub condiția altor fenomene date decât existența efectelor rezultând din cauze date după legile cauzalității Prin urmare, noi nu putem cunoaște necesitatea existenței lucrurilor (substanțelor), ci numai pe cea a existenței stărilor, și anume din alte stări care sunt date în percepție după legile empirice ale cauzalității” (Critica rațiunii pure, ed cit, p 230) 35 Vezi „Introducere la Critica facultății de judecare”, traducere de C Noica, în Immanuel Kant, Critica facultătii de judecare, Editura Științifică și Enciclopedică, București, 1981, p 396 36 Buchdahl se referă la pasaje din „Prima introducere”, cum este acesta: „Intelectul însă, în acțiunea sa legiferatoare transcendentală cu privire la natură, face abstracție de toată diversitatea legilor empirice posibile El ține socoteala, în ea, doar de condițiunile posibilității unei experiențe în genere, din punct de vedere formal",
    "159": " În intelect nu e de întâlnit, prin urmare, principiul acela al afinității legilor particulare ale naturii” (Ibidem, p 405) 37 G Buchdahl, „The Conception of Lawlikeness in Kant’s Philosophy of Science”, în LW Beck, Proceedings of the Third International Kant Congress, Reidel, Dordrecht, 1972, p 158 38 G Buchdahl, Kant and the Dynamics of Reason, Blackwell, 1992, p 197 39 Ibidem, p 208 40 Ph Kitcher, „The Unity of Science and Nature”, în P Parrini (ed), Kant and the Contemporary Epistemology, Dordrecht, Boston, London, Kluwer, 1994, p 257 Vezi și Ph Kitcher, „Projecting the Order of Nature”, în RS Butts (ed), Kant’s Philosophy of Physical Science 4l Vezi „Prima introducere”, p 399 42 Ibidem, p 405 43",
    "160": " Ibidem, p 406 44 RS Butts, „Introduction”, în RS Butts (ed), Op cit, p 20 45 Critica rațiunii pure, ed cit, p 493 46 Vezi RS Butts, „The Methodological Structure of Kant’s Metaphysics of Science”, în R S Butts (ed), Op cit, pp 182-186 47 Ibidem, p 187 48 Ibidem 49 Vezi M Friedman, „Kant on the Laws of Nature and the Foundations of Newtonian Science”, în G Funke, Th M Seebohm (eds), Proceedings of the Sixth International Kant Congress, vol II/2, 1989, îndeosebi pp 98-99 Într-un alt text, Friedman caracterizează această scară prin metafora unei ierarhii a lumilor „Cea mai abstractă lume este tocmai cea descrisă de conceptul transcendental al naturii în genere; lumea următoare este cea descrisă de principiile metafizice ale științei pure ale naturii, o lume de substanțe nevii, pur materiale, acționând prin două forțe fundamentale, în acord cu legile newtoniene ale mișcării; lumea următoare este cea descrisă de teoria newtoniană a gravitației, o lume de corpuri cu mase care acționează potrivit legii gravitației ș",
    "161": "amd” (Causal Laws …, în Op cit, p 186) 50 Vezi M Friedman, Causal Laws … , pp 170-175 51 Vezi M Friedman, Kant and the Exact Sciences, îndeosebi partea a treia din capitolul III, pp 149-159 și partea întâi a capitolului IV, pp 174-177 Ceea ce propune Friedman este o reconstrucție a argumentului lui Kant El recunoaște că cel mai important pas în reconstrucția lui, cel care duce de la legile lui Kepler la legea gravitației universale, „nu apare în mod explicit în textul lui Kant” (p 149) 52 Vezi Metaphysische Anfangsgründe… , p 4 53 Ibidem, p 34 54 Vezi M Friedman, „Kant and the Twentieth Century”, în P Parrini (ed), Op cit, pp 38-39 55",
    "162": " Într-un studiu consacrat teoriei kantiene a experienței, care rămâne până astăzi incitant, Wolfgang Stegmüller susține, cu argumente originale, că ceea ce a urmărit Kant a fost o „întemeiere defintivă” a științei matematice a naturii din epoca sa Kant, afirma el, „a fost un teoretician din școala aristotelică pentru care știința trebuie să ducă la episteme, și nu pur și simplu la doxa, adică la presupuneri ipotetice” (W Stegmüller, Gedanken über eine mögliche rationale Rekonstruktion von Kants Metaphysik der Erfahrung, în W Stegmüller, Aufsätze zu Kant und Wittgenstein, Darmstadt, Wissenschaftliche Buchgessellschaft, 1970, p 20) 56 Pentru toate aceste observații și precizări vezi § 18 și 19 din Prolegomene Ele se găsesc în traducerea citată mai sus la pp 99-100 57 Ibidem, p 100 58 Ibidem, p 102 59 Ibidem, p 103 60",
    "163": " H Hoppe, Kants Anwort… , pp 340-341 61 P Guyer, Kant and the Claims of Knowledge, Cambridge University Press, 1987, pp 91-120 62 B Longuenesse, „Kant et les jugements empiriques Jugements de perception et jugements d’experience”, în Kant-Studien, Bd 86, 1995, pp 278-307 63 Ibiden, p 289 64 Vezi Ibidem, pp 291-295 65 Vezi Ibidem, pp 296-297 66 Vezi Ibidem, p 304 67 Prolegomene, ed cit, p 113 68 Pentru discuția acestei teme, vezi și P Rohs, „Wahrnemungsurteile und Erfahrungsurteile”, în G Schönrich, Y Kato, (ed) Kant in der Diskussion der Moderne, Suhrkam Frankfurt am Main, Verlag, 1996 Autorul conchide: „Sistemul experienței nu mai conține judecăți de percepție; totuși, el este posibil numai deoarece sunt posibile judecăți de percepție",
    "164": "” (p 187) 69 Metaphysische Anfangsgründe… , p 9 70 G Brittan sugerează că distincția dintre judecăți de experiență și judecăți de percepție corespunde în linii mari distincției contemporane dintre legi și generalizări accidentale (Vezi G Brittan Jr, Kant’s Theory of Science, Princeton University Press, 1978, p 183) Această sugestie este confruntată cu obiecția că cea din urmă este o distincție relativă, adică o distincție care nu poate fi trasată decât într-un anumit orizont al cunoașterii științifice Bunăoară, relațiile formulate de Kepler cu privire la mișcarea planetelor sistemului solar au fost socotite legi ale naturii înainte de formularea legilor mișcării și a legii gravitației a lui Newton și generalizări accidentale după aceea La Kant, dimpotrivă, distincția judecăți de experiență – judecăți de percepție trasează granița dintre ceea ce aparține și nu aparține cunoașterii noastre bazate pe experiență, părți empirice ale științei",
    "165": " Poziția judecăților de percepție față de judecățile de experiență este alta decât cea a generalizărilor accidentale în raport cu legile științei 7l Critica rațiunii pure, ed cit, pp 212-213 72 Kant opune punctul său de vedere, potrivit căruia noi putem cunoaște relații cauzale particulare numai prin intervenția principiului a priori al cauzalității, punctului de vedere, acceptat până atunci de mulți filosofi, că „numai prin succesiunile multor evenimente percepute și comparate, și găsite concordante cu fenomene anterioare, am fost noi conduși să descoperim o regulă, în virtutea căreia anumite evenimente urmează totdeauna anumitor fenomene, și prin aceasta am fost înainte de toate determinați să formăm conceptul de cauză După astfel de considerente, acest concept ar fi numai empiric și regula pe care o procură, anume că tot ce se întâmplă are o cauză, ar fi la fel de contingentă ca și experiența însăși: universalitatea și necesitatea lui nu ar fi decât fictive și nu ar avea adevărata valabilitate universală, fiindcă nu ar fi a priori, ci ar fi întemeiate numai pe inducție",
    "166": "” (Critica rațiunii pure, ed cit, p 209) \nDOUĂ CONCEPTE ALE CUNOAȘTERII \nÎntr-o literatură cuprinzătoare, îndeosebi în scrieri ale unor autori de orientare antimetafizică din a doua jumătate a secolului al XIX-lea și din prima jumătate a secolului XX, filosofia kantiană și filosofia cunoașterii de orientare empiristă sunt înfățișate drept poli care se opun și se exclud reciproc Ernst Mach, de exemplu, îl asociază pe Kant și kantianismul în genere cu proiectele de întemeiere a priori a științei naturii, în particular ale mecanicii, pe care le respinge cu hotărâre în cunoscuta sa lucrare consacrată istoriei critice a mecanicii1 Sistemul lui Kant a fost perceput de empiriștii logici drept o construcție filosofică de factură raționalistă, chiar drept ultimul mare sistem de filosofie raționalistă Atunci când filosofia kantiană este invocată drept fundal contrastant al prezentării și argumentării unei concepții empiriste asupra cunoașterii se are în vedere, în primul rând, teoria kantiană privitoare la posibilitatea unei cunoașteri independente de experiență, o cunoaștere care se exprimă în enunțuri sintetice a priori",
    "167": " Astfel, Rudolf Carnap afirma că negarea existenței unor enunțuri care sunt sintetice și, totodată, a priori, care conțin adică o cunoaștere ce este independentă de experiență în genere, ar reprezenta o caracterizare negativă a oricărei concepții empiriste asupra cunoașterii, în măsura în care empirismul poate fi calificat drept acea orientare epistemologică care susține că nu există enunțuri sintetice a priori „Acesta este in nuce întreg empirismul”2 Hans Reichenbach care, ca și Carnap de altfel, îl trata cu respect pe Kant3, afirma că teoria cunoșterii dezvoltată în CRP îi apare empiristului ca o teorie care nu poate fi apărată Nu pot exista enunțuri care sunt în același timp sintetice și a priori în sensul lui Kant, adică înzestrate cu atributele necesității și generalității Dezvoltarea ulterioară a cunoașterii științifice este caracterizată de Reichenbach drept un proces de „dizolvare a sinteticului a priori” Ideea kantiană a sinteticului a priori a fost o eroare, însă una istoric justificată",
    "168": " (Reichenbach admite că dacă Immanuel Kant ar fi trăit în epoca teoriei relativității și a mecanicii cuantice el ar fi abandonat probabil ideea că există o cunoaștere sintetic-a priori) \nProgramul lui Kant de a căuta un sintetic a priori, dezvăluind premisele logice ale cunoașterii, este, așadar, condamnat la eșec Dacă o propoziție este o premisă a cunoașterii științifice ea nu este de aceea și validă Dacă vrem să știm dacă premisele sunt adevărate, trebuie să dovedim, mai întâi, că însăși cunoașterea noastră științifică este adevărată Adevărul premiselor nu este de aceea mai bine întemeiat decât cunoașterea științifică Această simplă analiză logică arată că filosofia sinteticului a priori a lui Kant nu poate fi apărată4 \nCititorii care înregistrează asemenea luări de poziție pot ajunge ușor la concluzia că între conceptul kantian al cunoașterii și acel concept al cunoașterii de orientare empiristă care domină gândirea științifică contemporană nu ar exista puncte de convergență notabile",
    "169": " Această impresie este însă greșită Pe un alt plan al analizei, lucrurile se înfățișează cu totul altfel Este acel plan pe care coceptul kantian al cunoașterii și conceptul cunoașterii propriu gândirii empiriste moderne vor fi examinate pe fundalul opoziției dintre ceea ce numesc aici „două concepte ale cunoașterii” Am în vedere ceea ce voi desemna în mod convențional prin expresiile concept al cunoașterii orientat spre conținut și concept al cunoașterii orientat spre formă Voi încerca, mai întâi, să caracterizez conceptul cunoașterii orientat spre conținut În continuare, voi prezenta coceptul kantian al cunoașterii drept un concept al cunoașterii orientat spre formă În cele din urmă, îmi propun să pun în evidență unele apropieri între conceptul kantian al cunoașterii și conceptul cunoașterii al empirismului modern de orientare științifică, în calitatea lor de concepte ale cunoașterii orientate spre formă Este o convergență care exprimă, sub un aspect determinat, viabilitatea și perenitatea analizei kantiene a cunoașterii",
    "170": " Un concept al cunoașterii orientat spre conținut va putea fi caracterizat drept premisă și punct de sprijin al unor tradiții ale gândirii metafizice Dincolo de deosebiri notabile dintre aceste tradiții, motivațiile adoptării unui asemenea concept al cunoașterii precum și contururile sale mari vor putea fi schițate în felul următor Existența și excelența cunoașterii a fost apreciată în influente tradiții de gândire după gradul de apropiere și de cuprindere a obiectului ei Se pornește de la presupunerea că toate acele demersuri de cunoaștere care mențin obiectul cunoaștere într-o relație de exterioritate cu subiectul nu vor putea conduce la rezultate care merită pe deplin numele de cunoaștere Cei mai categorici, din acest punct de vedere, pot fi considerați gânditorii mistici ai epocilor mai îndepărtate sau mai apropiate, care au conceput cunoașterea supremă drept o identificare a subiectului cu obiectul cel mai înalt al cunoașterii, cu Dumnezeu, cu absolutul",
    "171": " În această ipostază extremă a unui concept al cunoașterii orientat spre conținut, cunoașterea va fi concepută drept o contopire a subiectului cu obiectul cunoașterii sale Într-o variantă mai puțin radicală, cunoașterea va fi înțeleasă în unele orientări ale gândirii metafizice occidentale drept pătrundere, drept preluare a obiectului cunoașterii în conștiința cunoscătoare Cunoașterea are loc atunci când obiectul intră, pătrunde, pentru a spune așa în subiect, este prins de către subiect Termenul cel mai folosit de filosofi pentru a desemna o asemenea înțelegere a cunoașterii este intuiția Cunoașterea autentică este cunoașterea intuitivă Metafizicienii de diferite orientări și din diferite timpuri, care au conferit contur acestei înțelegeri a cunoașterii, par să pornească de la supoziția că adevărata cunoaștere, cunoașterea esenței lucrurilor, pe care o oferă numai metafizica, spre deosebire de gândirea comună și de cercetarea științifică, este rezultatul unui proces de prindere nemijlocită a obiectului de către subiect",
    "172": " Este sensul în care și gânditori influenți dintr-o epocă mai apropiată, ca Henri Bercson, Edmund Husserl sau Karl Jaspers, au opus cunoașterea filosofică rezultatelor cercetării științifice, pe care le-au calificat fie drept nedemne de acest nume, fie drept simple surogate ale cunoașterii autentice5 În sfârșit, în varianta cea mai atenuată a unui concept al cunoașterii orientat spre conținut sunt recunoscute două modalități de cunoaștere – cea intuitivă și cea conceptuală, discursivă –, dar se subliniază că ultima, spre deosebire de prima, ne va oferi doar în mod nesatisfăcător ceea ce așteptăm să ne ofere cunoașterea: o relație cât mai strânsă cu obiectul, prinderea lui nemijlocită de către subiect Moritz Schlick, unul dintre puținii empiriști moderni care s-au aplecat cu insistență asupra analizei ideii cunoașterii, a caracterizat conceptul cunoașterii orientat spre conținut pe fundalul distincției sale dintre intuiție, ca trăire sau experiență subiectivă (Erleben, Kennen), și cunoașterea propriu-zisă (Erkennen, Erkenntnis)",
    "173": " Cei angajați față de acest concept – scrie Schlick – înțeleg cunoașterea drept o reprezentare intuitivă prin care subiectul cunoașterii „prinde” obiectele, le „preia în el” Prinderea (Erfassen) pare să fie metafora favorită utilizată în caracterizarea cunoașterii drept intuiție „Aceasta este o expresie pe care numai puțini gânditori au știut să o ocolească atunci când au încercat să determine esența cunoașterii Citim tot timpul că a cunoaște un lucru înseamnă «a-l prinde în minteĂ”6 Tocmai pornind de la această înțelegere a cunoașterii s-a legitimat metafizica tradițională drept cunoaștere intuitivă a transcendentului, a ceea ce nu este accesibil experienței Conceptului cunoașterii orientat spre conținut i-a oferit o caracterizare izbitor de asemănătoare un eminent autor neokantian, contemporan cu Schlick, Ernst Cassirer Este o apropiere al cărei sens va reieși tot mai clar pe parcursul acestui studiu În „Introducerea” celui de al treilea volum al monumentalei sale scrieri Filosofia formelor simbolice, intitulat „Fenomenologia cunoașterii”, Cassirer caracterizează drept o presupoziție de bază a tradiției metafizice, inaugurate de Parmenide, ideea că funcția gândirii cunoscătoare nu se reduce la „exprimarea ființei” potrivit propriilor ei categorii, ci este aceea de a-i „epuiza conținutul”",
    "174": " Presupoziția este că gândirea cunoscătoare și obiectul ei reprezintă o unitate Aceasta este o pretenție care, observă Cassirer, nu este proprie doar raționalismului Identitatea subiectului și obiectului cunoașterii, reducerea unuia la celălalt, au fost socotite țelul suprem al cunoașterii, chiar dacă opiniile asupra mijlocului care ar conduce spre acest țel au fost dintre cele mai diferite Nu numai gândirea pură, dar și intuiția sensibilă, au putut fi desemnate drept mijlocul adecvat Într-un caz, ca și în celălalt, se presupune că ființa, în întreaga ei plenitudine, ne este oferită de cunoașterea metafizică, este conținută în aceasta În opoziție cu gândirea care operează cu simboluri, cu noțiuni, gândirea cunoscătoare prinde în mod nemijlocit ceea ce constituie obiectul ei, în cazul tradiției inaugurate de Parmenide ființa ca atare Ea „prinde” ceea ce știința legată de limbaj și de concepte nu va putea atinge vreodată Din această perspectivă, o bună parte din istoria filosofiei, apreciază Cassirer, ni se înfățișeză, dincolo de opoziția dintre orientări și sisteme, ca o suită de sforțări îndreptate în una și aceeași direcție",
    "175": " Iar lipsa unor rezultate convingătoare ale acestor eforturi mereu reluate este cea care nutrește scepticismul El se asociază fiecăruia dintre ele așa cum se asociază umbra obiectului Toate aceste mișcări de la o extremă la alta, pe care le înregistrează observatorul atent al desfășurării istorice a gândirii occidentale, și-ar avea originea, crede Cassirer, în conceperea cunoașterii ca o „transpunere a obiectului în subiectul cunoscător”, o transpunere care devine posibilă datorită unei presupuse cosubstanțialități a ființei și minții cunoscătoare Cerințele pe care le implică acest concept al cunoașterii orientat spre conținut sunt formulate de Cassirer în felul următor: \nGândul și realitatea nu trebuie doar să-și corespundă într-un sens oarecare, ci ele trebuie să se pătrundă reciproc Funcția gândirii nu trebuie să se consume în exprimarea ființei, adică în cuprinderea și desemnarea acesteia prin categoriile sale dătătoare de sens Gândirea se simte mai degrabă în stare să se identifice cu realitatea, ea poartă cu sine convingerea că posedă în sine garanția că-i poate epuiza conținutul",
    "176": " Aici nu trebuie și nu poate să persiste, în cele din urmă, o limită de netrecut; căci gândul și obiectul spre care se îndreaptă acesta sunt unul și același lucru7 \nCotitura sau răsturnarea produsă de criticismul kantian în istoria gândirii filosofice a fost caracterizată în diferite feluri Ea va putea fi caracterizată și drept o trecere de la un concept al cunoașterii orientat spre conținut la un concept al cunoașterii orientat spre formă Potrivit acestuia din urmă, cunoașterea devine posibilă doar prin structurarea unui conținut dat de intuiție de către o formă reprezentată de conceptele gândirii cunoscătoare Conceptul cunoașterii orientat spre formă a primit pentru prima dată contururi clare în filosofia teoretică a lui Kant Un număr mare de pasaje din Critica rațiunii pure și din Prolegomene pot fi invocate pentru a susține această afirmație În cele ce urmează vor fi menționate doar câteva din cele mai semnificative",
    "177": " O determinare pur negativă a conceptului kantian al cunoașterii ar putea fi redată, pe scurt, în felul următor: nu există o cunoaștere directă, nemijlocită, intuitivă Kant contestă, mai întâi, că oamenii, ca ființe raționale imperfecte, posedă ceva de felul unei intuiții intelectuale Prin aceasta el se delimitează net de raționaliștii dogmatici ai vremii sale, de genul lui Crusius Intelectul omenesc poate doar să gândească, nu să intuiască Tocmai în aceasta constă, după Kant, deosebirea dintre intelectul omenesc și intelectul divin În al doilea rând, Kant neagă faptul că noi am putea obține cunoaștere prin intuițiile sensibile Faptul că nu a realizat această imposibilitate, orientându-se spre deducția empirică a conceptelor intelectului, constituia, pentru Kant, păcatul capital al filosofiei empiriste a cunoașterii din epoca sa O formulare pozitivă a conceptului kantian al cunoașterii ar putea fi următoarea: nu există vreo altă intuiție în afară de intuiția sensibilă; aceasta oferă doar materia cunoașterii; o cunoaștere despre realitate va lua naștere numai prin unirea acestei materii cu formele pure ale gândirii, cu categoriile",
    "178": " Este un punct de vedere căruia Kant îi dă mai întâi o formulare ipotetică, în „Introducerea” la CRP: \nDar dacă orice cunoaștere a noastră începe cu experiența, aceasta nu înseamnă totuși că ea provine întreagă din experiență Căci s-ar putea prea bine ca tocmai cunoașterea noastră prin experiență să fie un compositum din ceea ce primim noi prin impresii și ceea ce facultatea noastră proprie de cunoaștere (nefiind provocată decât de impresii sensibile) produce din ea însăși, adaos pe care noi nu-l distingem de acea materie primă mai înainte ca un lung exercițiu să ne fi făcut atenți asupra-i și abili de a-l separa8 \nPrin intuiție sensibilă sunt date cunoașterii omenești obiecte, prin conceptele intelectului acestea sunt gândite Kant indică două surse și două componente ale oricărei cunoașteri despre realitate, și anume receptivitatea expresiilor și spontaneitatea conceptelor, respectiv intuițiile sensibile și conceptele pure ale intelectului „Intuiția și conceptele constituie deci elementele întregii noastre cunoașteri, astfel că nici conceptele fără o intuiție care să le corespundă într-un mod oarecare, nici intuiția fără concepte, nu pot da o cunoaștere",
    "179": "”9 Delimitându-se de raționalismul precritic, Kant sublinia că nu există o cunoaștre intuitivă Intuiția reprezintă doar o componentă a oricărei cunoașteri despre realitate În confruntarea cu empirismul lui Locke sau Hume, Kant remarca, pe de altă parte, că din intuiții sensibile nu pot fi derivate concepte \n\nNatura noastră este de așa fel, încât intuiția nu poate fi niciodată decât sensibilă, adică ea nu conține decât modul în care suntem afectați de obiecte Din contra, capacitatea de a gândi obiectul intuiției sensibile este intelectul Nici una din aceste două proprietăți nu este de preferat celeilalte Fără sensibilitate nu ne-ar fi dat nici un obiect, și fără intelect n-ar fi nici unul gândit Idei (Gedanken) fără conținut sunt goale, intuiții fără concepte sunt oarbe De aceea este deopotrivă necesar să ne facem conceptele sensibile (adică să le adăugăm obiectul în intuiție), precum și de a ne face intuițiile inteligible (adică să le supunem conceptelor)",
    "180": " Aceste două facultăți sau capacități nu-și pot schimba funcțiile Intelectul nu poate intui nimic, iar simțurile nu pot gândi nimic Numai din faptul că ele se unesc poate izvorî cunoașterea10 \nIntuiția sensibilă oferă, așadar, conținutul cunoașterii noastre, conceptele intelectului îi dau forma Fără intuiție cunoașterea nu are conținut și este, în acest sens, goală Fără conceptele intelectului nu putem gândi obiecte în genere și nu putem, prin urmare, cunoaște obiecte Intuiția sensibilă este o componentă a oricărei cunoașteri despre realitate O cunoaștere intuitivă despre realitate nu există însă Cunoașterea devine posibilă numai prin supunerea intuițiilor conceptelor Ea cere, mai întâi, diversul intuiției pure, în al doilea rând, sinteza acestui divers prin imaginație și, în al treilea rând, conceptele intelectului care îi conferă unitate sintetică11 Pentru trasarea contururilor conceptului cunoașterii orientat spre formă în CRP este esențială sublinierea insistentă că nici conținutul dat prin intuiție, nici conceptele fără conținutul dat în intuiție nu reprezintă cunoaștere",
    "181": " Kant afirmă explicit că orice cunoaștere bazată pe experiență „conține două elemente foarte diferite, anume o materie pentru cunoașterea prin simțuri și o anumită formă de a o ordona din izvorul intern al intuirii și gândirii pure și care sunt puse mai întâi în funcție și produc concepte cu prilejul impresiilor”12 Delimitarea netă a acestor două elemente în analiza kantiană a cunoașterii se sprijină pe opoziția fundamentală dintre sensibilitate și intelect Prin conceptele intelectului devine abia posibilă sinteza diversului și, prin aceasta, cunoașterea bazată pe experiență Materia sintezei ne oferă însă intuiția sensibilă \n\nA gândi un obiect și a cunoaște un obiect nu este, deci, același lucru Din cunoaștere fac parte, în adevăr, două elemente: mai întâi conceptul, prin care, în genere, un obiect este gândit (categoria); și, în al doilea rând, intuiția, prin care obiectul este dat; căci dacă conceptului nu i-ar fi dată o intuiție corespunzătoare, atunci el ar fi o idee în ceea ce privește forma, dar fără nici un obiect, și prin ea nu ar fi posibilă nici o cunoaștere despre un lucru oarecare, fiindcă, după câte știu, nu ar exista nimic, și nici nu ar putea exista ceva la care ideea să poată fi aplicată",
    "182": " Orice intuiție posibilă pentru noi este sensibilă, prin urmare gândirea unui obiect în genere cu ajutorul unui concept pur al intelectului nu poate deveni în noi cunoaștere decât întrucât acest concept este raportat la obiectele simțurilor13 \nDacă nu sunt raportate la obiecte date prin intuiție, conceptele intelectului rămân „simple forme de gândire prin care nu este cunoscut încă nici un obiect determinat”14 Kant a oferit o elaborare particulară, specifică conceptului orientat spre formă Particularitățile acestei elaborări decurg, în primul rând, din concepția kantiană asupra formei cunoașterii Pentru Kant concepte pure, concepte despre obiecte în genere, fac posibilă experiența, fiind condiții a priori ale acesteia Valabilitatea obiectivă a acestor concepte, a categoriilor, constă în aceea că, în calitate de forme pure, ele fac posibilă sinteza diversului și, prin aceasta, cunoașterea Kant subliniază cu insistență că sinteza diversului nu poate avea loc prin simțuri sau prin forma pură a intuiției sensibile",
    "183": " Acea corelare care este desemnată de Kant prin termenul sinteză este caracterizată drept „un act al intelectului”15 Sensibilitatea și intelectul sunt acele facultăți care conferă cunoștințelor noastre determinările lor sensibile și respectiv formale Conceptul cunoașterii orientat spre formă a fost elaborat de Kant în cadrele unei teorii transcendentale asupra facultăților (capacităților) cunoașterii Doar o formulare particulară a conceptului cunoașterii orientat spre formă, și nu însuși acest concept, depinde de o teorie asupra facultăților cunoașterii, cum este cea elaborată de Kant Dacă abandonăm orice teorie de acest gen caracteristicile fundamentale, definitorii ale conceptului vor rămâne neafectate Ele ar putea fi prezentate schematic astfel: dualism al conținutului (intuițiile) și formei (conceptele); între concepte și intuiții există o prăpastie logică; conceptele nu pot fi derivate din intuiții; cunoașterea noastră despre realitate se constituie prin corelarea intuițiilor sensibile și ale conceptelor; conceptele sunt condiții ale posibilității oricărei cunoașteri prin experiență; ele sunt a priori în sensul că fac posibilă experiența; valabilitatea obiectivă este conferită conceptelor de capacitatea lor de a corela, de a structura intuițiile sensibile; orice cunoaștere prin experiență reprezintă o întrepătrundere indisociabilă a intuițiilor și conceptelor; nu există conținuturi sensibile despărțite de orice formă conceptuală, adică intuiții, ca materia nuda, nestructurate de nici o formă",
    "184": " Contribuții semnificative la elaborarea unui concept al cunoașterii orientat spre formă, care pot fi găsite în reflecții epistemologice ocazionale ale unor cercetători ai naturii de cel mai înalt rang, precum și în analize mai sistematice ale unor filosofi cu formație științifică, susțin această concluzie La fel ca și Kant, dar cu referire specială la știința matematică modernă a naturii, autori ca Hermann von Helmholtz, Albert Einstein sau Moritz Schlick au fost orientați în reflecțiile și analizele lor de interesul pentru evidențierea condițiilor care fac posibilă o cunoaștere cu valoare obiectivă În mod firesc, considerațiile acestor autori, spre deosebire de cele ale lui Kant, au un caracter preponderent metodologic Cu atât mai remarcabilă ne apare convergența lor cu unele concluzii ale analizei kantiene, pe linia elaborării unui concept al cunoașterii orientat spre formă Hermann von Helmholtz, socotit cel mai de seamă cercetător german al naturii din a doua jumătate a secolului al XIX-lea, a conceput dualitatea conținutului și a formei cunoașterii în termenii distincției dintre experiențe senzoriale, care iau naștere prin acțiunea stimulilor asupra organelor noastre de simț, și concepte, care sunt create pentru a coordona și a sistematiza aceste experiențe",
    "185": " Tocmai necesitățile unei coordonări și sistematizări tot mai eficiente a datelor senzoriale orientează imaginația conceptuală precum și selecția produselor acesteia Schimbările care au loc în fundamentele unei discipline științifice sunt, în primul rând, consecința invenției și selecției conceptelor Relația dintre conținuturi senzoriale date și concepte create va fi caracterizată drept o relație dintre ceea ce este desemnat prin semne și semne „Un semn – sublinia Helmholtz – nu trebuie să aibă nici o asemănare cu acel obiect al cărui semn este Relația dintre cele două se limitează la faptul că același obiect, care acționează în aceleași împrejurări, cere același semn și că deci semne diferite corespund întotdeauna unei acțiuni diferite”16 Coordonarea univocă epuizează relația dintre datele senzoriale și construcțiile conceptuale Relația nu este una de reflectare, de oglindire, și nici una de natură genetică Ca și conceptul kantian al cunoașterii, acest concept metodologic al cunoașterii orientate spre formă a fost elaborat printr-o distanțare clară de ideea empiristă tradițională a derivării conceptelor din datele primare furnizate de organele de simț",
    "186": " Tema a căpătat un profil deosebit de pregnant în reflecțiile metodologice ale lui Albert Einstein Einstein a formulat un punct de vedere clar articulat asupra relației dintre lumea impresiilor senzoriale și lumea construcțiilor conceptuale Prima afirmație a lui Einstein a fost aceea că noțiunile fizicii teoretice, ca de altfel toate conceptele noastre, nu pot fi derivate din experiențele senzoriale, așa cum au crezut unii gânditori empiriști din trecut Între experiențele senzoriale și concepte există „o prăpastie logică” Faptul că acest lucru nu a fost mult timp recunoscut s-ar putea datora împrejurării că atât conceptele gândirii comune, cât și cele ale științei, funcționează cu mult succes în coordonarea și sistematizarea diferitelor domenii ale experienței noastre senzoriale Iar cea mai simplă explicație a eficienței lor este cea genetică Tocmai deoarece multe concepte sunt atât de eficiente în coordonarea experiențelor noastre senzoriale, deoarece trecerile de la anumite concepte la anumite experiențe senzoriale și invers au devenit obișnuințe adânc înrădăcinate, ideea că primele ar fi derivate din ultimele prin abstracție ne poate apărea atât de firească17",
    "187": " A doua afirmație a lui Einstein este că dacă conceptele nu sunt abstrase din datele senzoriale, ci sunt, dimpotrivă, invenții libere ale minții omenești, rezultă că ele vor putea fi întotdeauna înlocuite cu altele, care funcționează mai eficient în sistematizarea unui anumit domeniu al experienței Ceea ce se poate vedea foarte bine în dezvoltarea istorică a gândirii fizice Nu există, așadar, concepte pure, a priori, concepte care ar reprezenta condiții ale posibilității cunoașterii prin experiență în genere, în sensul lui Kant18 Din punctul de vedere al interesului pentru elaborarea unui concept al cunoașterii orientat spre formă fundamentală este sublinierea că, independent cât de bine ar fi adaptate conceptele propuse de oamenii de știință pentru ordonarea unei mase de experiențe senzoriale, relația dintre ele și aceste experiențe este una de coordonare între entități distincte, disparate din punct de vedere logic Caracterizând „independența logică a conceptelor față de experiențele senzoriale”, Einstein scria că „nu avem de-a face aici cu o relație cum este cea dintre supă și carnea din care este preparată, ci mai degrabă de una de felul celei ce există între numărul de la garderobă și pardesiu”19",
    "188": " O asemenea relație de corespondență și coordonare este însă pe deplin suficientă pentru a explica posibilitatea de a supune enunțuri generale, formulate în termenii anumitor concepte, controlului acelor propoziții care ne informează asupra unor experiențe particulare Marile contururi ale acelui concept al cunoașterii care se desprinde din asemenea reflecții metodologice pot fi fixate după cum urmează Conceptele și enunțurile, ca relații între concepte, capătă conținut și semnificație empirică doar prin coordonarea lor univocă cu anumite experiențe senzoriale Invers, lumea experiențelor senzoriale devine inteligibilă prin funcția coordonatoare și sistematizatoare a conceptelor gândirii comune și științifice20 Noțiunile care sunt în mod direct corelate cu anumite complexe de date senzoriale sunt numite de Einstein „noțiuni primare” Toate celelalte noțiuni primesc conținut empiric doar în măsura în care sunt corelate cu noțiunile primare, formând împreună cu acestea un sistem Regularitățile empirice ale gândirii comune precum și legile științei sunt enunțuri care, în virtutea relației dintre conceptele ce intervin în formularea lor și noțiunile primare, ne spun ceva cu privire la ordinea și succesiunea experiențelor noastre senzoriale",
    "189": " Gândirea conceptuală în general, știința teoretică în particular, constau în stabilirea de corelații, de raporturi Dezvoltarea cunoașterii științifice pun în evidență mai clar că orice cunoaștere despre realitate are o natură strict relațională Obiectul ei îl constituie nu realități substanțiale, ci relații invariante de un nivel mai scăzut sau mai înalt de generalitate Helmholtz, un cercetător familiarizat cu filosofia teoretică a lui Kant, scria: \nOrice lege a naturii afirmă că din condiții care sunt într-o anumită privință identice decurg întotdeauna consecințe care sunt într-o altă privință identice Deoarece ceea ce este identic în lumea noastră senzorială este indicat de aceleași semne, succesiunii legice ale acelorași efecte, corespunzătoare acțiunii acelorași cauze, le va corespunde o succesiune tot așa de regulată în domeniul senzațiilor noastre21 Orice cunoaștere despre realitate, care este posibilă doar prin experiență, va consta, așadar, în fixarea prin concepte și relații între concepte a unor raporturi constante, invariante în complexe de experiențe senzoriale repetabile",
    "190": " Numai relații invariante în raport cu anumite circumstanțe pot constitui un obiect al cunoașterii Este o temă pe care o întâlnim și în Critica rațiunii pure Kant caracterizează aici natura, ca obiect al cunoașterii, drept „ordinea și regularitatea fenomenelor” Tot ceea ce putem cunoaște despre „obiectele simțurilor” sunt conexiunile lor, relațiile lor de dependență reciprocă \n\nNu este nici o existență care să poată fi cunoscută ca necesară sub condiția altor fenomene date decât existența efectelor rezultând din cauze date, după legile cauzalității Prin urmare, noi nu putem cunoaște necesitatea existenței lucrurilor (substanțelor), ci numai pe cea a existenței stării lor, și anume din alte stări care sunt date în percepție după legile empirice ale cauzalității22 \nAsemenea apropieri și convergențe ale analizelor lui Kant cu reflecțiile metodologice ale unor cercetători ai naturii dintr-o epocă mai târzie pot să apară surprinzătoare Ele vor înceta să fie așa dacă vom ține seama de faptul că deși analizele din CRP au drept obiect condițiile de posibilitate ale cunoașterii în genere, ele au fost formulate prin examinarea a ceea ce Kant a considerat drept prototip al cunoașterii cu valoare obiectivă, adică cu referire la fizica newtoniană",
    "191": " Unele implicații ale conceptului cunoașterii orientat spre formă au fost puse în evidență foarte clar prin considerațiile lui Schlick asupra opoziției dintre experiența sau trăirea subiectivă (Erlebnis) și cunoaștere (Erkennen) Experiența subiectivă, ca prezență în conștiință, ca trăire a unui anumit conținut, nu reprezintă cunoaștere Expresia „cunoaștere intuitivă a unei realități transcendente” este o contradicție în termeni Realitatea transcendentă nu poate fi trăită, resimțită subiectiv, căci ea este transcendentă doar atât timp cât nu constituie obiect al trăirii Cunoașterea ia naștere prin integrarea experiențelor subiective într-un sistem de concepte, adică printr-un proces de ordonare și sistematizare a ceea ce ne este dat Tot așa de puțin cum este posibilă o cunoaștere intuitivă, este posibilă cunoașterea transcendentului ca „lucru în sine” Afirmația că o cunoaștere a lucrului în sine nu este în principiu posibilă constituie concluzia firească ce rezultă din faptul că nu ne putem reprezenta lucrurile așa cum sunt ele, independent de orice sistem de concepte",
    "192": " Conceptele din care se compune acest sistem sunt a priori, nu în sensul că reprezintă structuri date o dată pentru totdeauna care fac posibilă cunoașterea în genere, ci în sensul că, în calitate de forme, ele structurează conținutul intuitiv și fac, prin aceasta, posibilă o cunoaștere mai mult sau mai puțin adecvată a realității23 Orice cunoaștere este, potrivit naturii sale, cunoașterea unor relații, a unor raporturi exprimate prin concepte și corelații între concepte Doar caracteristicile structurale ale lumii sunt accesibile cunoașterii Conținutul îl putem intui, resimți în mod subiectiv, dar nu îl putem cunoaște Cunoașterea este simbolică în sensul că reprezintă o descrierea structurală a faptelor printr-un sistem de semne Intuițiile oferă doar materia cunoașterii Ele sunt subiective; cu alte cuvinte, ele sunt ale unui anumit subiect și nu pot fi comunicate altora Cunoașterea este, dimpotrivă, ceva comunicabil și testabil, controlabil de către alții deoarece are drept obiect doar formele, structurile24",
    "193": " Concluzia este că doar un concept al cunoașterii orientat spre formă poate să dea socoteală de valabilitatea obiectivă a cunoștințelor din viața de fiecare zi și din știință Bilanțul acestor analize ar putea fi formulat spunând că acea reflecție metodologică care a fost stimulată de schimbările profunde în fundamentele științei exacte a naturii, produse de teoria relativității și mecanica cuantică, s-a desfășurat pe linia conceptului cunoașterii orientat spre formă, un concept care a primit pentru prima dată contururi clare în filosofia transcendentală a lui Kant Într-un al doilea pas, trebuie să se sublinieze, totodată, opoziția dintre rezultatele acestei reflecții, care s-a dezvoltat pe fundalul unei concepții empiriste asupra cunoașterii, și apriorismul kantian Pentru Kant, cunoașterea este rezultatul reunirii intuițiilor și conceptelor pure ale intelectului Pentru empirismul modern, cunoașterea reprezintă o coordonare univocă a unor experiențe senzoriale date și a unor concepte create în mod liber de mintea omului, respectiv a cercetătorului",
    "194": " Reflecția metodologică modernă asupra științei pornește de la supoziția că nu există condiții ale posibilității exprienței valabile pentru toate domeniile cunoașterii și pentru toate timpurile, adică de la o respingere frontală a apriorismului kantian Este o temă care a fost menționată în partea introductivă a acestui studiu Se pune, totuși, întrebarea dacă această reflecție nu este în măsură să justifice, într-o variantă slăbită, ideea unei condiționări a priori a cunoașterii noastre empirice Încă Reichenbach sublinia, în studiile sale consacrate teoriei relativității, că putem distinge două sensuri în care anumite concepte și principii sunt caracterizate drept a priori: sensul de precondiții necesare și imuabile ale experienței în genere și sensul de elemente constitutive ale cadrului în care se dezvoltă cunoașterea științifică într-o anumită perioadă a evoluției ei istorice Teoria relativității a arătat că primul sens trebuie să fie abandonat, dar cel de al doilea trebuie să fie reținut",
    "195": " Ca și în mecanica clasică, în teoria relativității anumite concepte creează cadrul descrierii realității fizice și fac în acest fel posibile toate enunțurile particulare ale teoriei A spune despre aceste concepte că sunt a priori înseamnă a afirma că ele sunt elemente constitutive fundamentale ale descrierii teoretice a lumii fizice Abia ele fac posibilă o asemenea descriere Drept cadre în care se dezvoltă o tradiție de cercetare științifică ele funcționează, în cadrul acestei tradiții, drept fundamente de la sine înțelese, sustrase discuției și examenului critic Unii dintre actorii principali ai revoluției care a avut loc în fizică în prima jumătate a secolului XX au atras atenția asupra statutului aparte a acestor concepte și principii și asupra implicațiilor oricărei reconsiderări a structurii conceptuale a gândirii fizice Pe baza experienței elaborării noii mecanici cuantice, operă în care a fost profund implicat, cercetătorul german Werner Heisenberg a prezentat evoluția istorică a fizicii moderne drept o succesiune de „teorii închise”",
    "196": " Acestea sunt teorii fundamentale, care realizează o descriere și o explicație unitară a regularităților dintr-un domeniu cuprinzător de fapte experimentale prin introducerea unui nou sistem de concepte și principii Este ceea ce Heisenberg caracteriza drept „o schimbare a structurii gândirii”, care oferă înțelegerea unor noi domenii de fenomene, acele fenomene care nu sunt inteligibile în structurile de gândire proprii vechii teorii Calitatea elementelor constitutive ale unei asemenea structuri de gândire de a reprezenta condiții a priori ale posibilității experienței este scoasă în evidență, arată Heisenberg, de marile dificultăți de a și le însuși și de a le accepta pe care le vor întâmpina toți aceia care s-au format ca cercetători și au desfășurat o activitate de cercetare încununată de succes în cadrul unei structuri conceptuale esențial diferite „Aici chiar fizicieni remarcabili – observă Heisenberg – întâmpină dificultăți mari Deoarece exigența schimbării structurii gândirii poate naște sentimentul prăbușirii terenului de sub picioare",
    "197": " Un savant care a obținut ani de-a rândul mari succese cu structura gândirii la care s-a adaptat în tinerețe nu poate fi gata să-și modifice această structură numai pe baza unor noi experimente… Cred că nu putem aprecia suficient de mult dificultățile care apar în această situație Cine a trăit disperarea cu care reacționează în știință oameni inteligenți și concilianți la provocarea schimbării structurii de gândire se poate, dimpotrivă, doar mira că asemenea revoluții sunt în general posibile în știință”25 Numeroase mărturii ale cercetătorilor implicați precum și studii istorice de caz consacrate unor episoade de reconsiderare a fundamentelor conceptuale în știință indică necesitatea de a distinge între diferite straturi și nivele ale eșafodajului conceptual al științei, din punctul de vedere al relației lor cu datele observației și experimentului Dacă o mare varietate de enunțuri formulate în termenii unor concepte de un nivel scăzut de generalitate vor trebui să fie revizuite în lumina unor noi rezultate ale cercetării empirice, cadrele conceptuale ale unor mari tradiții de cercetare vor fi supuse controlului faptelor doar în mod indirect, adică sub aspectul fertilității lor, al capacității de a conduce la formularea și rezolvarea cu succes a unei mari varietăți de probleme științifice",
    "198": " Este ceea ce se poate spune despre conceptele de spațiu-timp-mișcare ale lui Newton în raport cu conceptul de mișcare al fizicii aristotelice și medievale, despre conceptul de spațiu-timp curbat al teoriei generale a relativității în raport cu conceptele newtoniene sau despre conceptul de undă de probabilitate al mecanicii cuantice în raport cu conceptul de traiectorie a mișcării unei particule din fizica clasică Opțiunea unei comunități științifice de a adopta un nou sistem de concepte drept cadru constitutiv și orientativ al cercetării este mai degrabă o decizie luată pe baza unor considerații pragmatice, ținând seama de rezultatele pe care le-a făcut deja posibile și cu deosebire de cele pe care le promite, decât acceptarea unui verdict constrângător al observațiilor și experimentelor particulare Din această perspectivă, o recuperare într-o formă relativizată a conceptului kantian de a priori va apărea pe deplin îndreptățită S-a atras atenția, în acest sens, asupra faptului că un filosof empirist ca Rudolf Carnap, care s-a distanțat în mod clar de conceptul kantian al sinteticului a priori, a evidențiat, totodată, statutul distinct al structurii conceptuale fundamentale în știința teoretică a naturii prin afirmarea unei distincții nete între cadrul conceptual sau lingvistic al cercetării teoretice și investigațiile empirice propriu-zise care au loc în acest cadru, între schimbări ale cadrului însuși, care sunt evenimente cu totul excepționale, și schimbări care au loc în mod continuu într-un cadru dat26",
    "199": " Contestând existența unui cadru conceptual dat o dată pentru totdeauna prin însăși structura capacităților noastre de cunoaștere, cum este cel reprezentat de conceptele pure ale intelectului la Kant, Carnap va sublinia totodată acele caracteristici distinctive ale cadrului conceptual al cercetării științifice care îi conferă statutul unui a priori relativ și dinamic27 Distincția dintre schimbări științifice în cadre date și schimbarea cadrelor conceptuale ale cercetării, o distincție care aruncă o lumină nouă asupra temei kantiene a cunoașterii a priori, a fost consacrată prin opera lui Thomas Kuhn, recunoscut, astăzi, drept cel mai influent istoric și filosof al științei din a doua jumătate a secolului XX La Kuhn, aceasta este distincția dintre știința normală, ca cercetare bazată pe paradigme, și schimbarea paradigmelor, iar în scrierile lui mai târzii distincția dintre schimbări care afectează și, respectiv, nu afectează cadrul conceptual al unei tradiții de cercetare științifică, schema ei lexicală sau taxonomică specifică, numită acum lexicon28",
    "200": " Această distincție este pentru Kuhn tot atât de fundamentală și de netă cât este pentru Carnap distincția dintre schimbări ale carcasei lingvistice și revizuirea cunoștințelor dobândite într-un cadru conceptual dat29 Spre deosebire de Carnap, Kuhn a făcut însă referiri directe la Kant În partea finală a unui text publicat în 1990, text în care expune în mod sumar și incomplet ideile unei noi cărți pe care nu a putut-o încheia, el face următoarea remarcă semnificativă: „Probabil a devenit clar că poziția pe care o dezvolt este un fel de kantianism post-darwinist Ca și categoriile lui Kant, lexiconul furnizează precondițiile experienței posibile Dar categoriile lexicale, spre deosebire de strămoșii lor kantieni, se pot schimba și se schimbă atât cu timpul, cât și cu trecerea de la o comunitate la alta”30 Iar în ultimul text publicat în timpul vieții, Kuhn s-a referit din nou, mai pe larg, la ceea ce apropie și distinge poziția lui de cea a lui Kant",
    "201": " Reamintind distincția lui Reichenbach între două sensuri care pot fi date conceptului de a priori, acela de elemente imuabile care constituie precondiții ale experienței în genere, și acela de concepte și principii care oferă un cadru în care se realizează cunoașterea despre lume într-un domeniu al cercetării și într-o secvență a istoriei ei, Kuhn scrie: \nCu toate că este o sursă mai articulată de categorii constitutive, lexiconul meu structurat se aseamănă cu a priori-ul lui Kant, dacă cel din urmă este luat în sensul al doilea, cel relativizat Ambele sunt constitutive experienței posibile asupra lumii, dar nici unul din ele nu dictează ceea ce trebuie să fie experiența Mai degrabă, ele sunt constitutive pentru seria infinită a experiențelor posibile, a căror producere poate fi concepută în lumea reală la care oferă ele acces Care din aceste experiențe, ce pot fi concepute, au loc în lumea reală este ceva care trebuie să fie învățat, atât din experiența de fiecare zi, cât și din experiența mai sistematică și rafinată ce caracterizează practica științifică",
    "202": " Ele amândouă sunt profesori neîndurători, care rezistă în mod ferm promulgării de opinii inadecvate formei de viață pe care o permite lexiconul”31 \n\nDe la statutul de precondiție a experienței în genere la cel de cadru constitutiv al unei forme de viață științifică – iată istoria pe care a parcurs-o conceptul cunoașterii a priori în epoci științifice și climate filosofice distincte Este de presupus că ne aflăm încă departe de capătul unei îndelungate posterități \n\nNOTE 1 Vezi E Mach, Die Mechanik in ihrer Entwicklung historisch-kritisch dargestellt, Brockhaus, Leipzig, 1921, îndeosebi „Cuvântul înainte” al ediției a VII-a din 1912, p IX 2 Vezi R Carnap, Einführung in die Philosophie der Naturwissenschaft, Nymphenburger Verlagsdhandlung, München, 1969, în special capitolul „Sinteticul a priori” a lui Kant, cu această concluzie la p 179 3 Filosofia lui Kant ar fi exprimat starea științelor vremii sale iar răspunsurile ei la întrebările pe care le-a formulat au fost răspunsurile posibile, ținând seama de această stare",
    "203": " Sistemul construit de Kant îi apare lui Reichenbach într-o lumină favorabilă în raport cu acele construcții speculative ulterioare care sunt „opera unor oameni care au trecut cu vederea pe de-a întregul rezultatele filosofice ale științei vremii lor și au dezvoltat, sub numele de filosofie, sisteme naive de generalizări și analogii ieftine” (H Reichenbach, Der Aufstieg der wissenschaftlichen Philosophie, Braunschweig, Vieweg, 1968, p 142) 4 H Reichenbach, Op cit, p 133 5 În scrierile lui Moritz Schlick, această temă apare în formulări sugestive Iată doar un singur pasaj semnificativ: „Intuiția bergsoniană nu are nimic de a face cu sensul pe care îl are acest cuvânt, atât în știință, cât și în viața de fiecare zi Cu toate acestea, «cunoașterea intuitivăĂ a lui Bergson nu este nimic altceva decât o formulare deosebită a unei idei foarte vechi, care străbate aproape toate sistemele tradiționale ale filosofiei",
    "204": " Este ideea existenței unor grade diferite de cunoaștere (ceea ce este întru totul adevărat) și a dependenței gradului de cunoaștere de intimitatea contactului dintre subiectul cunoscător și lucrul cunoscut (ceea ce este în întregime fals) S-a crezut că întreaga cunoaștere explicativă, cea comună și cea științifică… trebuie din acest motiv să rămână în întregime descriptivă și că ea nu va atinge niciodată cel mai înalt grad Căci se părea că ceea ce doream să cunoaștem este lucrul însuși, și nu doar o descriere a lui Prin urmare, cunoașterea științifică părea să fie doar o treaptă pregătitoare sau un înlocuitor pentru cel mai înalt grad de cunoaștere care constă în prinderea nemijlocită a obiectului însuși” (M Schlick, Formă și conținut; o introducere în gândirea filosofică, traducere de Angela Teșileanu, Editura Pelican, Giurgiu, 2003, p 140) 6 M Schlick, Allgemeie Erkenntnistheorie, zweite Auflage, Julius Springer Verlag, Berlin, 1925, p",
    "205": " 78 7 E Cassirer, Philosophie der symbolischen Formen Dritter Teil Phänomenologie der Erkenntnis, (1929), Darmstadt, Wissenschaftliche Buchgeselschaft, 1977, p 4 8 Critica rațiunii pure, ed cit, p 50 9 Ibidem, p 95 10 Ibidem, pp 95-96 11 Vezi Ibidem, p 112 12 Ibidem, pp 119-120 13 Ibidem, p 141 14 Ibidem, p 144 15 Vezi Ibidem, p 126 16 H von Helmholtz, Vorträge und Reden, 2 Bd, Braunschweig, Vieweg, 1884, p 226 17 Vezi A Einstein, „Observații asupra teoriei cunoașterii a lui Bertrand Russell”, în A Einstein, Cum văd eu lumea, ediția a II-a, Humanitas, 2000, îndeosebi pp 92-93 Autorul menționează la începutul articolului său că a fost condus la punctul de vedere formulat aici de reflecții asupra unor probleme principiale ale fizicii teoretice",
    "206": " 18 Vezi A Einstein, „Fizica și realitatea”, în Op cit, p 111 19 Ibidem, pp 113-114 20 „Expresia «inteligibilitateĂ, așa cum o folosim aici, trebuie luată în accepția ei cea mai modestă Ea înseamnă realizarea unei ordini între experiențele senzoriale, prin crearea de concepte generale și de relații între aceste concepte, ca și prin relații stabilite, într-un fel oarecare, între concepte și experiențe senzoriale” (Ibidem, p 111) 21 H von Hemholtz, Op cit, p 226 22 Critica rațiunii pure, ed cit, p 230 23 Vezi Allgemeine Erkenntnistheorie, pp 82 și urm 24 O discuție a acestei teme, poate unică prin amploarea și dimensiunea ei analitică, poate fi găsită în studiul lui Schlick, „Formă și conținut…”, în Op cit, pp",
    "207": " 101-197 25 W Heisenberg, „Transformări ale structurilor de gândire în progresul științei”, în W Heisenberg, Pași peste granițe, traducere de Ilie Pârvu, Editura Politică, București, 1977, p 291 26 Vezi, de exemplu, Michael Friedman, Philosophical Naturalism, adresă prezidențială la reuniunea anuală a Societății Americane de Filosofie, Pittsburgh, aprilie 1996 și „Kantian Themes in Contemporary Philosophy”, în Aristotelian Society, Supplementary volume 72, 1998 27 Vezi în primul rând studiul „Empirism, semantică și ontologie”, în care Carnap distinge carcasele sau structurile lingvistice, adoptate drept cadre ale unei cercetări, de cercetările propriu-zise care se realizează în acest cadru și de rezultatele lor În încheierea studiului, autorul subliniază că deși aceste cadre sunt și ele istoric schimbătoare, prefacerea lor are loc pe alt plan și pe baza altor considerente decât revizuirea rezultatelor cercetărilor empirice pe care le fac ele posibile „Acceptarea sau respingerea unor forme lingvistice abstracte, ca și acceptarea sau respingerea oricăror altor forme lingvistice, în orice ramură a științei, va fi decisă în cele din urmă de eficiența lor instrumentală, de raportul între rezultatele obținute și cantitatea și complexitatea eforturilor cerute",
    "208": " Aruncarea unor interdicții dogmatice asupra unor forme lingvistice, în locul verificării lor prin succesul sau eșecul înregistrat în întrebuințarea lor practică, este mai mult decât inutilă; ea este efectiv dăunătoare, deoarece poate împiedica progresul științei” (R Carnap, Semnificație și necesitate, Editura Dacia, Cluj-Napoca, 1972, p 284) 28 Vezi ThS Kuhn, Structura revoluțiilor științifice, traducere de Radu J Bogdan, Editura Humanitas, București, 1999 și respectiv Thomas S Kuhn, „Drumul de la «StructurăĂ”, traducere de Cristian Ducu și Izabella Ghiță, în M Flonta, G Nagâț, Gh Ștefanov, Introducere în teoria cunoașterii științifice Prezentare tematică – Texte – Literatură, Editura Universității, București, 2004 29 La apariția ei, în 1962, Structura revoluțiilor științifice a fost receptată ca o critică a orientării impuse filosofiei științei de către empirismul logic, a cărui personalitate conducătoare era socotit Carnap În mod aparent surprinzător, Carnap a receptat cu mult interes manuscrisul lui Kuhn din perspectiva propriei sale distincții dintre schimbări ale cunoașterii în cadre date și schimbarea cadrelor și a sprijinit publicarea lui în seria International Encyclopedia of Unified Science, pe care o coordona împreună cu Charles Morris",
    "209": " Pentru o discuție asupra a ceea ce apropie pozițiile filosofice ale lui Carnap și Kuhn, vezi GA Reisch, „Did Kuhn Kill Logical Empiricism?”, în Philosophy of Science, nr 58, 1991 și John Earman, „Carnap, Kuhn and the Philosophy of Scientific Methodology”, în P Horwich (ed), World Changes, Thomas Kuhn and the Nature of Science, The MIT Press, Cambridge Mass, London, 1993 30 Th Kuhn, „Drumul de la «StructurăĂ”, în Op cit, p 235 31 Th S Kuhn, „Afterwords”, în P Horwich (ed), Op cit, pp 321-322 \n\nIDEI REGULATIVE CA PRINCIPII ALE CERCETĂRII \nCă ținta ultimă a străduințelor cercetătorului naturii nu poate fi și ea stabilită prin cercetare științifică a fost o temă a scrierilor populare ale lui Albert Einstein Știința – afirma el – poate să ne spună ceva doar despre ceea ce este și nu despre ceea ce trebuie să fie",
    "210": " Țelurile supreme ale cercetării vor fi de aceea postulate Ele nu vor putea fi adoptate sau respinse prin raportare la fapte, ci doar justificate prin fertilitatea lor Einstein sublinia că, chiar dacă cercetarea științifică urmărește, așa cum știe toată lumea, descoperirea legilor care permit corelarea și predicția faptelor, acesta nu este singurul ei scop „Ea mai urmărește să reducă conexiunile descoperite la un număr cât mai mic cu putință de elemente conceptuale independente”1 Altfel spus, să pătrundă spre ceea ce marele fizician numea „conexiunile de cea mai profundă generalitate” Cercetătorii care urmăresc acest țel sunt pătrunși de convingerea că în univers există o ordine inteligibilă, accesibilă, cel puțin în principiu, minții omenești Despre această convingere Einstein va spune că reprezintă cel mai puternic și mai nobil impuls al cercetării științifice În finalitatea ei ultimă, cercetarea științifică se sprijină, așadar, pe un crez care nu poate să fie la rândul său întemeiat în mod rațional",
    "211": " Este crezul pe care Einstein îl numea „religiozitatea cosmică”2 În secolul XX, teza că știința teoretică își primește orientarea prin idei care nu pot fi derivate din experiență sau supuse pur și simplu controlului experienței, așa cum este cazul cu ipotezele științifice, a fost formulată în mod independent de mai mulți autori, filosofi și istorici ai științei Bunăoară Lucian Blaga observa în lucrarea lui de doctorat, susținută la Universitatea din Viena, a cărei versiune românească a fost publicată în limba română sub titlul Cultură și cunoștință, că în analiza structurii științei moderne a naturii sunt luate în considerare, în mod obișnuit, două elemente, și anume faptele și ipotezele teoretice Se constată totuși, remarcă Blaga, că cercetătorii nu acceptă orice fel de idei generale drept ipoteze științifice Ei împărtășesc anumite reprezentări cu privire la condițiile pe care trebuie să le satisfacă acele idei pe care le socotesc demne de a fi supuse controlului faptelor",
    "212": " Asemenea reprezentări, susținea Blaga, au „o funcție imperativă” în sensul că ipotezele care nu se armonizează cu ele nu vor fi nici măcar luate în considerare de către cercetători În calitatea lor de criterii de selecție prealabilă a ideilor teoretice, rareori explicit afirmate, aceste reprezentări conferă o anumită orientare cercetării științifice De exemplu, în secolele XVIII-XIX gândirea multor cercetători din știința exactă a fost orientată de supoziția că descrierea și explicarea oricărui fenomen natural ar trebui să fie înfăptuită în termenii unui model mecanic Singurele ipoteze admisibile erau considerate cele care explică faptele accesibile observației prin mișcarea unor mase materiale, mișcare susceptibilă să primească o descriere matematică, de preferință geometrică Blaga utiliza expresia idee mecanistă pentru a desemna această exigență cu funcție imperativă privitoare la forma ipotezelor teoretice Se poate spune că pentru o anumită epocă din istoria științei moderne ideea mecanistă a reprezentat idealul cunoașterii naturii3",
    "213": " Dacă ne întrebăm unde poate fi întâlnită pentru prima dată ideea că cercetarea bazată pe experiență este condusă de idealuri de cunoaștere care sunt sustrase controlului experienței, răspunsul, pentru unii poate surprinzător, va fi: în filosofia teoretică a lui Kant Autorul Criticii rațiunii pure a caracterizat acele idealuri de cunoaștere, cărora le atribuia funcția de a orienta, de a direcționa cercetarea științifică, în genere, drept idei regulative În „Suplimentul la Dialectica transcendentală”, intitulat „Despre folosirea regulativă a Ideilor rațiunii pure”, Kant afirmă că ideile transcendentale ale rațiunii pot să aibă și o funcție legitimă, și anume aceea de a orienta intelectul în toate străduințele sale cognitive Dacă principiile și categoriile intelectului au în cunoașterea noastră o funcție constitutivă, în schimb ideile rațiunii pot avea doar o folosire regulativă Ele servesc pentru a procura cunoașterii noastre despre fapte cea mai mare unitate și cea mai mare extindere4",
    "214": " Kant precizează că „noi chestionăm natura după aceste idei”, care nu sunt „scoase din natură” și considerăm cunoașterea noastră drept nesatisfăcătoare „atâta timp cât ea nu le este adecvată”5 Ideile rațiunii orientează cercetarea spre unificarea și sistemarizarea sub principii mai generale a cunoștințelor despre fapte, spre ceea ce Kant va numi „folosirea sistematică a intelectului”6 Prescriind o asemenea folosire a intelectului, „rațiunea nu cerșește, ci ordonă, deși fără a putea determina limitele acestei unități”7 Kant va menționa trei cerințe, pe care le va caracteriza drept principii generale ale cercetării naturii, și anume principiile omogenității, sprecificării și continuității formelor Primul principiu orientează intelectul spre subsumarea diversului unor genuri superioare, al doilea cere căutarea varietății, adică a speciilor inferioare, iar al treilea „ordonă” o trecere de la o specie la alta prin creșterea graduală a diversității8 Cu alte cuvinte, primul principiu ne cere să căutăm unitatea în varietate, al doilea să căutăm varietatea în unitate, iar cel de al treilea să căutăm în același timp unitatea în varietate și varietatea în unitate",
    "215": " Kant formulează corelația dintre cerințele strategice cuprinse în cele trei principii în felul următor: \nPrima lege preîntâmpină… rătăcirea în varietatea diverselor genuri originare și recomandă omogenitatea; a doua, dimpotrivă, limitează această înclinație spre uniformitate și ordonă distingerea subspeciilor înainte de a ne îndrepta, cu conceptul nostru general, spre indivizi Cea de-a treia le reunește pe primele două, prescriind, în ciuda varietății maxime, omogenitatea prin trecerea treptată de la o specie la alta, care indică un fel de înrudire a diferitelor ramuri întrucât toate au ieșit din aceeași tulpină9 \nCa principii ale cercetării, aceste idei nu ne spun nimic despre fapte și despre corelațiile dintre fapte, care nu pot fi cunoscute decât prin experiență, ci ne indică doar că în orice cercetare va trebui să căutăm omogenitatea, specificitatea și continuitatea formelor Kant numește aceste cerințe „maxime ale rațiunii”, precizând că este vorba de principii subiective, principii care „nu sunt scoase din natura obiectului, ci din interesul rațiunii cu privire la o anumită perfecționare posibilă a cunoașterii acestui obiect”",
    "216": "10 „Perfecțiunea” cunoașterii noastre despre obiecte date în experiență crește pe măsura gradului de unitate și de sistematicitate ale acestei cunoașteri Kant a socotit că folosirea regulativă a ideilor rațiunii face posibilă știința în genere Abia prin acțiunea lor unificatoare și sistematizatoare devine posibilă trecerea de la cunoștințe empirice disparate la un sistem al cunoașterii, apariția fizicii proriu-zise drept o „cunoaștere teoretică a rațiunii”, cu alte cuvinte drept știință Cel mai clar s-a exprimat Kant în această privință la începutul „Prefeței” ediției a doua a CRP El observă că fizicii i-a fost mai greu decât matematicii să „apuce drumul sigur al științei” Căci spre deosebire de matematică, ale cărei obiecte sunt construite în intuiția pură, obiectele cunoașterii fizice nu ne sunt date independent de experiență O știință matematică a luat naștere încă în antichitatea greacă, în timp ce fizica a pășit pe acest drum mult mai târziu, abia în secolul al XVII-lea",
    "217": " Atunci ar fi avut loc, crede Kant, „o revoluție subită a modului de gândire” Dacă până atunci conexiunile dintre fenomene erau examinate din perspectiva unor interese în primul rând practice, ceea ce a dus la stabilirea anumitor corelații disparate, acum, pentru prima dată, se dezvoltă o cercetare a naturii orientată ferm de principii cum sunt cele ale omogenității, specificității și continuității formelor Ele îndrumă intelectul spre formularea unor ipoteze teoretice care vor face posibile observația sistematică și experimentul În formulările lui Kant, cercertătorul, prin ipotezele sale, va constrânge natura să răspundă la întrebări care exprimă interesul rațiunii pentru unificarea, ordonarea și sistematizarea faptelor sub principii tot mai generale Orientarea unor cercetări cum sunt cele ale lui Galilei, Torricelli sau Stahl, pe care le menționează Kant, ar ilustra tocmai acest interes Kant afirmă că fizica a pășit pe drumul sigur al științei în momentul în care cercetătorii „au înțeles că rațiunea nu sesisează decât ceea ce produce ea însăși după planul ei, că trebuie să meargă înainte condusă de principiile judecăților ei după legi imuabile și să constrângă natura a-i răspunde la întrebări, iar nu să se lase dusă, așă-zicând, de nas de către ea: căci altfel, observații întâmplătoare, care nu sunt făcute după un plan schițat mai înainte, nu pot sta împreună într-o lege necesară, pe care rațiunea o caută și de care are nevoie",
    "218": " Rațiunea trebuie să se apropie de natură ținând într-o mână principiile ei, conform cărora numai fenomenele concordante pot dobândi valoare de legi, și în cealaltă mână experimentul, pe care l-a imaginat potrivit acestor principii, pentru a fi ce-i drept instruită de ea (de natură – nm MF), dar nu în calitate de școlar, căruia îi poate spune ce vrea, ci de judecător în exercițiul funcțiunii, care constrânge martorii să răspundă la întrebările pe care el le pune”11 \nPoziția lui Kant pare să fie clară Ceea ce distinge știința de simpla empirie este integrarea corelațiilor desprinse prin observarea faptelor într-un sistem Sistemul însuși este rezultatul intervenției, pe paliere succesive, a principiilor constitutive ale intelectului și a ideilor transcendentale ale rațiunii O știință despre natură, ca sistem al legilor naturii, va putea să se constituie abia atunci când întrebările la care răspunde cercetarea empirică, în primul rând cea experimentală, vor veni în întâmpinarea acelui interes al rațiunii care se exprimă în ideile ei transcendentale",
    "219": " Metafora judecătorului, care constrânge martorii să răspundă la întrebările puse de el, redă în mod intuitiv această funcție specifică care revine ideilor transcendentale Știința naturii, ca sistem al ordinii naturii, ca sistem al legilor, este produsul intervenției constitutive a categoriilor și principiilor intelectului pur și, în egală măsură, a îndrumării pe care o primește intelectul prin ideile rațiunii Numai datorită folosirii regulative a ideilor transcendentale devine, pentru Kant, posibilă o știință „bazată pe principii empirice” ca un sistem de legi12 Lucrările lui Gerd Buchdahl, publicate de-a lungul a mai multor decenii, au atras atenția asupra faptului că filosofia teoretică a lui Kant și-a propus să răspundă în principal la trei întrebări: 1) Cum este posibilă natura în genere? 2) Cum este posibilă natura corporală (fizică)? 3) Cum este posibilă ordinea sau unitatea naturii? Răspunsul la cea de-a treia întrebare a fost dat de Kant prin evidențierea funcției regulative proprie ideilor transcendentale ale rațiunii",
    "220": " Filosofia teoretică a lui Kant ni se înfățișează drept deosebit de modernă tocmai prin această din urmă dimensiune a ei ținând seama de reorientarea istorică care a avut loc în filosofia științei în cea de-a doua jumătate a secolului XX Este important de observat că principiile intelectului, care fac posibilă experiența în genere, au și o dimensiune regulativă Principii constitutive ca cea de-a doua analogie a experienței implică un corelat regulativ În cazul aceleiași analogii, acest corelat este cerința ca legile naturii să fie legi deterministe Buchdahl a insistat cu deosebire asupra faptului că principiul cauzalității, ca principiu al intelectului, este distins de Kant de cauzalitate ca idee regulativă a rațiunii, care orientează cercetarea naturii corporale spre descoperirea relațiilor cauzale13 Recunoașterea faptului că principii constitutive ale cunoașterii pot acționa și regulativ nu afectează totuși distincția fundamentală pe care o face Kant între principii ale intelectului și idei ale rațiunii",
    "221": " Căci primele implică cerințe care privesc elementele constitutive ale sistemului care este știința, pe când cele din urmă sunt idealuri de cunoaștere care orientează construcția științei ca întreg Confruntarea principiilor formulate de Kant cu evoluții ale științei matematice a naturii din secolul XX, precum și cu reprezentări mai generale asupra obiectivelor ultime ale cunoașterii lumii fizice, ne poate conduce la concluzii interesante Atât pretenția de universalitate a unui principiu cum este principiul kantian al cauzalității, cât și a acelor idei regulative pe care Kant le-a caracterizat drept „maxime ale rațiunii”, conferindu-le o valabilitate nelimitată, au fost puse acum în discuție Distincția dintre implicații regulative ale unui principiu apreciat de Kant drept condiție a posibilității experienței, a cunoașterii despre fapte în genere, și idei pur regulative, adică idealuri menite să ofere orientare cunoașterii noastre despre fapte în ansamblul ei, se va exprima în natura provocărilor cu care au fost confruntate unele ca și celelalte",
    "222": " Valabilitatea universală a principiului cauzalității, în formularea pe care i-a dat-o Kant, a fost pusă în discuție în primele decenii ale secolului trecut prin apariția fizicii cuantelor Potrivit acestei formulări tot ce se întâmplă în lumea fizică decurge dintr-o stare anterioară după o regulă14 În virtutea acestei reguli, din starea anterioară va rezulta cu necesitate o stare ulterioară Cunoașterea stării anterioare ne va da posibilitatea să anticipăm în mod univoc producerea stării ulterioare Altfel spus, stările și evenimentele vor fi legate prin acele relații necesare care sunt legile deterministe Acest principiu are evident o semnificație regulativă Din el rezultă că toate stările și evenimentele fizice vor putea fi explicate și prezise pe baza unor legi deterministe Această implicație nu poate fi însă conciliată cu rezultate ale fizicii cuantice Nu există o lege deterministă care să ne dea posibilitatea să prevedem și să explicăm de ce un atom de radiu se dezintegrează într-un anumit moment al timpului, adică după câteva secunde sau după câteva zile, sau în ce direcție va fi emis un electron eliberat prin dezintegrarea lui",
    "223": " Nu vor putea fi indicate decât probabilități Așadar, legile care fac posibilă predicția și explicația unor efecte pe care le studiază mecanica cuantică sunt legi probabiliste, și nu deterministe Iar caracterul probabilist al acestor legi nu ține de insuficiența cunoștințelor cu privire la caracteristicile de stare ale sistemelor cuantice Există dovezi experimentale care probează că relațiile probabilistice între stări și evenimente nu sunt în fizica cuantică o consecință a cunoașterii incomplete a stării inițiale a sistemelor Nu există, prin urmare, nici un temei pentru a crede că odată cu progresul cunoașterii ele vor putea fi înlocuite cu relații deterministe15 Constatarea că, din rațiuni principiale, în fizica cuantică nu putem prevedea decât probabililitatea unor efecte viitoare nu poate fi pusă de acord cu implicațiile regulative ale principiului cauzalității, în formularea pe care i-a dat-o Kant Pretenția că acest principiu posedă o semnificație regulativă cu valabilitate universală nu va putea fi susținută de îndată ce vom recunoaște că în fizica cuantică cauzalitatea de tip determinist a fost înlocuită cu una de tip probabilist, statistic",
    "224": " Se poate spune că dezvoltarea cunoașterii fizice a dus la precizarea limitelor domeniului fizicii deterministe și odată cu aceasta a limitelor domeniului în care sunt valabile implicațiile normative ale principiului kantian al cauzalității cu privire la forma legilor științei Morala care poate fi desprinsă din confruntarea unor cerințe regulative ale descrierii științifice a lumii cu noi evoluții în știință, cum sunt cele reprezentate de apariția fizicii cuantice, ar putea fi formulată în felul următor În raport cu toate experiențele posibile într-un anumit domeniu de cercetare, un domeniu care va fi delimitat prin progresele pe care le înregistrează cunoașterea fizică, pot fi formulate principii ale cercetării cu semnificație regulativă, principii care sunt, în acest sens, a priori Este cazul principiului cauzalității a lui Kant și a implicației sale normative: toate stările și evenimentele din lumea fizică vor putea fi prezise și explicate prin legi deterministe Deoarece cunoașterea fizică nu este niciodată încheiată, pretenția că există principii regulative cu valabilitate universală, principii care sunt condiții ale descrierii lumii fizice în genere, nu va putea fi susținută",
    "225": " Limitele domeniului în care anumite cerințe ale descrierii fizice au o autoritate normativă vor putea fi stabilite abia atunci când aceste limite au fost depășite prin progresul cercetării16 S-a înțeles tot mai bine că abia o cunoaștere completă, adică pe deplin încheiată asupra lumii fizice, ne-ar da posibilitatea să formulăm condiții universal valabile ale descrierii ei științifice Dacă nu poate fi însă susținută existența unor cerințe universal valabile ale descrierii științifice a lumii, cerințe de genul celor implicate în analogiile kantiene ale experienței, suntem oare îndreptățiți să credem în existența unor idealuri de cunoaștere universal valabile, a unor țeluri menite să orienteze cunoașterea științifică în genere, cum sunt cele formulate de acele „maxime ale rațiunii” pe care le-a enunțat Kant? Cum stau lucrurile în această privință? În mod neîndoielnic, Kant a crezut că idei regulative ale rațiunii, cum sunt principiile omogenității, specificării și continuității formelor, stabilesc, odată pentru totdeauna, țelurile supreme, ultime ale cunoașterii științifice în genere",
    "226": " În subcapitolul „Despre scopul final al dialecticii naturale a rațiunii omenești” din „Suplimentul Dialecticii transcendentale”, Kant arată cum se poate da o folosire regulativă ideii unei rațiuni supreme a lumii Această idee îndrumă cercetarea naturii spre căutarea unor pincipii tot mai generale, capabile să asigure o unitate sistematică tot mai înaltă a cunoașterii în ansamblul ei Kant scrie că interesul speculativ al rațiunii face necesar să considerăm toată ordinea din lume ca și cum ar rezulta din intenția unei rațiuni supreme Un astfel de principiu deschide perspective cu totul noi rațiunii noastre aplicate la câmpul experiențelor, în legarea lucrurilor lumii după legi teleologice, pentru a ajunge astfel la unitatea ei sistematică cea mai mare Ipoteza unei inteligențe supreme, ca singură cauză a universului, dar desigur numai în idee, poate fi deci totdeauna de folos rațiunii și în același timp nu-i poate dăuna niciodată17 \nO reprezentare în multe privințe asemănătoare cu privire la țelul ultim al cunoașterii științifice, care ar trebui să orienteze munca teoreticianului, a susținut, un secol și jumătate după Kant, Albert Einstein",
    "227": " Pentru Einstein țelul suprem al cercetării lumii fizice era simplificarea și unificarea sistemului fizicii teoretice prin ceea ce el numea „pătrunderea conexiunilor de o generalitate mai adâncă” Încrederea lui Einstein că o apropiere continuă de acest țel este posibilă se baza pe convingerile sale profunde cu privire la simplitatea lumii fizice la nivelul ei fundamental Admițând că un ideal al cunoașterii nu poate fi la rândul său întemeiat pe baza experienței, Einstein sublinia că cel pe care îl împărtășea este susținut de reprezentări pe care nu ezita să le caracterizeze drept „religioase” Einstein evalua teoriile fizice fundamentale în primul rând din punctul de vedere al „perfecțiunii interne” – punctul de vedere al reducerii numărului de postulate logic independente necesare pentru cuprinderea datelor experienței, precum și cel al unor cerințe tot mai înalte de simetrie și de invarianță pentru ecuațiile teoriei18 Rațiunea acestei preferințe este clară",
    "228": " Einstein considera teoriile fizice care sunt superioare din punctul de vedere al „perfecțiunii interne” drept pași în direcția realizării țelului unificării finale a cunoașterii printr-o teorie care să ofere un „fundament uniform” pentru întreaga fizică El vedea dezvoltarea istorică a teoriilor fizice drept o înaintare treptată dar continuă spre acest țel Dintr-o perspectivă mai pragmatică, cea proprie majorității fizicienilor din vremea sa și de astăzi, modul cum evalua Einstein teoriile fizice apare ca fiind inspirat de un țel care s-ar putea dovedi utopic, și nu de realizările și succesele lor palpabile Într-adevăr, deși marele fizician recunoștea că mecanica cuantică este teoria fizică cu cel mai mare succes din cele pe care le cunoaște istoria științei matematice a naturii, el o caracteriza drept o teorie incompletă, care va trebui să fie depășită prin integrarea ei într-o teorie mai cuprinzătoare, cu o bază mai largă19 Punctul de vedere al lui Einstein cu privire la unificarea cunoașterii fizice printr-o teorie finală este înrudit cu cel al lui Kant despre idei transcendentale care orientează cunoașterea în calitate de maxime atemporale ale rațiunii",
    "229": " Acest punct de vedere, un punct de vedere împărtășit și de reputați fizicieni contemporani, este desemnat în literatura de filosofie a științei prin termenul fundamentalism Steven Weinberg îl caracterizează drept punctul de vedere potrivit căruia țelul ultim al cercetării teoretice în fizică este elaborarea unei teorii cu o validitate nelimitată, pe deplin satisfăcătoare din punctul de vedere al completitudinii și consistenței O asemenea teorie va fi ultima în sensul că principiile ei nu vor putea fi explicate prin principii mai generale Ea va înfăptui unificarea cunoașterii, permițând derivarea tuturor legilor fizice particulare20 Criticii fundamentalismului din rândul fizicienilor și al filosofilor științei se raportează astăzi în mod sceptic la supoziția că cercetarea naturii ar trebui orientată de un țel încorporat într-un ideal universal al cunoașterii, de genul celui formulat de Kant sau Einstein Nancy Cartwright, bunăoară, opune fundamentalismului punctul de vedere particularist conform căruia lumea fizică este variată, complex compartimentată, și că ea nu va putea fi descrisă în mod adecvat decât printr-o urzeală de legi cu domenii de acțiune limitate",
    "230": " Dată fiind compartimentarea naturii, despre care aflăm tot mai mult odată cu progresele cercetării, noi nu ar trebui să aspirăm la mai mult decât la cunoașterea unor regularități de diferite niveluri de generalitate, care guvernează comportarea sistemelor din natură Ideii că lumea fizică este unitară la nivelul ei fundamental și că, prin urmare, cercetarea ei va trebui orientată de un principiu cu valoare regulativă universală, Cartwright îi opune „pluralismul nomologic metafizic”, punctul de vedere conform căruia „natura este guvernată în diferite domenii de diferite sisteme de legi care nu sunt în mod necesar legate unele de celelalte în vreun mod sistematic sau uniform: de o cârpăceală de legi”21 Adoptarea acestui punct de vedere pluralist și particularist atrage după sine rezerve de ordin principial cu privire la pertinența idealului fundamentalist al corelării și unificării tuturor domeniilor lumii fizice prin teorii cu principii tot mai generale, mai abstracte Particulariștii apreciază că enunțurile „fizicii fundamentale” nu sunt, în realitate, relații universal aplicabile",
    "231": " Aceste enunțuri sunt valabile doar pentru acele sisteme reale care aproximează destul de bine modele teoretice abstracte Ceea ce înseamnă că ele sunt valabile doar pentru anumite compartimente ale lumii reale Nu există, de exemplu – subliniază ei –, temeiuri empirice pentru a crede că legile particulelor elementare acționează și în afara unor dispozitive speciale care au fost create în laboratoare Ar trebui, prin urmare, să rezistăm sugestiei fundamentalismului că există legi care acționează pretutindeni, că idealul unificării finale a cunoașterii sub principii de o supremă generalitate exprimă un țel realist Cum spune Cartwright, s-ar putea ca rațiunea supremă – Dumnezeul fizicienilor – să nu fi acționat în modul imaginat de Kant și de Einstein22 Încrederea lui Einstein că cercetarea naturii ar fi călăuzită în mod efectiv de idei regulative invariabile ne apare, astăzi, drept problematică și dintr-o altă perspectivă, și anume aceea a istoriei științei",
    "232": " Studii de caz realizate de istorici contemporani ai științei nu sprijină câtuși de puțin supoziția de origine platonic-aristotelică potrivit căreia am putea câștiga o bună înțelegere a orientării cercetării naturii în diferite epoci, în cadrul unor tradiții științifice distincte, prin raportare la idei regulative istoric invariabile Aceste studii evidențiază, dimpotrivă, că cercetători reprezentativi pentru forme istorice distincte de viață științifică nu sunt conduși de aceleași interese de cunoaștere și, prin urmare, ei nu pun aceleași intrebări naturii Interogațiile lor sunt modelate de idealuri de cunoaștere specifice, acele idealuri care îi apropie pe membrii unei anumite comunități științifice Supoziția că știința modernă este un efort mereu reluat de a dezvălui în mod treptat un plan unic al naturii23, că obiectivele ei ar putea fi fixate, odată pentru totdeauna, prin câteva idei regulative, apare drept iluzorie Examinarea atentă a realităților istorice arată că acele idealuri de cunoaștere care configurează profilul specific al unei anumite tradiții de cercetare determină din capul locului tipul de explicație teoretică acceptabilă în cadrul acestei tradiții",
    "233": " Construcțiile teoretice care nu se conformează acestor idealuri explicative nu vor fi din capul locului luate în discuție Reprezentări de excelență cognitivă care disting o anumită tradiție de cercetare acționează ca idei regulative Ele prescriu atât ceea ce poate să se constituie ca obiect legitim al cercetării, cât și forma generală a unei explicații științifice acceptabile Au existat astfel tradiții științifice în cadrul cărora sunt prohibite explicațiile în termeni de entități ce nu sunt în mod direct accesibile observației „Mare parte din opoziția față de teorii bazate pe fluide subtile în secolul al XVIII-lea și față de teorii atomiste în secolul al XIX-lea – constată un filosof al științei – a fost datorată faptului că metodologia dominantă a epocii contesta buna întemeiere epistemică și stiințifică a teoriilor care lucrează cu «entități inobservabileĂ”24 Bine cunoscută și mult discutată este opoziția pe care a suscitat-o în cercuri științifice care aderau în mod ferm la filosofia mecanicistă a naturii acceptarea de către Newton a unei forțe gravitaționale care acționează la distanță, prin spațiul vid",
    "234": " Două secole mai târziu, Einstein respingea interpretarea mecanicii cuantice promovată de Școala de la Copenhaga pe temeiul că această interpretare nu poate fi armonizată cu principiul continuității, cu cerința propagării acțiunilor fizice din aproape în aproape, implicând ceea ce el numea „acțiuni fantomatice la distanță” Nu numai cunoscuți istorici ai științei cu interese filosofice și filosofi ai științei de orientare istorică, ci și fizicieni-teoreticieni cu preocupări istorico-filosofice sunt astăzi de acord că cercetători aparținând unor tradiții științifice diferite vor fi despărțiți prin decizii prealabile privitoare la cerințele descrierii științifice, la natura entităților care pot să intervină într-o explicație științifică acceptabilă25 Idealurile de cunoaștere care exercită o influență reală asupra orientării cercetării științifice sunt reprezentări de excelență cognitivă care sudează mari tradiții de cercetare și le conferă în bună măsură un profil distinct Principii care pot orienta în mod efectiv cercetarea în știința naturii va oferi Kant abia în Pmsn, cu deosebire în cea de-a doua parte a lucrării, intitulată „Principiile metafizice ale dinamicii”",
    "235": " Această parte cuprinde în principal considerații consacrate elaborării conceptului de materie, pe care Kant îl caracteriza drept conceptul central al științei naturii corporale Deja în „Cuvântul înainte” al cărții, autorul afirma că „fizicienii matematicieni” nu se pot lipsi de principii metafizice cum sunt cel de materie, mișcare, umplere a spațiului Ei s-ar fi mulțumit totuși să postuleze pur și simplu asemenea principii fără a le cerceta sursele a priori26 Sarcina de a întreprinde această cercetare revine metafizicii științei naturii Prin aceasta, ea constituie fundamentul științei matematice a naturii Știința matematică a naturii nu s-ar putea lipsi de „partea ei metafizică”, afirmă Kant Iar cercetătorilor naturii le-ar reveni îndatorirea de a uni metafizica naturii corporale cu teoria matematică a mișcării27 Indiferent de modul cum vor fi apreciate astăzi asemenea reflecții, se cuvine subliniat că principiile care stau la baza caracterizării date în Pmsn conceptului de materie au implicații regulative",
    "236": " O scurtă prezentare a considerațiilor lui Kant va urmări punerea în evidență a acestui aspect Materia, ca obiect al simțurilor externe, este pentru Kant ceea ce umple un spațiu Numai în virtutea acestui atribut fundamental al umplerii spațiului sau al întinderii materia devine obiect al simțurilor externe Un spațiu neumplut nu va putea fi obiect al percepției Umplerea spațiului sau întinderea se manifestă ca rezistență față de orice acțiune îndreptată spre micșorarea spațiului pe care îl umple o anumită materie Impenetrabilitatea relativă, rezultatul acțiunii forței de respingere, este cea care face posibilă perceperea materiei În timp ce în filosofia mecanicistă a naturii forța de respingere a corpurilor era derivată din proprietatea impenetrabilității, considerată drept proprietatea fundamentală a materiei, Kant explică impenetrabilitatea prin forța de respingere Impenetrabilitatea este, așadar, ceva derivat, secundar Ea este caracterizată de Kant în mod dinamic, adică prin acțiunea unei forțe28",
    "237": " Conceptul de materie va fi explicat de Kant prin acțiunea a două forțe opuse, și anume forța de respingere și forța de atracție Demonstrația dată ideii că și forța de atracție este constitutivă materiei este demonstrația imposibilității contrariului, adică a existenței materiei doar pe temeiul forței de respingere Căci o materie cu o anumită întindere nu este posibilă doar prin acțiunea forței de respingere Umplerea unui spațiu este rezultatul unității sintetice a celor două forțe, a interacțiunii și limitării lor reciproce Kant insistă asupra faptului că cele două forțe sunt „fundamentale”, „originare”, în sensul că ele nu pot fi derivate din alte concepte29 Explicația pe care o numește „metafizic-dinamistă” este opusă de Kant explicației „matematic-mecanice” a materiei, o explicație care poate fi desprinsă atât din scrierile lui Newton, cât și din cele ale unor reprezentanți de frunte ai științei matematice a naturii din epoca în care a trăit filosoful",
    "238": " În timp ce în explicația mecanică toate forțele trebuie să fie derivate din mișcări ale particulelor materiale indestructibile în spațiul gol, în explicația dinamică materia însăși și toate mișcările ei vor fi derivate din două forțe originare, forța de respingere și forța de atracție, caracterizate ca mărimi intensive30 Kant credea că numai explicația metafizic-dinamică poate da socoteală în mod satisfăcător de umplerea spațiului Umplerea spațiului este caracterizată drept impenetrabilitate relativă, o impenetrabilitate care se exprimă prin creșterea graduală a opoziției față de ceea ce pătrunde într-un anumit spațiu Impenetrabilitatea absolută, descrisă drept „umplere matematică” a spațiului, este respinsă ca imposibilă În „Observația generală” care încheie partea a doua a Pmsn, Kant va spune despre impenetrabilitatea absolută că este „un concept gol”31 Căci materia poate fi în mod continuu comprimată fără ca întinderea ei să fie anulată În timp ce atomismul explică constituția și proprietățile corpurilor materiale, ceea ce Kant numește „diversitatea specifică a materiilor” (vezi nota 30), printr-o reunire a atomului, ca impenetrabilitate absolută, cu spațiul gol, ca penetrabilitate absolută, în explicația metafizic dinamică ele vor fi derivate din raporturile celor două forțe fundamentale",
    "239": " Kant va respinge atomismul cu argumentul că plinul absolut și golul absolut sunt calități oculte, calități a căror existență nu poate fi sprijinită pe dovezi empirice32 Kant recunoștea că explicația mecanicistă, cunoscută și sub numele de atomistică sau filosofie corpusculară, își menține și în vremea sa reputația și influența asupra „principiilor științei naturii”33 Cu toate acestea, Kant va susține pe diferite temeiuri superioritatea concepției sale metafizic-dinamiste Mai întâi pe temeiuri conceptuale, care trimit la principiile generale ale metafizicii experienței „Doar de aici rezultă deja un mare avantaj pentru știința naturii, căci prin aceasta i se ia povara de a făuri o lume din plin și din gol pur și simplu potrivit imaginației, iar în plus toate spațiile pot fi gândite, umplute în măsură diferită, fapt prin care spațiul gol își pierde cel puțin necesitatea… „34 Kant admite, ce-i drept, că explicația de tip matematic-mecanic are un avantaj asupra celei metafizic-dinamice, și anume acela că ipotezele care postulează spații intermediare goale ușurează aplicarea matematicii",
    "240": " El apreciază totodată că acest avantaj va trebui să fie plătit de „fizica matematică” cu dublul preț al introducerii unui „concept gol”, cel al impenetrabilității absolute, și cu prețul multiplicării ipotezelor care pot fi imaginate pentru a explica „diversitatea specifică a materiilor” pe baza configurațiilor atomilor și a „presărării” spațiilor goale35 Explicația dinamică ar fi pentru știința experimentală a naturii cu mult mai „potrivită și stimulatoare” deoarece ea conduce la descoperirea forțelor care mișcă materiile precum și a legilor acestora, înlăturând totodată libertatea de a imagina spații intermediare goale și particule cu diferite configurații  În lumina învățămintelor pe care le-a oferit dezvoltarea ulterioară a științei matematice a naturii, argumentele aduse de Kant în favoarea superiorității explicației metafizic-dinamiste a materiei ne apar drept cel puțin îndoielnice Mai întâi, calea pe care devine posibilă unificarea sub principii a faptelor experienței, a „diversității specifice a materiilor”, nu poate fi stabilită in mod a priori de filosof, cum înclina să creadă Kant37",
    "241": " Doar evoluția istorică a științei exacte a naturii poate stabili fertilitatea sau lipsa de fertilitate a ideilor regulative cuprinse în filosofii ale naturii, cum sunt cele numite de Kant „metafizic-dinamistă” și „matematic-mecanică” În al doilea rând, „concepte goale” din punct de vedere empiric, adică idealizări de genul impenetrabilității absolute, s-au dovedit adesea esențiale pentru descoperirea și formularea unor legi generale ale naturii În sfârșit, capacitatea unui program de cercetare de a limita numărul ipotezelor care pot fi imaginate pentru explicarea faptelor cunoscute prin experiență nu va fi întotdeauna un argument în favoarea superiorității sale Există o diversitate de indicații, în primul rând de natură empirică, care ne dau posibilitate să alegem între asemenea ipoteze Toate aceste lucruri nu erau, desigur, atât de clare în epoca lui Kant Oricum, dacă filosoful a preferat explicația dinamistă celei atomiste, aceasta s-a datorat în primul rând faptului că cea dintâi se integra mai bine în sistemul său general al metafizicii experienței",
    "242": " Se poate observa, pe de altă parte, că pretenția lui Kant de a oferi în Pmsn o fundamentare metafizică a științei matematice a naturii, în elaborarea pe care i-a dat-o Newton, va putea fi greu susținută Căci Newton s-a lăsat condus în cercetările sale de ideile regulative pe care le implică o filosofie mecanică și atomistă a naturii Ceea ce rezultă cel mai clar din acele pasaje ale Opticii în care se afirmă că materia este compusă din particule cu masă, impenetrabile și în mișcare Cu greu s-ar putea afirma că orientările care pot fi desprinse din principiile metafizice ale științei naturii, formulate de Kant, au fost în măsură să călăuzească cu succes cercetarea fizică Chiar și un autor ca Gerd Buchdahl, care susține că principiile acestei filosofii ar fi influențat orientarea cercetării unor fizicieni ca Ritter și Oerstedt, și prin Davy elaborarea programului de cercetare a lui Faraday, admite că ele nu pot fi puse de acord cu orice dezvoltare viitoare a șțiinței matematice a naturii",
    "243": " Concluzia lui Buchdahl este că odată cu schimbarea sistemului conceptual al fizicii teoretice aplicarea principiilor filosofiei transcendentale științei naturii nu va mai putea avea loc în modul propus de Kant38 Ceea ce reiese însă clar din examinarea principiilor metafizice schițate de Kant, în cea de-a doua parte a Pmsn, este că orice filosofie a naturii poate fi privită și ca un program de cercetare Iar din punctul de vedere al intereselor cunoașterii științifice filosofiile naturii sunt importante în primul rând prin potențialul lor regulativ Cât privește aprecierea valorii euristice a ideilor lor directoare, aceasta rămâne o problemă a cercetării istorice \n\nN O T E l A Einstein, „Știință și religie”, în A Einstein, Cum văd eu lumea, ediția a II-a, traducere de M Flonta, I Pârvu, D Stoianovici, Humanitas, București, 2000, p 311 2 Întrscrisoare adresată prietenului său din tinerețe Maurice Solovine (30 martie 1952), Einstein caracteriza semnificația pe care o are pentru el succesul unei teorii fizice de un grad atât de înalt de generalitate ca teoria relativității în termenii următori: „Chiar dacă axiomele teoriei sunt formulate de oameni, succesul unei asemenea întreprinderi presupune un grad înalt de ordine a lumii obiective, pe care nu am fi câtuși de puțin îndreptătiți să o așteptăm a priori",
    "244": "” (A Einstein, Lettres à M Solovine, Gauthiers Villars, Paris, 1950, p ll5) 3 Pentru dezvoltarea acestei teme, vezi L Blaga, „Cultură și cunoștință”, în L Blaga, Opere, vol 7, Editura Minerva, București, 1980 4 Vezi Immanuel Kant, Critica rațiunii pure, ed cit, pp 484-485 5 Ibidem, p 485 6 Ibidem, pp 488-489 7 Ibidem, p 490 8 Vezi Ibidem, p 492 9 Vezi Ibidem, p 493 10 Ibidem, p 496 11 Ibidem, p 32 12 Pentru o analiză a posibilității legilor naturii, drept corelații care au atributul necesității și universalității, și a științei naturii ca sistem al legilor în concepția lui Kant, vezi și partea a doua a studiului, „Știința naturii și legile naturii”",
    "245": " O prezentare sistematică a concepției lui Kant cu privire la rolul ideilor rațiunii în orientarea cunoașterii științifice poate fi găsită în articolul lui Margaret Morrison, „Methodological Rulles in Kant’s Philosophy of Science”, în Kant-Studien, Bd 80, 1989 13 Vezi, de exemplu, G Buchdahl, „Zum Verhältnis von allgemeiner Mataphysik der Natur und besonderen metaphysischer Naturwissenschaft”, în B Tuschling (ed), Probleme der „Kritik der reinen Vernunft”, Walter de Gruyter, Berlin, New York, 1984, p 106 14 Formularea din ediția întâi a CRP este: „Tot ce se întâmplă (începe a exista) presupune ceva căruia îi succede după o regulă” 15 Pentru dezvoltări, vezi, de exemplu, W Heisenberg, Der Teil und das Ganze, Piper Verlag, München, 1971, pp 166-167 16 Heisenberg nota, în acest sens, că „și «a priori-ulĂ kantian va putea fi mai târziu înlăturat din poziția lui centrală și va deveni parte a unei analize mult mai cuprinzătoare a procesului de cunoaștere”",
    "246": " (Ibidem, p 173) 17 Critica rațiunii pure, ed cit, pp 507-508 18 Vezi A Einstein, „Note autobiografice”, în A Einstein, Cum văd eu lumea, Humanitas, București, 1996, pp 160-162 19 Pentru expunere mai amplă și mai aprofundată a idealului de cunoaștere a lui Einstein și a concepției sale asupra sensului evoluției teoriilor fizice fundamentale, vezi M Flonta, „Succesiune de teorii închise sau așezare mai adâncă a fundamentelor? Două perspective asupra evoluției teoriilor în fizica modernă”, în Analele Universității București, Filosofie XLIX, 2000 20 Vezi St Weinberg, Dreams of a Final Theory, Hudchinson Radius, London, 1993 21 N Cartwright, „Foundamentalism versus the Patchwork of Laws”, în D Papineau (ed), The Philosophy of Science, Oxford University Press, 1996, p 322 22 „Iată două istorisiri, pe care le-am povestit predând filosofia mecanicistă a secolului al XVII-lea",
    "247": " Ambele tratează despre modul cum trebuie scrisă Cartea naturii pentru a garanta că poate fi creat un univers consistent În una din istorisiri, Dumnezeu este foarte intersat de fizică El stabilește cu grijă toate legile fizicii și enunță distribuția materiei și energiei in univers Apoi îi lasă Sfântului Petru treaba obositoare, dar intelectual banală, de a calcula toate evenimentele viitoare, inclusiv ce proprietăți și legi macroscopice se vor manifesta Aceasta este istorisirea reducționismului Pluralismul metafizic presupune că Dumnezeu este foarte preocupat, dimpotrivă, de legi și astfel el formulează fiecare din regularitățile pe care o va prezenta universul său În acest caz Sfântului Petru îi revine sarcina colosală de a aranja proprietățile inițiale ale universului într-un fel care va permite ca toate legile stabilite de Dumnezeu să fie adevărate Avantajul reducționismului este de a face munca Sfântului Petru mai ușoară Cu toate acestea, Dumnezeu poate alege să fie un pluralist metafizic",
    "248": "” (N Cartwright, Op cit, p 324) 23 O supoziție care, în limbajul lui Kant, ar putea fi exprimată spunând că dacă noi vom considera universul natural drept creația unei inteligențe supreme, care a acționat după un anumit plan, vom avea numai de câștigat și niciodată ceva de pierdut Vezi, în această privință, citatul de la nota 17 24 L Laudan, Progress and its Problems Toward a Theory of Scientific Growth, University of California Press, Berkeley, 1977, p 89 25 Pentru o dezvoltare a acestei teme, susținută de studii istorice de caz, vezi M Flonta, Perspecrtivă filosofică și rațiune științifică Presupoziții filosofice în știința exactă, Editura Științifică și Enciclopedică, București, 1985 26 Immanuel Kant, Metaphysische Anfangsgründe der Naturwissenschaft, Meiner Verlag, Hamburg, 1997, p 9 27 Ibidem, p 16",
    "249": " 28 Vezi Konstantin Pollok, Kants „Metaphysische Anfangsgründe der Naturwissenschaft Ein kritischer Kommentar, Meiner Verlag, Hamburg, 2001, pp 230-32 29 Vezi Immanuel Kant, Metaphysische Anfangsgründe…, p 60 30 „Demersul științei naturii în ceea ce privește cea mai eminentă dintre misiunile ei, și anume explicarea diversității specifice a materiilor, care este posibilă la nesfârșit, poate să apuce doar pe două căi: cea mecanică, prin legarea a ceea ce este absolut plin cu ceea ce este absolut gol, sau pe o cale dinamică opusă celei dintâi, cea pe care simpla diversitate în corelarea forțelor originare ale respingerii și atracției explică toate deosebirile care pot fi găsite în materie” (Ibidem, pp 86-87) 31 Ibidem, p 74 32 Vezi K Pollok, Op cit, p 248 33 Immanuel Kant, Metaphysische Anfangsgründe…, p 87 34",
    "250": " Ibidem, p 75 35 Vezi Ibidem, p 76 36 Vezi Ibidem, p 88 37 „… întreaga filosofie a naturii constă în reducerea unor forțe date, aparent diferite, la un număr mai mic de forțe și de capacități, care ajung pentru a explica acțiunea primelor, reducție care continuă însă numai până la forțele fundamentale, dincolo de care rațiunea noastră nu poate trece” (Ibidem, p 89) 38 Vezi G Buchdahl, „Kant’s «Special MetaphysicsĂ and the Metaphysical Foundations of Natural Science”, în G Buchdahl, Kant and the Dynamics of Reason, Blackwell, Cambridge Mass, 1992, pp 302-310 \n\nDESPRE RAȚIUNEA MORALĂ COMUNĂ \nÎntr-o suită de scrieri, inaugurate cu publicarea, în 1785, a Întemeierii metafizicii moravurilor, Kant a elaborat un sistem de filosofie morală care și-a găsit încheierea într-o etică a îndatoririlor omului Abia filosofia morală utilitaristă a lui J",
    "251": " Bentham și JS Mill, care a cunoscut dezvoltări și rafinări succesive până în zilele noastre, îi poate sta alături din punctul de vedere al nivelului de elaborare sistematică Este ceva cu totul obișnuit ca acea cercetare a rațiunii practice, care a fost întreprinsă acum mai bine de două secole de filosoful din Königsberg, să fie înfățișată drept antiteza directă a filosofiei morale utilitariste De regulă, se vorbește despre opoziția dintre o teorie morală centrată pe conceptul datoriei și o alta în centrul căreia stă conceptul fericirii Ni se spune că abordarea deontologică și abordarea teleologică ar fi, până la urmă, cele două perspective fundamentale, singurele posibile, asupra moralității și ni se sugerează că opoziția dintre ele este una absolutăl Putem avea însă îndoieli în această privință Există, cred, cel puțin o rațiune care susține asemenea îndoieli Ca și utilitariștii, Kant a socotit rațiunea morală comună drept piatra de încercare a oricărei teorii asupra moralității",
    "252": " Această apropiere dintre Kant și utilitariști merită toată atenția Înainte de a mă opri asupra ei, câteva cuvinte despre rațiunea morală comună (Expresia folosită în mod curent de Kant este gemeine sittliche Vernunft) Există reprezentări despre bine și rău care orientează comportarea și evaluarea comportării oamenilor în toate comunitățile Cu greu s-ar putea contesta convergența remarcabilă a unor asemenea reprezentări care sunt caracteristice pentru tradiții culturale și religioase dintre cele mai diferite Bunăoară, a rezista unor înclinații egoiste mai mult sau mai puțin puternice, a acționa în contradicție cu indicațiile pe care ni le dau ele și a resimți o vie satisfacție că s-a procedat în acest fel este un tip de experiență care va putea fi întâlnită la colectivități între care există o slabă comunicare culturală, la oameni din epoci istorice diferite Este greu de văzut cum ar putea fi explicate asemenea apropieri dacă nu vom admite existența unui nucleu de sentimente și convingeri morale cu caracter aproape universal, care sunt susținute și consolidate prin exercițiul acelei facultăți care îi apropie cel mai mult pe oameni, prin exercițiul rațiunii",
    "253": " În locuri și timpuri diferite, vom putea distinge cu ușurință indivizii care ascultă glasul rațiunii de cei mânați de pasiuni violente, de exclusivisme religioase, rasiale sau naționale, justificate prin credințe și ideologii autoritare Expresia cea mai pregnantă a rațiunii morale comune este imperativul cuprins în diferite formulări ale regulii de aur: „Poartă-te cu ceilalți oameni așa cum ai dori ca ei să se poarte cu tine” Ideea că ceea ce distinge îndatoririle morale este că ele pot fi universalizate, că ele sunt valabile în egală măsură pentru mine și pentru semenii mei, nu este o invenție a filosofilor, ci o intuiție prezentă și activă în rațiunea morală comună Este rațiunea care rămâne vie, chiar dacă abia pâlpâie, și în acele momente ale istoriei care stau sub semnul imenselor suferințe provocate de oameni altor oameni Fără stavilele pe care le pune exercițiul rațiunii morale sănătoase agresivității ațâțate de credințe și ideologii care îi denunță drept dușmani de moarte pe cei ce aparțin altor rase, religii, naționalități sau stări sociale, supraviețuirea valorilor care dau un sens vieții omenești nu ar fi fost, în genere, posibilă",
    "254": " \n\nKant și teoreticienii utilitarismului au împărtășit supoziția că prima condiție pe care trebuie să o satisfacă o teorie a moralității demnă de atenție este cea a acordului cu intuiții care conferă substanță rațiunii morale comune Incapacitatea unei filosofii morale de a da socoteală de reprezentările morale ale rațiunii sănătoase, de a contribui la clarificarea și întemeierea lor, îi va fi fatală Dimpotrivă, stabilirea unor puncte de contact cât mai numeroase și solide cu rațiunea morală comună va fi în măsură să-i confere trăinicie și putere de atracție Kant s-a distanțat în mod clar de punctul de vedere al acelor întemeietori și propovăduitori de religie, moraliști sau filosofi care susțineau că ei sunt aceia care dezvăluie pentru prima dată oamenilor „adevărul moral”, că acesta ar trebui să fie statornicit în conștiința oamenilor printr-o revizuire radicală a modului lor spontan de a gândi Era opinia fermă a lui Kant că menirea teoreticianului moralei nu este să producă, prin forța gândirii speculative, ceva fără nici o legătură cu rațiunea morală comună, ci să separe ceea ce este acolo amestecat, să o clarifice, să ofere intuițiilor ei de bază o întemeiere prin principii",
    "255": " În scrierile lui Kant întâlnim numeroase referiri la rațiunea morală comună și la relația ei cu „metafizica moravurilor” Sunt semnificative, în acest sens, chiar și titlurile primelor două secțiuni ale Imm: „Trecerea de la cunoașterea rațiunii morale comune la cea filosofică și Trecerea de la înțelepciunea morală populară la metafizica moravurilor” Kant sublinia că rațiunea necoruptă a omului de rând se înșală rareori în judecata ei În primul capitol al Crp, el evoca situația acelui om căruia suveranul său îi cere, sub amenințarea pedepsei cu moartea, o mărturie falsă care îl acuză pe un om cinstit de o crimă gravă2 Cu toții vom admite că cel în cauză va fi liber să decidă într-un sens sau altul Kant lasă să se înțeleagă faptul că doar puțini oameni – eroii, martirii sau sfinții – vor putea face față în mod onorabil unei asemenea provocări",
    "256": " Cei mai mulți vor ceda Ei vor ști însă prea bine că sunt vinovați din punct de vedere moral Contemporanul și suveranul lui Kant, regele Prusiei, Friedrich cel Mare, a abolit tortura ca instrument pentru producerea probelor de vinovăție în justiție, act pe care filosoful l-a apreciat în mod deosebit Două secole mai târziu, mulți oameni au fost condamnați la moarte sau la cele mai grele pedepse în procese intentate de regimuri dictatoriale, pe baza unor mărturii obținute prin tortură sau prin alte modalități de presiune fizică și psihică extremă Cei care depuneau asemenea mărturii știau bine ce fac Ei nu erau oameni lipsiți de orice simț moral, ci oameni înfrânți din punct de vedere moral Vorbind în general, Kant era de acord că atunci când înclinațiile care se opun datoriei sunt destul de puternice cei mai mulți oameni nu ascultă glasul datoriei",
    "257": " El nu credea însă că ei nu aud acest glas În articolul său Despre sentința: acest lucru poate fi corect în teorie, dar nu funcționează în practică (1793), Kant afirma că reprezentarea a ceea ce suntem datori să facem este prezentă și puternică în judecata rațiunii morale comune Pentru a face cât mai clar acest lucru el imaginează următoarea situație O persoană a primit în păstrare obiecte de mare valoare; cel care i le-a dat în păstrare a murit, iar moștenitorii săi nu știu nimic despre aceste valori; presupunem că omul care are în păstrare obiectele este foarte strâmtorat din punct de vedere material și că el ar putea să depășească situația grea în care se află însușindu-și bunurile ce i-au fost incredințate Știe cel în cauză ce trebuie să facă? Fără îndoială Oricine va fi întrebat, chiar și un copil de opt sau nouă ani, va spune că însușirea acestor bunuri de cel căruia i-au fost încredințate contrazice datoria",
    "258": " Deosebiri cum este cea dintre ceea ce suntem datori să facem și ceea ce este avantajos să facem, observă Kant, „sunt scrise în inima omului cu literele cele mai mari și cele mai lizibile”3 Referindu-se la relația dintre convingerile morale ale „intelectului sănătos” și ceea ce el a numit legea morală sau principiul suprem al moralității, Kant afirma în Imm că noțiunea voință bună „se află deja în intelectul natural sănătos… care are nevoie să fie nu atât învățat, cât poate doar clarificat, și care se află întotdeauna pe primul loc în aprecierea întregii valori a acțiunilor noastre…”4 Kant nu pare să fi crezut că instrucția și cultura reprezintă condiții necesare sau cel puțin favorizante ale moralității, așa cum mulți înclină să creadă și astăzi În cele mai multe cazuri, până și cei mai puțin educați își cunosc datoria Oamenii nu au nevoie de tutela unei doctrine filosofice pentru a ști cum sunt datori să acționeze",
    "259": " Enunțând principul suprem al moralității în formularea „Eu nu trebuie niciodată să mă port decât astfel, încât să pot voi de asemenea ca maxima mea să devină lege universală”, Kant precizează: „Rațiunea umană comună este și ea în deplin acord cu aceasta în judecata sa practică și are de fiecare dată în fața ochilor principiul de mai sus”5 Imediat mai departe, el oferă următoarea explicație: \nNici nu-mi trebuie prea multă perspicacitate ca să văd ceea ce am de făcut pentru ca actul meu să fie moralmente bun Lipsit de experiență cu privire la mersul lumii sau incapabil de a face față tuturor evenimentelor ce se petrec în ea, mă întreb numai: poți voi de asemenea ca maxima ta să devină o lege universală? Dacă nu, ea trebuie respinsă…6 \n\nAceastă temă va fi reluată în scrierea lui Kant despre religie Legea morală, citim aici, i se impune în mod irezistibil omului în virtutea „predispoziției lui morale”",
    "260": " Dacă împotriva acestei predispoziții nu ar acționa înclinații puternice „omul ar fi bun din punct de vedere moral”7 Iar despre „religia rațiunii” Kant afirma că ea „trebuie să fie inteligibilă pentru oricine și convingătoare, fără nici o paradă de erudiție”8 Credința religioasă pură nu numai că este oricui inteligiblă, dar „ putem examina pe absolut oricine în privința ei, fără ca lui să i se fi propovăduit ceva despre aceasta”9 Pentru Kant, prin urmare, oamenii capabili să se folosească de propria lor rațiune sunt egali din punctul de vedere al capacității de a discerne între bine și rău Rațiunea morală comună este în măsură să ofere un răspuns la întrebarea „Ce trebuie să fac?” Prin încrederea sa neclintită în discernământul moral al omului de rând, Kant ni se recomandă și astăzi drept un autentic democrat10 Împotriva asigurărilor insistente ale lui Kant că principiul suprem al moralității este ferm ancorat în rațiunea morală comună se poate obiecta și s-a obiectat că între oameni cu judecată sănătoasă pot exista dezacorduri persistente în probleme de ordin moral",
    "261": " Obiecției i se poate răspunde că asemenea dezacorduri privesc, de obicei, nu legea morală ca atare, ci aplicarea ei în cazuri particulare Dezacordurile își au adesea sursa în opinii diferite asupra unor chestiuni care privesc faptele Bunăoară, în controverse dintre oameni raționali cu privire la reglementarea avortului unii susțin opinia că fetusul este o ființă omenească, iar alții vor contesta acest lucru Întrebarea din ce moment al dezvoltării sale fetusul devine o ființă omenească este însă o întrebare care privește faptele Și tot așa, la întrebarea dacă pornografia încurajează înclinația spre violență, promiscuitatea sau violul, toți oamenii care judecă echilibrat și imparțial vor cădea de acord că pornografia ar trebui să fie strict interzisă11 Însemnătatea excepțională pe care o acorda Kant rațiunii morale comune, lucru neobișnuit cel puțin în epoca lui, trebuie văzută și drept corolarul convingerii sale fundamentale că omul poate deveni o ființă morală în virtutea autonomiei pe care i-o conferă exercițiul rațiunii",
    "262": " Înțelese drept obligații impuse omului de către o ființă superioară, preceptele morale nu-i vor uni ci îi vor despărți, cel puțin în anumite privințe, pe oameni, în funcție de apartenența lor la diferite tradiții culturale și religioase Tocmai ancorarea moralității în rațiunea comună, împletită cu speranța în creșterea treptată a dominației acesteia asupra gândirii și acțiunii oamenilor, au reprezentat sursele încrederii lui Kant în posibilitatea statornicirii păcii eterne într-o societate cosmopolită Din acest punct de vedere, filosofia lui poate fi socotită o adevărată piatră de hotar în dezvoltarea unei direcții de gândire inaugurată încă din antichitate, în primul rând prin filosofii stoici Pentru Kant a fost pe deplin clar că visul coexistenței pașnice între comunități despărțite de tradiții milenare va avea o șansă de realizare abia atunci când oamenii vor asculta în mult mai mare măsură de acea voce care vorbește mai puternic sau mai slab în conștiința fiecăruia dintre ei, de vocea rațiunii, singura în măsură să-i facă să se înțeleagă mai bine unii pe alții și să coopereze",
    "263": " Dacă rațiunea morală comună a fost socotită de Kant pe deplin competentă, și chiar suverană, în evaluarea moralității acțiunilor oamenilor se pune în mod firesc întrebarea ce utilitate practică mai avea, în ochii lui, un sistem speculativ de filosofie morală, o „metafizică a moravurilor” O remarcă semnificativă, în acest sens, găsim deja în „Cuvântul înainte” la Imm Kant afirmă aici că „filosofia se deosebește de cunoașterea rațională comună” tocmai prin faptul că prima „expune sub forma unei științe separate ceea ce a doua înțelege doar ca amestecat”12 Tema va fi reluată în ultimele paragrafe ale secțiunii întâi a Imm Rațiunea morală comună, ni se spune aici, „nu gândește, ce-i drept, într-o formă abstractă și universală principiul suprem al moralității, pe care totuși îl are efectiv în fața ochilor în orice moment și îl folosește ca etalon al propriei judecăți” Dacă este adevărat că această rațiune este o busolă sigură atunci când este vorba de a face deosebirea dintre bine și rău, „că nu este nevoie de nici o știință sau filosofie ca să știm ce avem de făcut pentru a fi cinstiți și buni, ba chiar înțelepți și virtuoși”, nu este mai puțin adevărat că întemeierea judecății morale comune prin enunțarea într-o formă universală a principiului moralității este importantă și din punct de vedere practic",
    "264": " Ca și alte predispoziții bune, „predispoziția noastră morală naturală” va rezista mai bine primejdiei de a fi coruptă dacă ea va fi întărită printr-o întemeiere teoretică Înțelepciunea judecății morale comune, „care altminteri constă mai mult în conduită decât în cunoaștere”, are nevoie, aprecia Kant, „și de știință, nu atât pentru a învăța de la ea, ci pentru a-i conferi propriului ei precept accesibilitate și durabilitate”13 Tocmai posibilitatea ca rațiunea morală comună să fie abătută de la principiul ei face atât de prețios sprijinul pe care îl poate oferi o „metafizică a moravurilor” \n\nDacă rațiunea umană comună este împinsă să iasă din cercul ei și să facă un pas în domeniul filosofiei practice nu de vreo nevoie speculativă, ci chiar de temeiuri practice, și aceasta pentru a obține informații și indicații clare cu privire la sursa principiului ei și la determinarea corectă a acestuia, în opoziție cu maximele care se sprijină pe nevoie și înclinație, pentru … a nu risca să fie lipsită de adevărate principii morale de bază din cauza acestei ambiguități în care se cade așa de ușor",
    "265": " Astfel se dezvoltă pe neobservate și în rațiunea practică comună, atunci când ea se cultivă pe sine, o dialectică ce o constrânge să caute ajutor în filosofie, tot așa cum se întămplă rațiunii în folosirea ei teoretică; de aceea, în primul caz ea va fi probabil la fel de puțin capabilă ca și în al doilea să-și găsească liniștea în altă parte decât într-o critică completă a rațiunii noastre14 \n\nDacă așa a gândit Kant, atunci suntem îndreptățiți să vedem în rațiunea morală comună un sistem de referință esențial pentru o bună înțelegere a filosofiei sale morale Această filosofie a fost discutată, analizată și criticată din diferite perspective Studiul de față intenționează să o cerceteze din perspectiva relației ei cu rațiunea morală comună El își propune să pună în evidență îndeosebi relația dintre ambiția speculativă a lui Kant de a da o întemeiere strict a priori legii morale și cerința acordului concluziilor elaborărilor sale sistematice cu rațiunea morală comună",
    "266": " Acestei intenții principale i se adaugă una subordonată În măsura în care utilitariștii împărtășesc convingerea lui Kant că o filosofie morală va avea o bază solidă numai dacă principiile ei vor putea justifica judecățile rațiunii morale comune, rezultă că un examen al filosofiei lui Kant din perspectiva rațiunii morale comune va reprezenta, în mod indirect, și un punct de plecare pentru evaluarea relației dintre cele două mari orientări ale reflecției filosofice asupra fundamentelor moralității Voi încerca, în sfârșit, să răspund la întrebarea dacă sistemul de filosofie morală elaborat de Kant poate să orienteze rațiunea morală comună atunci când ea ajunge în dileme și șovăie sau nu poate decât să confirme judecățile acesteia și să-i sporească puterea de discernământ * * \t* Unii filosofi au susținut, mai recent, că opoziția dintre întemeierea kantiană și întemeierea utilitaristă a îndatoririlor morale nu ar fi una fundamentală și ireductibilă R",
    "267": "M Hare se întreabă, bunăoară, dacă nu cumva Kant ar fi putut fi un utilitarist și argumentează în favoarea unui răspuns pozitiv la această întrebare Axa argumentării sale o constituie teza că atât Kant și cei care l-au urmat, cât și Mill și utilitariștii de mai târziu, apreciau moralitatea unei maxime – adică al unui principiu al acțiunii care este aplicat într-o mare diversitate de situații particulare – în funcție de acceptabilitatea acelei maxime în calitate de lege universală O maximă este, de exemplu, respectarea strictă a regulilor competiției fără a se încerca să se creeze avantaje prin încălcarea lor Ea va putea fi aplicată în cazul concursurilor, a competițiilor pentru slujbe sau a întrecerilor sportive O altă maximă, care de multe ori nu poate fi armonizată cu prima, este de a folosi în avantajul propriu orice greșeală a celorlalți competitori Ne întrebăm acum dacă putem gândi și accepta una sau alta din aceste maxime drept legi universale",
    "268": " Răspunsul la această întrebare ne va da posibilitatea să distingem între maxime interzise din punct de vedere moral și maxime permise sau cerute din punct de vedere moral Hare subliniază că atât formularea kantiană, cât și formularea utilitaristă a principiului moralității converg spre concluzia că acceptabilitatea unei maxime drept lege universală constituie criteriul a ceea ce este interzis, permis și cerut oamenilor din punct de vedere moral15 Hare susține ideea surprinzătoare că teoria morală schițată de Kant în Imm și Crp poate fi interpretată într-un fel care ar permite să se afirme că ea este în acord cu utilitarismul16 Argumentarea lui se desfășoară, în principal, pe două planuri Pe un prim plan, Hare confruntă diferite formulări date de Kant imperativului categoric cu principiul utilitarismului – acțiunile noastre sunt morale dacă ele promovează cea mai mare fericire posibilă pentru cât mai mulți dintre semenii noștri – și ajunge la concluzia că ele ar fi pe deplin compatibile",
    "269": " Pe un al doilea plan, Hare examinează cele patru exemple de maxime pe care le dă Kant în cea de-a doua secțiune a Imm pentru a stabili dacă argumentarea autorului este compatibilă cu principiile filosofiei utilitariste Este vorba, într-o formulare pozitivă, de datoria de a ne conserva viața, de datoria de a fi cinstiți când facem promisiuni, de datoria de a ne cultiva înzestrările și talentele și de datoria de a-i ajuta pe alții, iar într-o formulare negativă de interdicția sinuciderii, interdicția promisiunilor false, interdicția refuzului de a ne cultiva talentele și interdicția indiferenței față de suferințele semenilor noștri care nu se pot ajuta singuri Exemplul unu și trei privesc datorii față de propria persoană, iar doi și patru datorii față de ceilalți oameni Concluzia la care ajunge Hare este că exemplele doi și patru – interdicția promisiunilor false și interdicția indiferenței față de suferințele semenilor care nu se pot ajuta singuri – sunt în deplin acord cu înțelegerea utilitaristă a cerinței universalizării maximelor acțiunii",
    "270": " Argumentarea lui Kant s-ar baza, în ambele cazuri, pe ceea ce autorii de limbă engleză numesc în mod curent generalizare utilitaristă Este vorba de răspunsul la întrebarea „Cum ar sta lucrurile dacă maxima mea ar deveni o lege universală?” Hare recunoaște, totodată, că exemplele unu și trei – interdicția sinuciderii și interdicția refuzului de a ne cultiva talentele – nu pot fi justificate în același fel Putem voi, fără să ne contrazicem, ca toți cei care sunt pradă unor suferințe insuportabile să se sinucidă și ca oamenii să nu fie obligați să-și cultive talentele Obiecțiile împotriva refuzului cultivării talentelor – crede Hare – nu ar putea fi susținute pe baza imperativului categoric kantian, ci doar pe baza principiului utilitarismului, ținând seama de faptul că un asemenea refuz este incompatibil cu obligația noastră de a promova nu numai fericirea proprie, ci și fericirea a cât mai mulți dintre semenii noștri17",
    "271": " Hare afirmă că doar prima maximă a lui Kant – maxima interzicerii sinuciderii – nu ar putea fi armonizată cu principiul utilitaristului „Astfel, așa cum am spus la început, Kant ar fi putut fi un utilitarist în sensul că teoria lui este compatibilă cu utilitarismul, dar în unele din judecățile lui morale practice, rigorismul, care i-a fost inculcat, l-a condus spre argumente proaste, pe care teoria lui nu le susține cu adevărat”18 Nu mă voi opri asupra modului cum răspunde Hare diferitelor obiecții care pot fi formulate împotriva încercării sale de apropiere a filosofiei morale a lui Kant de cea utilitaristă Voi aminti reacția lui doar la una dintre aceste obiecții, și anume aceea că utilitarișii sunt consecvențialiști, adică evaluează moralitatea acțiunilor în funcție de consecințele lor, în timp ce Kant respinge categoric acest punct de vedere Hare afirmă că în ciuda unei prime impresii lucrurile nu stau, de fapt, așa",
    "272": " Referindu-se la întemeierea consecvențialistă a interdicției minciunii, în particular a promisiunilor false, el afirmă că aceasta este în acord cu argumentul oferit de Kant în sprijinul acestei interdicții Ceea ce face din minciună ceva rău din punct de vedere moral este consecința pe care o urmărește cel care minte, și anume de a-i înșela, de a-i induce în eroare pe ceilalți Intenția de a-i înșela pe ceilalți face ca minciuna să fie ceva inacceptabil din punct de vedere moral Pentru evaluarea morală a unui act ca minciuna este, prin urmare, hotărâtor faptul dacă agentul urmărește sau nu să producă o asemenea consecință Or, Kant, susține Hare, ar fi fost de acord cu asemenea concluzie În ciuda aparențelor, criteriul evaluării morale a acțiunilor propus de consecinționism ar fi în acord cu bine cunoscuta afirmație a lui Kant, anume că singurul lucru bun fără restricție este o voință bună",
    "273": " Sensul acestei afirmații ar fi că oamenii vor trebui să fie judecați după intențiile urmărite prin actele lor, adică după consecințele pe care le au în vedere, și nu după consecințele reale ale acestora Voința însăși ar fi voința de a produce anumite consecințe Consecințele sunt obiectele voinței „Astfel, deși singurul lucru bun fără restricție este o voință bună, ceea ce o face o voință bună este ceea ce este voit (în mod autonom, universal, rațional și imparțial), iar ceea ce este voit sunt consecințele avute în vedere”19 Am înfățișat mai pe larg această tentativă de a argumenta compatibilitatea principiilor teoriei morale a lui Kant cu cele ale utilitarismului și consecinționismului moral deoarece ea oferă un fundal contrastant pentru prezentarea criticii pe care o face Kant „filosofiei empiriste a moralei” Există câteva temeiuri pe care se sprijină respingerea de către Kant a încercărilor de a întemeia îndatoririle morale în primul rând prin examinarea consecințelor acțiunilor noastre",
    "274": " Primul este acela că aceste principii trebuie să considere doar forma acțiunilor, și nu materia acestora Obligația morală este întemeiată prin raportare la principii a priori, care își au sediul în rațiunea pură Deja în „Cuvântul înainte” la Imm, Kant atrage atenția cititorului că legea morală, drept temeiul unei obligații, trebuie să poarte cu sine o necesitate care nu și-ar putea avea sursa în experiență Acesta este un al doilea temei care susține distanțarea lui Kant de filosofia empiristă a moralei Legea morală – afirmă el – reprezintă un imperativ valabil pentru ființe raționale în genere, în particular pentru oameni în măsura în care ei sunt ființe raționale În secțiunea întâi a Imm, Kant va preveni în mod explicit „că temeiurile pe care le putem avea în acțiuni, ca și efectele lor, în calitate de scopuri și mobiluri ale voinței, nu pot oferi acțiunilor nici o valoare necondiționată și morală”",
    "275": " Imediat mai jos, el va preciza că „valoarea morală a acțiunii nu rezidă în efectul ce se așteaptă de la ea și deci nici în vreun principiu al acțiunii care are nevoie să-și împrumute motivul de la acest efect scontat”20 Examinând temeiurile refuzului de a face promisiuni cu intenția de a nu le respecta, Kant insistă asupra distincției dintre temeiuri a priori și temeiuri empirice Atât timp cât refuzul este întemeiat pe examinarea urmărilor posibile ale unor promisiuni pe care nu intenționăm să le respectăm, acest refuz nu va avea o valoare morală „Acum, una este să fii onest din datorie și cu totul alta este să fii astfel din îngrijorarea stârnită de urmările dezavantajoase; în primul caz, conceptul acțiunii în sine conține deja o lege pentru mine (sublinierea mea, MF); în al doilea, trebuie să caut mai întâi în altă parte ca să văd ce efecte ar decurge pentru mine din acțiunea respectivă",
    "276": "”21 Principiul moral, sublinia în mod repetat Kant, are forma categorică „Trebuie!” și nu cea ipotetică „Trebuie să faci cutare lucru dacă dorești anumite consecințe” Asemenea considerații vor putea fi cu greu armonizate cu sugestia lui Hare potrivit căreia autorul Imm ar fi apreciat moralitatea acțiunilor prin raportare la consecințele lor intenționate Deosebit de net va fi expimat refuzul de a evalua calitatea și meritul moral al acțiunilor prin raportare la consecințele lor intenționate la începutul secțiunii a doua a Imm, în paragrafele consacrate criticii filosofiei empiriste a moralei Kant subliniază că atunci când este vorba de îndatoriri morale nici nu intră în discuție dacă se întâmplă cutare sau cutare lucru, ci rațiunea poruncește pentru sine și independent de orice fenomen ceea ce trebuie să se întâmple, că, prin urmare, acțiunile de felul cărora lumea nu a oferit nici un exemplu și în privința cărora cineva care ar întemeia totul pe experiență ar avea mari indoieli chiar că ele pot fi realizate, sunt totuși poruncite ferm de rațiune și că, de pildă, pura loialitate în prietenie poate fi nu mai puțin pretinsă de la fiecare om chiar dacă e posibil ca până acum să nu fi existat nici un prieten loial, deoarece această datorie, ca datorie în genere, rezidă, înainte de orice experiență, în ideea unei rațiuni care determină voința prin temeiuri a priori",
    "277": "”22 \nIar în lucrarea sa despre religie, Kant va compara respectarea legii morale pe temeiul considerării consecințelor prezumtive ale respectării ei de către mine și de către semenii mei cu respectarea legii morale în speranța răsplății într-o lume viitoare A acționa așa cum o cere legea morală în speranța unei răsplăți înseamnă, pentru Kant, a acționa prudent, dar nu moral Kant interpreta în acest spirit tema creștină a vieții după moarte afirmând că aleșii lui Dumnezeu sunt doar cei care au acționat „fără a ține seama de răsplată” Reluând distincția dintre a acționa în acord cu datoria și din datorie, el scrie că „celor care și-au făcut datoria de dragul răsplății (sau chiar al absolvirii de pedeapsa datorată) el, (Dumnezeu – nm, MF) le făgăduiește aceasta într-un alt mod decât oamenilor mai buni, care și-au făcut datoria numai de dragul ei înseși”23 Este firesc să ne întrebăm care este temeiul de natură sistematică al acestei afirmări insistente a caracterului necondiționat al îndatoririi morale, a sublinierii repetate a ideii că merit moral are împlinirea datoriei de dragul datoriei, fără a ține câtuși de puțin seama de consecințe",
    "278": " De ce stăruie oare Kant asupra înțelegerii datoriei morale drept imperativ necondiționat al rațiunii pure? Se poate presupune că ancorarea obligației morale în rațiunea pură i-a apărut lui Kant drept singura cale de a o scoate din regimul contingenței și relativității, de îndată ce el nu a mai gândit această obligație ca ceva impus din afară de către o instanță transcendentă Kant pare să fi crezut că moralitatea, ca și cunoașterea cu valoare obiectivă de altfel, nu ar putea fi cu adevărat asigurată decât prin principii care sunt în același timp imanente și pure Obligația morală este caracterizată drept respect pentru legea pe care o ființă autonomă și-o autoimpune și, prin aceasta, drept expresia supremă a libertății omului Ca ființă morală, ca ființă liberă, omul este pentru Kant o realitate noumenală, și nu fenomenală Pe temeiul unei asemenea distincții, Kant tinde să opună orizontul moralității orizontului experienței în termeni ca absolut și relativ, necondiționat și condiționat",
    "279": " Din această perspectivă vom putea înțelege mai bine și sublinierea opoziției dintre imperativul categoric și imperativele ipotetice, dintre legea morală, ca postulat al rațiunii pure, și principii ale acțiunii care pot fi justificate numai prin examinarea consecințelor aplicării lor, adică pe baza experienței În multe pasaje din Imm și Crp transpare cu claritate preocuparea autorului de a evidenția opoziția dintre legitimarea sau invalidarea morală a unei maxime prin examinarea consecințelor statuării ei drept lege universală și evaluarea ei prin raportare la principiul necondiționat al moralității Aceste pasaje pot fi citite drept tot atâtea încercări de a sublinia că imperativul categoric nu trebuie confundat cu acel principiu moral familiar care este regula de aur Filosoful își previne cu insistență cititorul asupra înțelegerii principiului suprem al moralității drept o simplă sublimare teoretică a regulii de aur Căci regula de aur este un imperativ prin excelență ipotetic Atunci când omul rațional o acceptă drept principiu al conduitei sale gândul său va fi negreșit acela că el nu este îndreptățit să ceară ca alții să respecte în relațiile cu el reguli pe care el însuși nu este dispus să le respecte în relațiile sale cu semenii",
    "280": " Întrebarea pe care și-o va pune tot timpul va fi: „Ce s-ar întâmpla dacă ceilalți ar proceda ca și mine?” Suntem aici pe terenul unei vechi înțelepciuni populare (Ce ție nu-ți place altuia nu-i face!) și cădem de acord că dacă adeseori nu dăm curs îndemnului rațiunii asta se întâmplă deoarece egoismul exclusivist, înclinațiile și pasiunile au o putere mai mare asupra noastră decât acel îndemn atât de rezonabil Sublinierea faptului că temeiurile respectării datoriei la omul bun din punct de vedere moral sunt pure, și nu empirice, reprezintă o constantă a interpretării standard a imperativului categoric Este acea interpretare care a fost elaborată în numeroase studii și comentarii mai vechi sau mai noi consacrate filosofiei practice a lui Kant Ascuțișul acestei interpretări este îndreptat împotriva tendințelor de a apropia legea morală kantiană de regula de aur și de a atenua, în acest fel, opoziția dintre filosofia morală a autorului Crp și filosofia morală de orientare utilitaristă și consecinționistă",
    "281": " Se previne cu insistență că pentru Kant răspunsul la întrebarea „Ce trebuie să fac?” nu va consta în evaluarea consecințelor acțiunilor, ci în conformitatea acestora cu ceea ce prescrie un principiu necondiționat al rațiunii pure Reconstrucția pe care o dă cunoscutul cercetător kantian Otfried Höffe tremeiurilor acceptării sau respingerii unei maxime în cele patru exemple din Imm poate fi apreciată drept o foarte bună ilustrare a punctului de vedere că imperativul categoric a fost gândit de Kant drept un principiu pur rațional Teza centrală a interpretării lui Höffe este că pentru Kant evaluarea morală a unei maxime se face prin raportare doar la structura ei, și nu la consecințele ipotetice ale adoptării generale a acesteia Vom respinge anumite maxime drept moral inacceptabile deoarece de îndată ce încercăm să le gândim drept legi universale ajungem inevitabil la contradicții logice Iată, pe scurt, modul cum argumentează Höffe această concluzie în cazul fiecăreia din cele patru exemple",
    "282": " Omul care ascultă de glasul rațiunii nu are voie să se sinucidă nici atunci când el este dezgustat de viață Funcția sentimentului de dezgust al unei ființe, care este indiciul unei lipse, este de a stimula o activitate care va culmina în înlăturarea lui și în atingerea unei stări de satisfacție De aceea nu poate fi concepută o lege potrivit căreia acea stare de profundă neplăcere care este dezgustul față de viață să ducă, în toate cazurile, în mod necesar, la suprimarea vieții Căci, în acest caz, aceleiași senzații, cea de dezgust, îi vor fi atribuite două funcții contradictorii: promovarea și distrugerea vieții Maxima sinuciderii din dezgust de viață implică, așadar, o contradicție24 Și în cazul respingerii maximei de a face promisiuni pe care știm că nu le vom respecta și nu avem intenția de a le respecta argumentarea lui Kant ar viza exclusiv structura maximei, și nu consecințele adoptării ei ca lege generală",
    "283": " Cel care face o promisiune își asumă o obligație, contractează o datorie O promisiune este ceva pe care cel care o face și-l impune lui însuși Dacă promisiunea este mincinoasă, atunci agentul nu-și impune nimic Caracterul de autoimpunere a promisiunii este astfel anulat „O promisiune pe care o facem știind și gândind că nu o s-o respectăm se sprijină pe o maximă în contradicție cu ea însăși, a cărei universalizare nu poate fi gândită ca lege a naturii Căci a gândi o lege după care o datorie față de tine însuți nu reprezintă cu adevărat o datorie față de tine însuți este imposibil”25 Ultimele două exemple ale lui Kant se referă la maxime care prescriu datorii imperfecte Putem gândi dar nu putem dori fără contradicție ca aceste maxime să nu fie universal respectate Să considerăm cazul datoriei de a ne cultiva talentele",
    "284": " Argumentarea lui Kant este redată în felul următor O ființă rațională, spre deosebire de una pur naturală, se distinge prin facultatea de a acționa potrivit reprezentării anumitor legi, adică în acord cu principii raționale obiective De aceea, ființele raționale nu se pot limita la ceea ce le-a dăruit natura Ele tind să treacă dincolo de aceste limite Cultivarea talentelor reprezintă mijlocul în vederea atingerii acestui scop Ceea ce face din om o ființă rațională – tendința de a-și cultiva talentele – ar deveni imposibil potrivit maximei de a trăi cât mai comod, evitând orice sforțări O ființă rațională nu poate dori să fie împiedicată dezvoltarea aptitudinilor și talentelor ei fără a renunța la calitatea de a fi înzestrată cu voință A voi ca refuzul cultivării talentelor să fie o lege universală înseamnă, prin urmare, ca voința să se contrazică pe ea însăși26",
    "285": " Aceeași concluzie poate fi desprinsă din analiza maximei care ne prescrie să-l ajutăm pe cel care nu se poate ajuta singur Orice om, ca ființă cu puteri limitate care trebuie să-și satisfacă anumite nevoi elementare, poate ajunge în situația de a fi dependent de ajutorul celorlalți Ca ființe raționale nu putem dori fără contradicție o lege a naturii după care cel care nu se poate ajuta singur să nu poată spera să fie ajutat Căci, pe de o parte, se recunoaște că satisfacerea unor nevoi elementare este o condiție a supraviețuirii și se știe că în multe cazuri această satisfacere nu este posibilă fără asistență, iar, pe de altă parte, se refuză această asistență \n\nFundamentul interdicției morale de a rămâne indiferent la nevoile altuia implică doar că nu se poate dori o lege naturală de așa fel încât o voință încearcă să atingă țeluri vitale și, simultan, ea își refuză în mod fundamental calea pe care poate să le atingă",
    "286": " Astfel, se pare că se poate reconstrui cel de al patrulea exemplu fără a face apel la considerații empirico-pragmatice pentru a întemeia maxime morale Iar aceasta în armonie cu preocuparea fundamental rațională a întregii etici kantiene27 \nReconstrucția dată de Höffe argumentării lui Kant în cazul celor patru exemple este împărtășită de alți comentatori ai Imm Ralf Ludwig, de exemplu, afirmă, la capătul propriei sale prezentări și discuții a celor patru exemple, că imperativul categoric kantian este un instrument de indicare a contradicției în gândirea și voința oricărei ființe raționale care ar refuza să accepte ca maxima acțiunii ei să devină lege universală28 Asemenea reconstrucții ale argumentării lui Kant, care își propun să arate că o ființă rațională realizează evaluarea morală pe bază de considerații a priori, mi se par discutabile din cel puțin două puncte de vedere Mai întâi, se poate observa că în argumentele lui Höffe și Ludwig nu intervin doar considerații a priori",
    "287": " În cazul fiecărui exemplu, argumentarea se sprijină pe definiții sau precizări ale semnificației unor concepte cum sunt dezgustul de viață, promisiunea, ființă rațională versus ființă pur naturală, ființă cu puteri limitate Or, acestea sunt concepte a căror semnificație nu poate fi stabilită independent de experiență în genere Cum am putea ști, în lipsa oricărei experiențe, ce este dezgustul de viață, promisiunea, deosebirea dintre o ființă rațională și o ființă pur naturală sau de ce orice ființă rațională cu puteri finite poate ajunge oricând în situația de a avea nevoie de ajutorul altcuiva pentru a-și putea satisface nevoile elementare? Deosebirea dintre utilizarea imperativului categoric pentru evaluarea maximelor pornind, într-un caz de la precizarea semnificației conceptelor implicate, iar în al doilea caz de la examinarea consecințelor acceptării maximelor ca legi universale este, în acest sens, relativă În demersul evaluării maximelor intervin în ambele cazuri atât logica, cât și experiența, ce-i drept, în moduri diferite",
    "288": " Logica intervine nu numai atunci când ceea ce implică universalizarea unei maxime se stabilește pornind de la concepte, ci, în aceeași măsură, și atunci când sunt examinate consecințele acceptării unei maxime ca lege universală Nu putem gândi sau voi fără contradicție o lume în care toți oamenii ar face promisiuni pe care nu ar intenționa să le respecte, nu și-ar cultiva aptitudinile și talentele sau ar refuza să acorde asistență celor care nu se pot ajuta singuri Iar experiența intervine în mod direct atunci când implicațiile universalizării unei maxime sunt stabilite pornind de la examinarea consecințelor, și indirect atunci când asta se stabilește pornind de la concepte În al doilea rând, cu greu s-ar putea contesta că cei înzestrați doar cu rațiune comună, spre deosebire de cei care posedă o gândire speculativă exersată, vor stabili dacă pot concepe sau vor voi universalizarea maximei acțiunii lor gândindu-se în primul rând la consecințe, adică la modul în care ar arăta lumea într-un asemenea caz",
    "289": " Dacă suntem raționali, dacă admitem că avem aceleași drepturi și obligații ca și semenii noștri, că nu suntem îndreptățiți să pretindem de la ceilalți ceea ce nu suntem dispuși să pretindem de la noi înșine, atunci nu vom putea concepe și voi o lume în care toți oamenii să facă în mod sistematic promisiuni pe care știu că nu intenționează să le respecte, nu sunt dispuși să-și dezvolte aptitudinile și talentele și refuză să-i ajute pe cei care nu se pot ajuta singuri A gândi în acest fel înseamnă însă a ne situa pe punctul de vedere al rațiunii morale comune Atunci când Kant afirma că rațiunea comună este în judecata ei practică în deplin acord cu principiul suprem al moralității, ceea ce avea el în vedere era, desigur, faptul că ea acceptă sau respinge maxime ale acțiunii examinând dacă ele pot fi gândite și voite drept legi universale",
    "290": " Admițând că rațiunea comună se conduce în judecata ei practică după cerința „Acționează potrivit maximei pe care o poți gândi ca lege universală și pe care o poți voi ca lege universală” se pune întrebarea cum stabilește ea, în mod obișnuit, dacă maxima acțiunii satisface această cerință Răspunsul pare neîndoielnic: reflectând dacă ea poate fi accepată ca lege universală Supoziția că în viața comună omul rațional va accepta obligații și interdicții morale fără a examina consecințele adoptării ca legi universale a maximelor care le stau la bază, este cu totul implauzibilă Ne-ar fi, prin urmare, greu să i-o atribuim lui Kant Concluzia spre care suntem conduși este că există o anumită tensiune între susținerea filosofului că omul bun din punct de vedere moral își va percepe îndatoririle ca imperative necondiționate, că el își va îndeplini datoria doar de dragul datoriei, și asigurarea lui repetată că judecata morală practică se conduce după principiul suprem al moralității și este permanent în acord cu acest principiu",
    "291": " Chiar și autori ca Höffe și Ludwig observă că prezentarea pe care o face Kant celor patru exemple conține formulări care nu pot fi armonizate cu poziția lui principială potrivit căreia evaluarea maximelor trebuie înfăptuită pe baza unor considerații pur raționale, făcându-se abstracție de consecințele pe care le-ar avea respectarea sau încălcarea lor Referindu-se la prezentarea exemplului doi, Höffe recunoaște că unele formulări ale lui Kant încurajează „interpretarea empirico-pragmatică” a principiului suprem al moralității Höffe are în vedere în primul rând afirmația că universalizarea maximei de a face promisiuni pe care nu avem intenția de a le respecta ar submina în mod iremediabil relațiile de încredere reciprocă între oameni29 Iar Ludwig, referindu-se la exemplul patru, susține că unele din formulările lui Kant ar fi „neîndemânatice” deoarece ele lasă să se înțeleagă faptul că ne putem simți obligați să-i ajutăm pe cei care nu se pot ajuta singuri gândindu-ne că și noi așteptăm, în asemenea situații, ca alții să ne ajute",
    "292": "30 Sugestia că formulări de acest gen reprezintă simple scăpări sau inconsecvențe ale lui Kant nu este prea convingătoare Este puțin plauzibil că în relatările și comentariile sale asupra unor situații de viață Kant ar fi contrazis pur și simplu principiile pe care trebuiau să le ilustreze aceste relatări Este însă clar că suntem aici în fața unei probleme Pe de o parte, filosoful susține că îndatoririle morale sunt imperative necondiționate, că trebuie să ne facem datoria fără a ține seama de urmări Pe de altă parte, formulări ca cele de mai sus pot să fie privite și altfel decât drept simple inconsecvențe Putem vedea în ele expresia preocupării filosofului de a păstra în elaborările sale teoretice un contact strâns cu punctul de vedere al rațiunii morale comune Se ridică, în mod firesc, întrebarea: este, oare,vorba, în acest caz, de două cerințe care stau una în calea celeilalte și sunt pur și simplu ireconciliabile? O sugestie utilă în această privință ne poate oferi un pasaj din prima secțiune a Imm, în care autorul subliniază distincția dintre refuzul de a face o promisiune, cu intenția de a nu o respecta, din prudență și respectiv din datorie",
    "293": " Refuz să fac din prudență o promisiune mincinoasă dacă cred că foloasele pe care le-aș putea obține în acest fel vor fi mai mici decât dezavantajele legate de o posibilă pierdere a bunei reputații Refuz să fac o promisiune mincinoasă din datorie dacă un asemenea refuz este unul necondiționat Știu ce sunt dator să fac gândindu-mă la ceea ce implică transformarea în lege universală a maximei de a recurge la promisiuni mincinoase pentru a face față unor dificultăți Iată formulările lui Kant \n\nCalea cea mai scurtă și, cu toate acestea, cea mai neîndoielnică de a mă lămuri în privința răspunsului dacă o promisiune mincinoasă este conformă cu datoria ar fi să mă întreb: aș fi, oare, mulțumit ca maxima mea (de a ieși din încurcătură printr-o promisiune neadevărată) să fie valabilă ca lege universală (atât pentru mine, cât și pentru alții) și mi-aș putea spune, oare, că oricine poate să facă o promisiune neadevărată atunci când se află într-o încurcătură și nu poate ieși altfel din ea? Îmi dau seama de îndată că pot voi, ce-i drept, minciuna, dar nu pot voi deloc o lege universală de a minți, căci după o asemenea lege nu ar exista, de fapt, nici o promisiune (sublinierea mea, M",
    "294": "F), deoarece ar fi zadarnic să mă prefac în fața altora cu privire la ceea ce vreau în acțiunile mele viitoare, căci ei nu ar crede ceea ce pretind eu sau, dacă ar crede-o în mod pripit, mi-ar plăti inapoi cu aceeași monedă, deci maxima mea ar trebui să se distrugă pe ea însăși de îndată ce ar fi transformată în lege universală31 \nCu alte cuvinte, sunt dator să nu fac niciodată promisiuni cu intenția de a nu le respecta Acesta este un imperativ pe care trebuie să-l urmez în mod necondiționat De unde știu însă ce sunt dator să fac? Cum îmi recunosc îndatoririle morale, ceea ce trebuie să fac în mod necondiționat? Îmi spune asta, întotdeauna, o voce lăuntrică? Fără îndoială că noi putem avea adesea această impresie Nu este o voce lăuntrică cea care ne spune să-l ajutăm pe cel ce suferă, să-l apărăm pe cel asuprit pe nedrept ș",
    "295": "amd? Există, totuși, situații în care această voce tace și va trebui să reflectăm pentru a stabili ce suntem datori să facem De ce natură sunt acele reflecții care ne pot ajuta să ne orientăm în asemenea situații? Nu cred că poate exista vreun dubiu asupra răspunsului lui Kant Vom recunoaște o datorie, adică ceea ce trebuie să facem independent dacă este sau nu convenabil din punctul de vedere al dorințelor și intereselor proprii, examinând consecințele transformării maximei acțiunii noastre într-o lege universală Trebuie să ne facem datoria independent de urmări, adică în mod necondiționat Trebuie să stabilim însă care este aceasta Iar în multe cazuri nu o putem face altfel decât examinând consecințele universalizării unor maxime alternative Pare plauzibil că filosoful nostru a atribuit capacitatea de a realiza o asemenea evaluare rațiunii morale comune atunci când afirma că aceasta are permanent în fața ochilor principiul suprem al moralității",
    "296": " Așadar, a admite că îndatoririle morale sunt imperative necondiționate nu este ceva ireconciliabil cu recunoașterea și cu sublinierea faptului că rațiunea morală comună poate identifica aceste îndatoriri examinând consecințele acțiunilor conduse de anumite maxime Că așa a gândit Kant pare să o indice și o precizare pe care o face el imediat după pasajul citat, și anume că acea maximă care nu poate fi gândită sau voită ca lege universală „trebuie repudiată, iar aceasta, ce-i drept, nu din pricina unui dezavantaj iminent, care ar putea rezulta pentru tine sau chiar pentru alții, ci deoarece ea nu-și poate găsi locul, ca principiu, într-o legislație universală”32 Concluziile la care am fost conduși în incercarea de a clarifica relația filosofiei morale a lui Kant cu rațiunea comună nu susțin punctul de vedere conform căruia ar exista o incompatibilitate fundamentală între o filosofie morală de inspirație kantiană și una utilitaristă, chiar dacă aceste concluzii nu vin în întâmpinarea sugestiei lui R",
    "297": "M Hare că între ele nu ar exista deosebiri semnificative Căci nu pot fi șterse pur și simplu acele deosebiri dintre perspective asupra sensului existenței omenești care sunt centrate pe conceptul datoriei și respectiv al fericirii Examinarea lor din punctul de vedere al relației cu rațiunea morală comună previne însă împotriva tendinței de a dramatiza aceste deosebiri Kantienii și utilitariștii pot realiza un acord cuprinzător cu privire la îndatoririle morale fundamentale ale oamenilor, atât cu privire la cele care se referă la propria perfecționare, cât și în ceea ce privește cele care ne cer să contribuim la fericirea semenilor Iar această apropiere este tocmai lucrul la care ne putem aștepta, dacă ținem seama de faptul că ceea ce apropie aceste două mari orientări în filosofia morală este preocuparea de a păstra contactul cu judecata morală a oricărui om rațional care nu are interese propriu-zis intelectuale, și cu atât mai puțin specific filosofice",
    "298": " Este o apropiere pusă în lumină și de cercetări recente de etică evoluționistă Aceste cercetări arată în mod clar că există la oameni și la specii apropiate, cum sunt primatele superioare, predispoziții înnăscute de cooperare și ajutorare a semenilor Sunt predispoziții promovate de selecția naturală, pe care Michael Ruse le desemnează prin expresia altruism social33 Este vorba de imperative resimțite cu atâta forță, chiar și în comunități omenești arhaice, încât nu este nevoie ca ele să fie justificate Un exemplu este tabuul incestului Nu numai că frații și surorile, părinții și copiii nu doresc, de obicei, să întrețină relații sexuale, ci ei simt că nu au voie să întrețină asemenea relații34 Împotriva unei opinii adânc înrădăcinate, cercetări în domeniul biologiei evoluționiste evidențiază că nu numai tendințele egoiste de autoconservare, ci și cele altruiste, au o bază genetică Ultimele nu au, așa cum s-a crezut mult timp, doar o determinare culturală",
    "299": " Din punct de vedere strict biologic, omul, ca și rudele lui apropiate, primatele superioare, nu este o ființă pur egoistă Există o corelație semnificativă între planul predispozițiilor și sentimentelor altruiste programate genetic, care determină ceea ce ne place și nu ne place, și cel al noțiunilor de bine și rău, noțiuni care susțin conștiința datoriei și a obligației morale Nu există, dimpotrivă, o susținere biologică pentru preceptele comune ale unor mari sisteme raționaliste de filosofie morală, cum sunt cel kantian și cel utilitarist, precum și a unor mari tradiții religioase, de exemplu pentru preceptul că toți oamenii sunt la fel de importanți și că avem obligația de a-i ajuta în egală măsură pe toți Cercetările antropologice și sociologice indică în mod clar existența unei scări a intensității predispozițiilor altruiste ale indivizilor Pe palierul cel mai înalt stau copiii proprii și rudele apropiate, se continuă cu prietenii, cu colegii și colaboratorii și se coboară apoi la consăteni, la oamenii din aceeași regiune, din aceeași țară etc",
    "300": " Disponibilitatea majorității oamenilor, făcând abstracție nu numai de anumite persoane, dar și de mentalități culturale care par să câștige teren în societăți prospere, este de a oferi asistență și ajutor cu deosebire celor care, cel puțin în principiu, pot să înapoieze ceva din ceea ce li s-a oferit35 Simțim mult mai puternic predispoziția de a-i ajuta pe cei apropiați Există, fără indoială, o tensiune între asemenea predispoziții biologice și imperativul kantian de a-i ajuta în egală măsură pe toți oamenii care nu se pot ajuta singuri, sau cel utilitarist de a promova fericirea tuturor oamenilor, indiferent de ceea ce pot ei să ne restituie36 Este vorba, până la urmă, de o tensiune între rațiunea comună, care susține aceste imperative, și predispozițiile noastre genetice Apelul umanitarist-universalist al acelor mari orientări în filosofia morală al căror punct de sprijin este imperativul rațiunii morale comune – regula de aur – poate, desigur, contribui la atenuarea acestei tensiuni, fără să o poată totuși înlătura",
    "301": " * *\t* Am examinat filosofia morală a lui Kant din perspectiva relației ei cu rațiunea morală comună Kant a crezut în mod ferm că oameni fără preocupări intelectuale pot fi majori din punct de vedere moral în măsura în care ei sunt capabili să se folosească de propria lor rațiune Familiarizarea cu reflecția filosofică asupra bazelor moralității nu este necesară pentru ca oamenii să deosebească binele de rău și să acționeze în consecință în împrejurările obișnuite ale vieții Cine ar putea afirma că fără asistența reflecției filosofice ei nu ar ști ce sunt datori să facă, nu ar percepe clar viața și demnitatea ca valori supreme care trebuie să fie apărate și ocrotite? Mintea noastră nu trebuie să fie luminată și orientată de concluziile unei analize filosofice pentru ca înșelarea celui inocent, constrângerea prin tortură de a acționa împotriva propriilor convingeri, despărțirea cu forța a copiilor de părinții lor, lipsirea oamenilor de resursele necesare pentru satisfacerea nevoilor elementare ale vieții sau uciderea unor ființe nevinovate să provoace o reacție de profundă indignare și o condamnare fără reținere",
    "302": " Știm prea bine că în asemenea situații și în multe altele rațiunea comună și sentimentele asociate ei sunt pe deplin suficiente pentru a asigura orientarea noastră Cum stau însă lucrurile în situații excepționale, dilematice, în acele situații în care soluțiile alternative îi apar rațiunii morale comune drept deopotrivă de inacceptabile? Nu ar putea ajuta în acest caz luminile filosofiei rațiunea morală comună să depășească impasul în care se găsește? Vom fi bine sfățuiți dacă vom căuta răspunsul la această întrebare examinând cazuri reprezentative pentru situații de acest fel Iată unul, relatat relativ recent de revista germană Der Spiegel Poliția din Frankfurt am Main a arestat un tânăr, student în drept, pe baza unor indicii clare că făcea parte dintr-un grup care răpise un copil, fiul unui bancher Existau bune temeiuri pentru a crede că viața copilului era în pericol și că timpul care stătea la dispoziție pentru a o salva era foarte scurt",
    "303": " În fața refuzului persistent al celui arestat de a dezvălui locul unde a fost ascuns copilul, vicepreședintele poliției din Frankfurt, caracterizat de colegi drept un model de corectitudine, a ordonat ca această mărturisire să fie smulsă prin amenințarea cu tortura Amenințarea a produs imediat efectul scontat; învinuitul a vorbit Corpul copilului a fost găsit într-un iaz de lângă Frankfurt Înaltul funcționar al poliției și-a asumat responsabilitatea pentru decizia sa și a informat imediat procuratura Codul Penal german interzice strict tortura ca metodă de anchetă Iar amenințarea cu tortura este echivalată de lege cu punerea ei în pratică Cazul este discutat în Der Spiegel drept dilemă juridică Pot fi invocate argumente juridice pentru și împotriva deciziei funcționarului poliției din Frankfurt Pentru, deoarece această decizie a fost luată într-un caz absolut excepțional, cu singurul scop de a salva viața unei ființe omenești sau de a preveni ca sănătății acesteia să-i fie aduse daune ireversibile",
    "304": " Funcționarul responsabil și-a justificat decizia afirmând că refuzul de a recurge la toate mijloacele pentru a afla locul unde este ascuns copilul punea poliția sub acuzația de a fi făcut posibilă crima prin așteptare și inacțiune Cunoscuți juriși germani au apreciat că, în acest caz, încălcarea unei interdicții legale ar putea fi justificată în măsura in care reprezenta singura posibilitate care mai stătea la îndemână pentru a încerca salvarea vieții unei ființe nevinovate Președintele Asociației Judecătorilor germani a declarat, fără a pune, desigur, în discuție interdicția torturii și a amenințării cu tortura, că există cazuri excepționale care nu pot fi soluționate cu mijloace juridice, cazuri în care bunuri sau valori juridice trebuie să fie puse în cumpănă unele în raport cu celelalte În cazul de față, acestea au fost viața copilului, pe de o parte, și nevătămarea corporală a celui învinuit, pe de altă parte Unii parlamentari, ministrul german de Interne și organizații ca Amnesty International au insistat însă asupra faptului că interdicția amenințării cu tortura este una absolută și că orice încălcare a acestei interdicții, ca mijloc pentru obținerea unei depoziții pe care învinuitul o refuză, creează un precedent, constituind o gravă amenințare pentru orice stat de drept",
    "305": " Cei care au susținut că decizia polițistului din Frankfurt nu poate fi apărată juridic insistau asupra faptului că respectul demnității ființei umane, care a fost încălcat prin această decizie, nu este o valoare ce poate fi pusă în cumpănă cu alte valori juridice În sfârșit, alți experți au fost mai rezervați apreciind că acest caz reprezintă o dilemă de nesoluționat și, în acest sens, un coșmar pentru polițiști și juriști37 Facând abstracție de controversa juridică este vorba aici de un caz dilematic în primul rând din punct de vedere moral Într-adevăr, interzicerea torturii și amenințării cu tortura, ca normă juridică, are o întemeiere morală Înainte de scoaterea ei în afara legii, tortura a fost considerată de rațiunea morală comună o metoda inacceptabilă pentru a afla adevărul de la cei bănuiți de crime Astfel încât nu concluziile unei analize filosofice, ci, în primul rând, exercițiul judecății morale comune a condus la decizia de a interzice prin lege tortura",
    "306": " Pe de altă parte, refuzul de a recurge la mijloace excepționale pentru a salva vieți nevinovate poate fi cu greu justificat din punct de vedere moral Întrebat de ziariști, funcționarul poliței din Frankfurt a invocat pentru decizia lui atât de problematică rațiuni morale El a spus că i-ar fi fost greu să explice părinților că viața copilului nu a putut fi salvată deoarece a trebuit să fie respectat dreptul învinuitului de a refuza să facă depoziții Dacă ne gândim că acest om, care se găsea în situația de neinvidiat de a trebui să ia o decizie sub presiunea timpului, ar fi putut să se pună foarte bine la adăpost pe sine și familia sa invocând faptul că a epuizat toate mijloacele de a-l face să vorbească pe tânărul aflat în anchetă, atunci va trebui să recunoaștem că motivația actului său a fost una morală, că purtarea lui a fost curajoasă, chiar eroică",
    "307": " Vom putea astfel aprecia mai bine cât de profundă este dilema pe care o pune acest caz în fața judecății morale sănătoase Este firesc să ne întrebăm dacă într-un caz disperat cum este acesta nu ne-ar putea ajuta filosoful Poate, oare, imperativul categoric kantian să ne ofere soluția, să ne indice ceea ce ar fi trebuit făcut în această situație? În limbaj kantian, suntem aici în fața a două maxime în conflict: maxima de a respecta demnitatea ființei umane și maxima de a face tot ce ne stă în putință pentru a salva viața unei ființe nevinovate Amândouă pot fi justificate prin raportare la imperativul categoric Deciziile pe care le dictează ele, cea de a obține informații despre locul unde este ascuns copilul prin mijlocul extrem pe care îl reprezintă amenințarea cu tortura, și decizia de a nu atenta la demnitatea unei ființe omenești cu riscul de a fi compromisă orice șansă de salvare a vieții alteia, cad ambele sub sancțiunea principiului suprem al moralității, în formularea pe care i-a dat-o Kant",
    "308": " Nu știm ce ar fi spus Kant dacă ar fi fost pus în fața unei asemenea dileme Kantienii ar putea sugera drept cale de ieșire din impas formularea unei maxime superioare, maximă care ar putea fi validată pe baza imperativului categoric38 Maxima ar fi: „Amenințarea cu tortura sau o altă atingere a demnității ființei umane este permisă atunci când ea reprezintă singurul mijloc de a salva viața unei ființe nevinovate” Este însă necesară cunoașterea și utilizarea principiului formulat de Kant pentru a ajunge la această concluzie și a acționa în acest sens? Nu a ajuns funcționarul poliției din Frankfurt la aceeași concluzie utilizând doar resursele rațiunii morale comune? O privire chiar fugitivă asupra noilor dileme morale pe care le generează fenomenul de brizantă actualitate al terorismului, care încearcă să impună statelor condiții politice prin amenințarea uciderii ostaticilor, întărește această constatare Nici în acest caz decizia autorităților responsabile nu este neproblematică și ușor de luat",
    "309": " Este vorba, în cele din urmă, de viața unor oameni De cele mai multe ori aceștia nu sunt eroi și doresc să trăiască cu orice preț Ei, ca și cei apropiați lor, nu acceptă ca autoritățile să lase să fie uciși pentru a apăra principii și interese oricât ar fi ele de importante și de bine justificate Nici chiar gândul că cei care iau decizia de a nu ceda ultimatumului teroriștilor și cei care o aprobă ar fi de acord cu asemenea decizie atunci când ar fi vorba de propria lor viață (ceea ce, desigur, este problematic) nu-i va putea consola și îndemna la resemnare Salvarea propriei lor vieți le apare drept imperativul suprem Putem, pe de altă parte, înțelege foarte bine de ce mulți dintre cei care-i compătimesc sincer, în primul rând cei chemați să ia decizia, nu împărtășesc acest mod de a vedea lucrurile",
    "310": " Pentru orice om cu judecată sănătoasă este clar că cedarea în fața acestui gen diabolic de șantaj ar însemna o puternică încurajare pentru terorism Viața și securitatea unui număr tot mai mare de oameni nevinovați ar fi astfel pusă în primejdie, desfășurarea normală a vieții, principiile și valorile lumii civilizate ar fi profund afectate Chiar dacă frecvența și amploarea actelor teroriste cu țeluri politice se datorează în parte unor decizii strategice greșite ale liderilor politici responsabili, acesta nu poate fi un argument pentru a face concesii celor care comandă și execută asemenea acte Este clar că și în acest caz două maxime general acceptate intră în conflict și că orice decizie va atrage după sine nesocotirea uneia dintre ele Și de asemenea că singura ieșire ar putea-o reprezenta adoptarea a ceea ce am putea numi o „maximă superioară” Dat fiind că orice decizie responsabilă, justificată din punct de vedere moral, trebuie să răspundă necesității combaterii terorismului ca instrument al luptei politice și, pe această cale, apărării intereselor vitale ale unui număr cât mai mare de oameni, rezultă că cel puțin în unele cazuri nu va exista o alternativă la jertfirea unor vieți",
    "311": " Maxima superioară ne apare moral justificată, chiar dacă nu există mângâiere pentru consecințe ale deciziilor la care conduce ea La întrebarea dacă imperativul categoric kantian ne-ar putea oferi o altă îndrumare decât rațiunea comună, răspunsul este, și în acest caz, unul negativ Dacă lucrurile ar sta altfel, atunci sistemele de filosofie morală ar trebui să ocupe primul loc în pregătirea politicienilor, juriștilor, medicilor și a altor profesiuni în care oamenii sunt puși uneori în situația de a lua decizii în cazuri dilematice din punct de vedere moral Dacă resursele rațiunii comune sunt în asemenea cazuri pe deplin suficiente, aceasta arată încă o dată că ele conduc la maxime de acțiune care sunt convergente cu cele pe care le susține o reflecție filosofică asupra bazelor moralității Ar fi însă îndreptățită concluzia că cercetarea kantiană a bazelor moralității este, ce-i drept, o realizare speculativă sublimă, care poate procura cea mai înaltă desfătare cunoscătorilor, dar lipsită de orice utilitate practică? Nu cred acest lucru",
    "312": " Experiența vieții, modele exemplare de comportament, marea literatură sunt în măsură să fortifice, să vitalizeze exercițiul rațiunii morale comune, să întărească discernământul moral al oamenilor Ele au, ca atare, o valoare inestimabilă Și nu în mai mică măsură răsfrângerea puternică în mintea și sufletul oamenilor a nemuritoarelor formulări kantiene ale legii morale Dacă în Crp Kant vorbește pentru cei puțini, familiarizați cu speculații filosofice aride, în multe pasaje din Imm și din partea a doua a Mm, consacrată teoriei virtuții, el se adreseză unui cerc mult mai larg de cititori Este vorba de toți acei oameni care au curajul să se folosească de propria lor rațiune Reflecțiile filosofului îi vor confirma adesea în judecata lor morală, dar îi vor putea și avertiza atunci când ea șchioapătă deoarece ei nu mai percep clar și distinct glasul rațiunii Kant recunoaște și subliniază că rațiunea comună are permanent în fața ochilor săi principiul suprem al moralității",
    "313": " În măsura în care acesta este cazul, ea va fi pe deplin competentă să distingă binele de rău, să asigure orientarea acțiunii în împrejurările curente, normale ale vieții Omul de rând cu minte luminată poate spera să reușească tot atât de bine ca și filosoful Uneori chiar mai bine, deoarece filosoful „nu poate avea alt principiu decât cel al intelectului comun, dar judecata lui poate fi ușor derutată de o mulțime de considerente ce nu țin de problema în discuție și care îl îndepărtează de la calea cea bună”39 Se poate presupune că lui Kant o întemeiere filosofică a principiului moralității îi apărea importantă nu numai deoarece ea face posibilă derivarea interdicțiilor și îndatoririlor morale general recunoascute de către oamenii raționali din conceptul unei ființe raționale în genere El nu a subapreciat, desigur, o asemenea realizare Avem însă bune motive de a crede că filosoful a considerat critica sa a rațiunii practice și drept o contribuție la întărirea puterii și influenței rațiunii asupra gândirii și acțiunii oamenilor, la dezvoltarea discernământului lor moral",
    "314": " Principiul său de a acționa nu numai conform datoriei, ci din datorie, a fost apreciat, pe bună dreptate, ca unul care înalță sufletul (herzerhebendes)40 Kant a crezut ferm că filosofia îl poate învăța pe om să gândească mai bine și să trăiască mai bine41 Iar dacă constatăm o slăbire vizibilă a acestei credințe în vremurile noastre, cu greu am putea vedea în ea un semn al progresului \n\nNOTE 1 „… Este o dogmă acceptată că utilitariștii și Kant sunt poli opuși ai filosofiei morale Această idee a devenit ortodoxia curentă, cel puțin de la începutul secolului XX, când Prichard și Ross, ei înșiși gânditori deontologiști, au crezut că și-au găsit un părinte în Kant John Rawls, la rândul său, a fost profund influențat de acești filosofi intuiționiști și nu a socotit necesar să documenteze într-un mod prea amănunțit descendența kantiană a vederilor lor",
    "315": " În consecință, istoria potrivit căreia Kant și utilitariștii trebuie să fie în dezacord este acum povestită în mod constant tuturor începătorilor care studiază filosofia morală” (MR Hare, „Could Kant have been Utilitarian?”, în MR Hare, Sorting out Ethics, Clarendon Press, Oxford, 1997, pp 147-148) 2 Critica rațiunii practice, tradecere de Nicolae Bagdasar, Editura Știinifică, București, 1972, p 118 3 „Über den Gemeinspruch: Das mag in der Theorie richtig sein, taugt aber nicht in der Praxis”, în Immanuel Kant, Sämtliche Werke, Bd VI, Karl Vorländer (ed), Verlag von Felix Meiner, Leipzig, 1922, p 83 4 Întemeierea metafizicii moravurilor, pp14-15 Citatele din această lucrare sunt date după traducerea lui Nicolae Bagdasar (Editura Științifică, 1972), cu modificări adesea importante preluate dintr-o nouă traducere, încă nepublicată, care a fost realizată sub coordonarea profesorului Valentin Mureșan",
    "316": " 5 Ibidem, p 20 6 Ibidem, p 21 7 Religia în limitele rațiunii pure, traducere de Radu Gabriel Pârvu, Editura Humanitas, 2004, p 49 8 Ibidem, p 288 9 Ibidem, p 256 10 Există multe mărturii privitoare la respectul lui Kant pentru rațiunea comună sănătoasă Unele dintre ele de-a dreptul impresionante Mulți dintre prietenii cei mai apropiați ai filosofului erau persoane cu îndeletniciri practice, pe care el le aprecia în mod deosebit pentru echilibrul și rectitudinea de nezdruncinat a judecății lor Kant supunea chiar și elaborările sale speculative controlului unor asemenea minți Reinhold Barnhard Jachmann, fost student, secretar și biograf al filosofului, își amintește afirmația făcută în prezența lui de Kant că nu a scris nici o propoziție în Critica rațiunii pure „pe care să nu i-o fi prezentat mai înainte lui Green al său, pentru a fi judecată de intelectul său nepărtinitor și nelegat de nici un sistem”",
    "317": " (Karl Vorländer, Immanuel Kants Leben, Neu herausgegeben von Rudolf Malter, Felix Meiner Verlag, Hamburg, 1974, p 62) Joseph Green (1727-86), despre care Kant spunea că a fost prietenul său cel mai bun, era un negustor englez stabilit la Königsberg Ani de-a rândul, Kant a petrecut câteva ore ale după-amiezei în casa lui Green, a cărui moarte relativ timpurie l-a afectat profund (Vezi K Vorländer, Op cit, pp 134-135) 11 Pentru dezvoltări, vezi Michael Ruse, Taking Darwin Seriously A Naturalistic Approach to Philosophy, Prometheus Books, New York, Amherst, 2000, îndeosebi p 213 și p 148 12 Vezi Întemeierea metafizicii moravurilor, ed cit, p 8 Iată și răspunsul dat de Kant, îmtr-o notă de subsol a „Prefeței” sale la Crp, unui recenzent care îi reproșa că „nu a stabilit un principiu nou de moralitate, ci numai o nouă formulă”: „Dar cine ar voi să introducă un nou principiu al oricărei moralități și oarecum s-o descopere el cel dintâi? La fel ca și cum înaintea lui lumea ar fi fost cu privire la datorie ignorantă sau într-o totală eroare",
    "318": " Cine știe însă ce înseamnă pentru un matematician o formulă, care definește precis ceea ce e de făcut pentru a rezolva o problemă, și nu te lasă să greșești, acela nu va considera ca fără importanță și inutilă o formulă care face același lucru cu privire la orice datorie în genere” (Op cit, p 94) 13 Ibidem, pp 21-23 14 Ibidem, p 23 15 Vezi RM Hare, Op cit, p 148 16 Vezi Ibidem, pp 152-155 17 Ibidem, p 153 18 Vezi Ibidem, p 155 19 Ibidem, p 165 20 Vezi Întemeierea metafizicii moravurilor, ed cit, pp 18-19 21 Ibidem, p 20 22 Ibidem, pp 25-26 Forța acestui argument este, totuși, discutabilă",
    "319": " Căci faptul că în această lume, o lume în care trăiesc doar ființe raționale imperfecte, nu ar exista un prieten pe deplin loial nu probează că loialitatea deplină în prietenie, ca datorie morală, nu ar putea fi întemeiată prin raportare la experiență Într-adevăr, dacă îmi pot dori prieteni pe deplin loiali, atunci, ca ființă rațională, voi resimți datoria de a mă purta pe deplin loial față de prieteni Și aceasta deoarece îmi dau seama foarte bine că oamenii raționali nu se vor purta loiali cu mine decât dacă vor constata că eu sunt pe deplin loial față de ei Datoria loialității în prietenie va putea apărea astfel drept una necondiționată chiar dacă purtarea mea nu va fi întotdeauna la înălțimea datoriei Faptul că noi avem ideea perfecțiunii morale nu dovedește că ea este o idee absolut a priori, care își are originea în rațiunea pură, independent de orice experiență",
    "320": " 23 Religia în limitele rațiunii pure, ed cit, p 226 24 Vezi Otfried Höffe, Introduction a la philosophie practique de Kant, J Vrin, Paris, 1993, pp 111-113 25 Ibidem, p 118 26 Ibidem, pp 119-121 27 Ibidem, p 124 Pentru o argumentare asemănătoare, vezi și Reiner Wimmer, „Funcția dublă a imperativului categoric în etica lui Kant”, traducere de G Lepădat, în M Flonta, H-K Keul, Filosofia practică a lui Kant, Polirom, Iași, 2000, pp 174-189 28 Vezi Ralf Ludwig, Der kategorische Imperativ Eine Lese-Einführung, Deutscher Taschenbuch Verlag, München, 1995, pp 73-85, cu această concluzie la p 85 29 Vezi O Höffe, Op cit, p 118 30 „O generalizare de prim plan a maximei «Dacă cineva este la ananghie, nu vreau să contribui cu nimic la ajutorarea luiĂ ar duce la rezultatul: eu nu pot voi acest lucru deoarece eu însumi aș putea ajunge odată la ananghie și atunci nimeni nu m-ar ajuta",
    "321": " Această perspectivă nu este, în mod sigur, falsă Și menționarea de către Kant a unor cazuri în care eu însumi aș avea nevoie de ajutor și nu l-aș primi îi dă dreptate Dar aceasta ar însemna că ajutorul meu pentru cineva străin care este la ananghie ar avea scopul ca eu însumi să fiu ajutat Cum am văzut însă, un scop se potrivește mai mult cu imperativul categoric Atunci cel de-al patrulea exemplu al lui Kant n-ar spune decât: Dacă vrei ca să fii ajutat la ananghie trebuie să-i ajuți tu însuți pe oamenii care sunt la ananghie! Kant nu ar fi putut avea în vedere acest lucru, în ciuda formulării sale neîndemânatice” (R Ludwig, Op cit, pp 83-84) 31 Întemeierea metafizicii moravurilor, ed cit, p 21 32 Ibidem 33 Vezi M",
    "322": " Ruse, Op cit, îndeosebi pp 219-69 34 Ibidem, p 235 35 Ibidem, îndeosebi pp 238-242 36 „Utilitarismul pretinde agentului să fie tot atât de imparțial precum un spectator dezinteresat și mărinimos atunci când e vorba să pună în cumpănă propria sa fericire și fericirea altora În regula de aur a lui Iisus din Nazaret putem găsi întregul spirit al eticii utilității «Să faci altora așa cum vrei să ți se facă țieĂ și «să-ți iubești aproapele ca pe tine însuțiĂ – iată perfecțiunea ideală a moralei utilitariste (JS Mill, Utilitarismul, traducere de Valentin Mureșan, Editura Alternative, București, 1994, p 81) Într-un alt pasaj, Mill vorbește despre vremurile fericite în care „prin perfecționarea educației vom ajunge ca sentimentul unității cu semenii noștri să fie atât de înrădăcinat în caractere (așa cum neîndoielnic a dorit-o Hristos) și o parte tot atât de inalienabilă a firii noastre precum oroarea față de crimă la un tânăr bine crescut”",
    "323": " (Ibidem, p 46) 37 „Held oder Verbrecher?”, în Der Spiegel, 24 febr, 2003 38 O Höffe, (Op cit, p 126) sugerează că o asemenea maximă superioară ar putea înlătura conflictul dintre maxima de a nu minți în nici o împrejurare și maxima de a recurge la o minciună pentru a înlătura un mare pericol în care se află o persoană prigonită pe nedrept Alți interpreți ai lui Kant susțin că filosoful nu a acordat o atenție deosebită acestei probleme tocmai fiindcă el ar fi avut o mare încredere în puterea de a judeca a rațiunii comune, ca instanță chemată să decidă asupra aplicării regulilor morale „Respectul lui pentru subtilitatea conștiinței morale comune l-ar fi putut cu greu conduce să elaboreze o teorie morală care ar reduce judecata morală autonomă la o urmare stupidă a formulelor morale” (Roger J",
    "324": " Sullivan, Immanuel Kant’s Moral Theory, Cambridge University Press, 1989, p 75) 39 Întemeierea metafizicii moravurilor, ed cit, p 22 40 Vezi Reinhold Bernhard Jachmann, „Către Kant” (30 mai 1795), în Immanuel Kant, Briefwechsel, Bd II, Felix Meiner, Leipzig, 1924, p 697  41 Kant împărtășea pe deplin opinia protectorului său, ministrul liberal al învățământului și cultelor din Prusia, KH von Zedlitz, căruia i-a dedicat de altfel Critica rațiunii pure, în ceea ce privește însemnătatea filosofiei pentru formarea omului și cetățeanului Într-o scrisoare din august 1778, ministrul îi cerea sfatul filosofului cum să-i convingă pe studenți că „exercițiul justiției, chiar teologia și știința medicală, devin mult mai ușoare și mai sigure în aplicare dacă cel ce le învață are mai multe cunoștințe filosofice, căci în atât de puține ore ale zilei este cineva judecător, avocat, predicator sau medic și în atât de multe om”",
    "325": " Medicul berlinez Markus Herz, fost student al lui Kant, îi scria la 11 septembrie 1770: „… fără dumneavoastră aș fi și acum un suflet fără forță, un intelect inactiv, fără dumneavoastră aș fi ceea ce am fost acum patru ani, aș fi nimic… Nu voi înceta să consider ziua în care m-am consacrat științelor cea mai fericită, iar în cea în care ați devenit profesorul meu prima zi a vieții mele” (Immanuel Kant, Briefwechsel, Vol I, pp 72-73) Filosoful credea că nu numai exemplele bune pe care le-a oferit celor mai apropiați dintre studenții săi, dar și teoria sa morală este în măsură să contribuie la fortificarea conștiinței datoriei, prezentă în rațiunea morală comună Mulți ani mai târziu, la 26 mai 1789, el îi scria aceluiași M Herz: „Ce poate fi, oare, mai consolator, atunci când suntem atât de aproape de părăsirea acestei lumi, decât să vedem că nu am trăit în zadar deoarece i-am format pe unii, chiar dacă pe puțini, ca oameni buni”",
    "326": " (Op cit, Vol II, p 395) \nUN SENS AL RIGORISMULUI MORAL \nS-a discutat și se discută încă dacă poziția lui Kant cu privire la îndatoririle morale ale omului a fost sau nu una rigoristă Dacă la întrebarea „A fost Kant un rigorist moral?” s-au dat răspunsuri diferite, faptul se explică prin accepțiile distincte care au fost conferite acestei expresii de către comentatori și interpreți S-a susținut adesea că rigorismul moral este o consecință a viziunii lui Kant asupra sensului și țelului ultim al existenței omenești S-a afirmat că el a văzut finalitatea ultimă a existenței în îndeplinirea datoriei, și nu în obținerea fericirii, înțeleasă ca deplină mulțumire a omului cu propria lui stare Kant nu a opus însă fericirea respectării stricte a îndatoririlor morale Punctul lui de vedere a fost unul mai nuanțat Kant s-a exprimat cel mai clar în această privință într-un articol publicat în 1793, Despre sentința: acest lucru poate fi corect în teorie, însă nu funcționează în practică",
    "327": " Susținând că filosofia morală ar trebui să ne învețe „nu cum trebuie să fim fericiți ci cum trebuie să fim demni de fericire”, Kant precizează în continuare că urmând ceea ce îi prescrie conștiința morală, adică făcându-și datoria, omul nu va trebui să renunțe la țelul său natural care este fericirea1 Îndeplinirea neabătută a datoriei este însă condiția fericirii pentru cel ce ascultă glasul conștiinței morale Raportându-se critic la punctul de vedere potrivit căruia respectul față de legea morală reprezintă unicul țel al omului drept în această lume, Kant va scrie: „Potrivit teoriei mele, singurul scop al Creatorului nu este, nici moralitatea omului în sine, nici fericirea pentru sine, ci cel mai înalt bun posibil constă în unirea și acordul ambelor”2 Kant susținea, prin urmare, că omul nu poate și nici nu trebuie să renunțe la acea înclinație naturală care este năzuința de a obține fericirea",
    "328": " Ceea ce i se cere este să încerce să atingă o mulțumire deplină îndeplinându-și cu strictețe obligațiile morale Este punctul de vedere pe care filosoful s-a străduit să-l exprime cât mai limpede, pentru a preveni orice echivoc: „Căci, mai întâi, eu trebuie să fiu sigur că nu am acționat contrar datoriei mele: abia după aceea îmi este permis să mă interesez de fericire, să determin cât de mult pot să o unesc pe aceasta cu starea mea morală (nu fizică) bună”3 Cu alte cuvinte, pentru omul care ascultă glasul rațiunii, datoriile morale nu vor putea fi niciodată obiectul unei tranzacții El nu are de ales între datorie și fericire Și aceasta deoarece doar conștiința datoriei împlinite îi poate asigura pacea sufletească în afara căreia nu poate exista, pentru el, fericire Este îndoielnic faptul că pentru Kant s-ar putea numi fericire acea stare de satisfacție, de mulțumire, a unor ființe pe deplin dominate de egoism, despre care el spunea că sunt moarte din punct de vedere moral",
    "329": " Kant recunoștea că urmarea neabătută a legii morale de către o ființă rațională imperfectă, expusă tot timpul unor înclinații contrare datoriei, poate cere sacrificii dureroase Există totuși o deosebire esențială între afirmația că moralitatea deplină este condiția sine qua non a fericirii omului și aceea că ele ar fi în genere incompatibile, că prețul rectitudinii morale ar fi renunțarea la fericire Punctul de vedere potrivit căruia Kant ar fi fost un rigorist moral în sensul că el a opus moralitatea fericirii și mulțumirii nu găsește nici un sprijin în scrierile sale, și nici în ceea ce știm despre modul cum a trăit el Angajamentul lui Kant față de prescripțiile rațiunii practice era, ce-i drept, unul neobișnuit de ferm În vremuri și în împrejurări cu totul vitrege, atunci când prețul care trebuie să fie plătit pentru fidelitatea față de aceste principii este sacrificiul vieții sau nefericirea, un asemenea angajament va impune o atitudine care poate fi calificată drept eroică și tragică4",
    "330": " Kant deplângea însă acele împrejurări în care năzuința firească unei ființe sensibile spre o viață care să-i ofere mulțumire nu va putea fi conciliată în nici un fel cu respectarea imperativelor morale Dar putem recunoaște că există împrejurări în care omul va trebui să aleagă între onoare și viață și, totodată, regreta profund că el va fi pus în fața unei asemenea alegeri Kant nu și-a refuzat satisfacții despre care a crezut că nu stau în calea îndeplinirii datoriilor pe care le avem față de noi înșine și față de semeni El a visat o societate în care fericirea unui număr cât mai mare de oameni să poată fi armonizată cu moralitatea Într-o altă interpretare, strâns înrudită cu prima, rigorismul moral kantian s-ar exprima în exigențe apreciate drept excesive față de o ființă atât de slabă, de imperfectă, cum este omul Este avută în vedere cu deosebire îndatorirea autoperfecționării morale, așa cum a fost ea formulată de Kant",
    "331": " Ni se spune că în timp ce datoria de a promova fericirea semenilor lasă individului multe posibilități de alegere, datoria autoperfecționării ar fi de o rigoare greu de suportat Cât de buni am fi, ni se cere să fim și mai buni Tocmai deoarece învățătura lui Kant nu stabilește un minim moral, ea nu ne-ar îngădui, până la urmă, să ne bucurăm cu adevărat de viață5 Vizat a fost adesea imperativul kantian de a acționa întotdeauna nu doar în acord cu datoria, ci din datorie, conduși adică de intenția pură de a urma legea morală Distincția formulată în prima secțiune a Imm, a fost percepută adesea drept o opunere frontală a imperativelor rațiunii tuturor înclinațiilor omului, ca ființă sensibilă Nu puțini au înțeles gândul lui Kant așa cum l-a înțeles contemporanul său Friedrich Schiller, de sub a cărui pană a ieșit această strofă ironică: \nGerne diene ich den Freuden Doch tu ich es leider mit Neigung Und so wurmt es mir oft Das ich nicht tugendhaft bin6 \nAici presupoziția tacită este că un anumit mod de a acționa va fi lipsit de valoare morală de îndată ce el este în acord cu anumite înclinații, în acest caz cu pornirile noastre afective",
    "332": " Deoarece sunt înclinat să-mi slujesc și să-mi ajut prietenii, tot ceea ce întreprind în acest scop nu ar merita să fie apreciat pozitiv din punct de vedere moral O asemenea apreciere ar trebui să fie rezervată doar acțiunilor care contravin înclinațiilor noastre Dar Kant nu a spus și nu a lăsat niciodată să se înțeleagă așa ceva Ceea ce susținea el este că valoarea morală a unei acțiuni este dată de faptul că sursa și suportul ei este conștiința datoriei morale Altfel spus, că acțiunea își are originea în mod exclusiv într-o maximă care este în acord cu imperativul categoric Valoarea morală a deciziilor și acțiunilor noastre iese, desigur, mai bine în evidență atunci când ele sunt luate și înfăptuite învingând tentațiile reprezentate de înclinații care li se opun (De exemplu, ori de câte ori rezistăm unei presiuni care se exercită pentru a ne determina să acționăm împotriva convingerilor noastre morale, refuzând mari onoruri, favoruri sau foloase personale, care reprezintă prețul pentru încălcarea a ceea ce știm prea bine că trebuie să facem",
    "333": ") Kant nu a afirmat că absența înclinației este o condiție necesară a moralității unei acțiuni Ideea lui dragă, insistent reluată și reafirmată, a fost aceea că au valoare morală doar acele fapte ale noastre a căror sursă este rațiunea, și nu înclinația Într-un pasaj celebru din Secțiunea întâi a Imm, Kant caracterizează datoria drept „necesitatea unei acțiuni din respect pentru lege” (este vorba, desigur, de legea morală) și precizează punctul său de vedere asupra relației dintre conștiința datoriei și înclinație în felul următor: \nNumai ceea ce este legat de voința mea ca temei, dar niciodată ca efect, numai ceea ce nu servește înclinației mele, ci o domină sau o exclude total din calcul atunci când facem o alegere, prin urmare numai legea pentru sine poate fi obiect al respectului și, în consecință, o poruncă Acum, dacă o acțiune întreprinsă din datorie trebuie să lase complet la o parte influența înclinației și, odată cu ea, orice obiect al voinței, atunci nu va mai rămâne nimic ce ar putea determina voința decât legea (din punct de vedere obiectiv) și respectul pur pentru această lege practică (din punct de vedere subiectiv), deci maxima de a mă supune unei asemenea legi chiar în dauna tuturor înclinațiilor mele",
    "334": "7 \nÎntrebarea hotărâtoare pentru aprecierea morală a comportării noastre va fi, pentru Kant, dacă mobilurile comportării stau în respectul pentru legea morală sau în înclinație Că respectul pentru lege este cel care mă determină să acționez într-un anumit fel este cel mai ușor de constatat atunci când imperativelor rațiunii li se opun înclinații puternice Ceea ce nu înseamnă câtuși de puțin că o anumită alegere, decizie sau acțiune își va pierde orice valoare morală de îndată ce va fi în acord cu înclinațiile agentului Kant ar fi zis, poate, că acei oameni care urmează de cele mai multe ori glasul rațiunii fără sforțări extreme, necesare pentru a învinge înclinații contrare, sunt oameni care au o fire fericită Asta nu îl va împiedica să-i admire cu deosebire pe cei care rămân fideli poruncilor rațiunii la capătul unei lupte grele cu impulsul de a le încălca Este o temă pe care o exprimă foarte bine exemplele sale din primele două secțiuni ale Imm",
    "335": " Opoziția față de o înțelegere empiristă a datoriei morale și considerarea sentimentelor și înclinațiilor omului drept factori care, în virtutea naturii lor sensibile, ar intra întotdeauna în coliziune cu cerințele legii morale reprezintă poziții clar distincte din perspectiva filosofiei practice a lui Kant Cea dintâi nu o implică pe cea de a doua Kant nu ar fi contestat că există cazuri în care oamenii își fac cu plăcere datoria și că asta nu micșorează câtuși de puțin considerația pe care o merită pentru modul lor de a trăi și de a acționa Mai mult, el și-ar fi dorit, atât pentru sine, cât și pentru alții, ca drumul care duce la îndeplinirea datoriei să nu fie presărat cu atât de multe obstacole Imaginea lui Kant drept moralist ascetic și posac, care stă tot timpul cu degetul ridicat, veștejind bucuriile vieții drept tot atâtea vexații aduse imperativelor pure ale rațiunii practice, este o legendă",
    "336": " Filosoful nu a fost nici un suflet insensibil, nici un mizantrop Știm prea bine că în personalitatea sa au conviețuit în mod fericit capacitatea concentrării creatoare solitare cu o sociabilitate ieșită din comun Atunci când Kant spunea că a învățat să iubească oamenii, el avea, fără îndoială, în vedere faptul că împărtășește cu ei toate acele bucurii și sentimente a căror cultivare nu aduce nici cea mai mică atingere respectului pentru legea morală Uscăciunea afectivă, eliberarea de orice înclinații, nu a fost socotită de Kant drept o condiție necesară, și nici cel puțin drept o premisă favorizantă, pentru a acționa din datorie Lui i-a fost cu totul străin gândul că bucuria pe care i-o poate da unei persoane și tututor celor care simt ca ea o faptă dreaptă sau o faptă bună le-ar putea micșora valoarea morală A fi drept din datorie și generos din datorie este un lucru admirabil",
    "337": " Nu se poate alătura însă înclinația datoriei atât timp cât conștiința datoriei va fi pe deplin suficientă pentru a realiza o anumită acțiune? Și nu poate oferi însăși conștiința îndeplinirii datoriei o aleasă, o superioară bucurie? Se știe că din economiile sale filosoful a acordat ajutor membrilor mai strâmtorați ai familiei sale și că el dona în fiecare an o sumă de bani pentru ajutorarea săracilor Cine ar putea susține că înclinația nu se alătura, în acest caz, conștiinței datoriei? Banii care prisoseau nevoilor unei vieți modeste, subliniază Wasianski, erau pentru Kant, în primul rând, un mijloc de a face bine El nu era fericit decât dacă îi vedea fericiți pe cei din jurul său Ceea ce îi impresiona pe aceștia din urmă era tocmai armonia în care conviețuiau în personalitatea lui Kant o inimă sensibilă cu un caracter deosebit de ferm Dacă filosoful obișnuia să evoce cu entuziasm înfrângerile pe care o voință bună le poate administra celor mai puternice și insidioase înclinații, înseamnă oare că el nu admitea că ceea ce este poruncit de rațiunea morală poate să fie făcut și cu dragă inimă? Este surprinzător că în ciuda unor înclinații clare care pot fi găsite în textele lui Kant, a ceea ce ne spun multe informații asupra vieții sale, precum și cercetări consacrate concepției kantiene a datoriei8, reprezentarea despre un dualism al rațiunii și sentimentelor, înțelese ca întruchipări ale binelui și, respectiv, ale răului absolut, mai poate fi văzută și astăzi drept dogma fondatoare a filosofiei morale a lui Kant",
    "338": " Într-o lucrare foarte recentă, constatarea că filosoful a contestat cu energie afectivitatea drept sursă și temei a moralității îl determină pe autor să socotească îndreptățită concluzia că în acest fel rațiunea ar fi opusă „frontal exclusivist” afectelor bune9 În capitolul intitulat „Rigorismul etic și moralitatea umilită” se susține, cu referire la un pasaj din Crp că, afirmând supremația legii morale a rațiunii, Kant „nu poate ocoli cu totul o viziune înstrăinată asupra omului și a moralității”10 În sprijinul acestei aprecieri, bazate pe supoziția că filosoful german ar fi elaborat „un model rigorist al moralității absolute”, se citează un fragment dintr-un cunoscut pasaj al Crp Iată acest pasaj, în întregime: \nDar ceea ce dăunează îngâmfării noastre, în propria noastră judecată, umilește Aici legea morală umilește inevitabil pe fiecare om, când acesta compară cu ea tendința sensibilă a naturii lui Reprezentarea a ceea ce, ca principiu determinant al voinței noastre, ne umilește în propria noastră conștiință, întrucât este pozitiv și principiu determinant, trezește pentru sine respect",
    "339": " Deci legea morală este și subiectiv un temei al respectului Cum tot ce se întâlnește în iubirea de sine aparține înclinației, iar orice înclinație se bazează pe sentimente, prin urmare, ceea ce este dăunător în toate înclinațiile laolaltă în iubirea de sine are tocmai prin aceasta în mod necesar influență asupra sentimentului, ne dăm seama cum este posibil să înțelegem a priori că legea morală, întrucât exclude înclinațiile și tendința de a face din ele condiția practică supremă, adică iubirea de sine, de la orice acces la legea supremă, poate să exercite o influență asupra sentimentului, care, pe de o parte, este doar negativă, iar, pe de altă parte, cu privire la principiul rațiunii practice prin care se îngrădește, este pozitivă Dar pentru aceasta nu este îngăduit să se admită, sub numele de sentiment practic sau moral, nici o categorie aparte de sentimente drept cele care preced legea morală și îi stau la bază",
    "340": "11 \nÎn ce sens este omul „umilit” în conștiința lui de legea morală? Răspunsul lui Kant este că el se va simți „umilit” ca ființă sensibilă, care aparține lumii fenomenelor, ori de câte ori se va raporta la legea morală, care reprezintă absolutul, realitatea noumenală „Umilința”, o stare opusă „îngâmfării”, va fi consecința inevitabilă a comparării tuturor acelor sentimente din care se constituie și se hrănește iubirea de sine cu legea morală a rațiunii pure Este o stare de spirit de care poate avea parte numai o ființă rațională, o ființă capabilă de ceea ce Kant numește „respect pentru legea morală” Spre deosebire de toate celelalte sentimente, respectul față de legea morală este ceva resimțit ca necesar și universal și în aces sens a priori, de către ființele raționale pe care Kant le caracterizează drept scopuri in sine, drept persoane Acțiunile oamenilor au valoare morală dacă și numai dacă ele sunt înfăptuite din respect pentru lege",
    "341": " Respectul pentru lege „umilește” și, în acelaș timp, „înalță” Este sensul în care Kant apreciază influența pe care o exercită respectul față de lege asupra naturii sensibile a omului ca fiind în același timp negativă și pozitivă Iată pentru ce caracterizarea „umilirii” naturii sensibile a omului, al cărei nucleu îl constituie iubirea de sine, drept ceva echivalent cu „a schematiza omul și a sărăci conștiința”, „a simplifica temeiurile moralității”12 nu va putea fi acceptată de către cel care citește cu atenție și înțelegere textele lui Kant O asemenea caracterizare exprimă mai degrabă un tip de reacție față de filosofia practică a lui Kant, reacția celor care adoptă în mod dogmatic supoziția că sursa și temeiurile moralității vor trebui să fie căutate în natura sensibilă a omului, și nu în rațiune Iar afirmația „că modelul moralei și moralității perfecte, pretins în rigoarea sa absolută omului concret, îi refuză acestuia, în preaplinul său strivitor, șansa practică a perfectibilității sale reale”13 exprimă, mi se pare mie, o dublă neînțelegere",
    "342": " Kant a subliniat în mod insistent că omul, ca ființă rațională imperfectă, nu are acces la desăvârșire Lui nu i se poate pretinde o „moralitate perfectă” Desăvârșirea morală, sfințenia, rămâne pentru el doar un ideal În al doilea rând, idealul perfecțiunii morale, ca și orice ideal de altfel, acționează asupra omului cu predispoziții bune nu în mod „strivitor”, ci stimulator Se poate oare contesta că o ființă care are conștiința legii morale, respect pentru lege și, totodată, conștiința distanței care separă starea și comportarea ei de exigențele absolute ale legii are imboldul îmbunătățirii stării și comportării sale morale? A afirma că raportarea la maiestatea legii morale pure îl strivește, și nu îl înalță pe om, este același lucru cu a spune că acea consțiință care separă realizările în cunoaștere ce sunt la îndemâna unei ființe sensibile la omnisciență nu ar stimula, ci ar paraliza aspirația ei de a cunoaște tot mai mult și tot mai bine",
    "343": " Kant privea progresele moralității atât în cazul indivizilor, cât și în cel al colectivităților, tot așa cum privea progresele cunoașterii omenești, adică drept tot atâtea izbânzi ale rațiunii Prin urmare, aprecierea cunoașterii cu valoare obiectivă și, în egală măsură, respectul față de legea morală, exprimă la Kant valorizarea omului ca ființă înzestrată cu rațiune Important de subliniat mi se pare însă că filosoful a văzut tocmai în acțiunea consecventă care vizează apropierea de ceea ce apreciem și respectăm pe temeiuri principiale afirmarea prin excelență a raționalității Atitudinea rațională, pe de o parte, pasivitatea, inerția, lipsa străduinței, economia de efort și inconsecvența, pe de altă parte, îi apăreau lui Kant tot atât de incompatibile cum sunt apa și focul Raționalitatea era pentru Kant indisociabilă de ceea ce el numea Pflichtgesinnung Aceasta este o expresie greu traductibilă în română, care ar putea fi redată prin „atitudine pătrunsă de conștiința priorității datoriei”",
    "344": " Virtutea nu este contemplarea plină de venerație a binelui, ci tăria morală a voinței în îndeplinirea datoriei Virtutea reprezintă pentru Kant, înainte de toate, înălțare, depășire prin sforțare Ca atare, ea nu este ceva demn de răsplată, ci constituie propriul ei scop și propria ei răsplată Virtutea există doar acolo unde există înaintare, perfecționare, în direcția pe care o indică imperativele rațiunii practice Vorbind despre datoria față de sine însuși, Kant scrie în § 21 al „Teoriei etice elementare” din Principiile metafizice ale teoriei virtuții (Pmtv): \nEa constă în primul rând, din punct de vedere subiectiv, în sinceritatea (puritas moralis) dispoziției față de datorie: anume, fără amestecul intențiilor provenite din sensibilitate, legea este în sine un imbold, iar acțiunile se înfăptuiesc nu numai conform datoriei ci, de asemenea, din datorie – «Fiți sfinți!Ă este aici porunca În al doilea rând, din punct de vedere obiectiv, cu privire la scopul moral în totalitatea sa, cel al perfecțiunii, adică al datoriei sale în întregime și al realizării complete a scopului moral cu privire la sine însuși, se menționează «fiți perfecți!Ă; tendința către acest scop este pentru om întotdeauna o progresare de la o perfecțiune la alta, «este o virtute, o laudă a celui care aspiră la eaĂ",
    "345": "14 \nCeea ce în medii culturale și religioase din cele mai diferite va putea fi resimțit drept rigorismul reprezentării kantiene asupra îndatoririlor omului poate fi mai bine înțeles drept expresia modului în care a perceput și a asimilat Kant ceea ce s-a numit „spiritul protestantismului” Chiar și pentru cei care nu știu nimic despre rolul pe care l-a avut educația primită în familie și în colegiul pietist pe care l-a frecventat asupra caracterului filosofului, despre relațiile sale strânse cu clerici protestanți luminați, Kant atrage atenția, ca personalitate și ca autor, prin exercițiul statornic și elogiul livresc al puterii inflexibile a voinței, care se exprimă într-o severă autodisciplină și în dăruirea necondiționată datoriei Este unul dintre temeiurile caracterizării lui de către un cercetător ca Friedrich Paulsen drept „filosof al protestantismului” Kant a fost comparat îndeosebi cu Calvin din punctul de vedere al angajamentului său pentru îndeplinirea fără rezerve și cu deplină consecvență a ceea ce a recunoscut drept îndatoririle sale15",
    "346": " Autocontrolul, deplina stăpânire de sine sunt virtuți ale caracterului pe care Kant le-a apreciat în mod deosebit și s-a străduit să le cultive Aceia dintre prietenii săi care au fost slujitori ai protestantismului au recunoscut că o modelare a personalității orientată în mod consecvent spre autoperfecționare și spre slujirea celorlalți a reprezentat în ochii lui Kant singura formă autentică de venerare a lui Dumnezeu Religiozitatea lui a fost, în acest sens, una pur practică O religiozitate a faptei, a efortului permanent de afirmare a convingerilor prin acțiune, care apărea pe atunci și ni se înfățișează și astăzi drept opusul unei religiozități a meditației, a rugăciunii și ritualului Iată de ce reprezentări despre îndatoririle persoanei responsabile, care s-au dezvoltat îndeosebi în mediul modernității protestante, reprezentări cărora modul în care a gândit și a trăit Kant le-a oferit contururi deosebit de nete, vor putea fi resimțite în alte medii religioase și culturale, nu în ultimul rând în lumea hedonistă a societății de consum, drept rigoriste sau chiar moral fundamentaliste",
    "347": " * *\t* Considerațiile de până acum nu oferă o susținere destul de puternică pentru caracterizarea filosofiei morale a lui Kant drept rigoristă Există un alt sens în care s-ar putea afirma în mod îndreptățit că ea conține o componentă rigoristă Și anume, în sensul că dincolo de ceea ce ne dictează imperativul categoric, ar exista obligații sau îndatoriri morale necondiționate, care nu admit nici o excepție Este un punct de vedere care poate fi caracterizat drept rigorist Studiul de față va fi consacrat acestui sens al rigorismului moral la Kant Cea de a doua parte a Metafizicii moravurilor (Mm), Pmtv, este consacrată unei elaborări sistematice a vederilor lui Kant despre îndatoririle morale ale omului atât ca îndatoriri față de sine însuși, cât și ca îndatoriri față de semeni Se poate spune că această lucrare a fost gândită de autor drept o completare și o încheiere a filosofiei sale morale",
    "348": " Dacă Imm și Crp au fost consacrate formulării și întemeierii imperativului categoric, în calitate de criteriu suprem al moralității, în Pmtv Kant va urmări aplicarea acestui criteriu în vederea stabilirii și fundamentării principalelor îndatoriri morale ale omului Pmtv oferă și o sistematizare a acestor îndatoriri Îndatoririle sunt împărțite în perfecte și imperfecte Cele perfecte implică acțiuni și omisiuni determinate (Ești dator să faci cutare lucru! Nu ai voie să faci cutare lucru!), pe când cele imperfecte lasă la latitudinea subiectului în ce fel și în ce măsură să dea curs anumitor îndatoriri Îndatoririle juridice sunt toate perfecte Există însă îndatoriri morale care sunt imperfecte O altă clasificare a îndatoririlor, în îndatoriri față de propria persoană și față de alții, este bazată pe distincția dintre două scopuri fundamentale fixate vieții omenești: propria perfecționare și promovarea fericirii altora Sunt scopuri care reprezintă, totodată, îndatoriri",
    "349": " Multe din îndatoririle care privesc propria perfecționare și promovarea fericirii semenilor sunt îndatoriri imperfecte Suntem datori să promovăm fericirea celorlalți, dar avem posibilitatea de a decide prin ce acțiuni anume vom realiza acest scop, în funcție de capacitățile și abilitățile noastre, și de asemenea, de a-i alege dintre semeni pe cei pe care îi vom ajuta, de pildă, să ne ajutăm rudele și prietenii sau persoane care ne sunt mai îndepărtate În partea întâi a Pmtv, consacrată îndoririlor omului față de sine însuși, prima îndatorire pe care o numește Kant este veracitatea (Wahrhaftigkeit) Încălcarea veracității este minciuna În § 9, Kant califică minciuna – caracterizată drept exprimarea conștientă și voită a unui neadevăr – drept „cea mai mare vătămare” a datoriei omului față de el însuși ca ființă morală Minciuna reprezintă – scrie Kant – violarea demnității umanității în persoana celui care minte Ea echivalează cu desconsiderarea și cu nimicirea demnității proprii, a acelei valori care face dintr-o ființă omenească o persoană16",
    "350": " Kant lasă să se înțeleagă faptul că maxima veracității și a interzicerii minciunii este o maximă care ar putea fi universalizată și, ca atare, declarată lege practică Este important de subliniat că minciuna este discutată în acest paragraf doar ca o încălcare a îndatoririi omului față de sine însuși Nu este, prin urmare, necesar ca minciuna să dăuneze altora pentru ca ea să fie calificată drept reprobabilă Mai mult, precizează Kant, chiar dacă cel care minte ar urmări un scop bun, salutar prin simpla ei formă, minciuna este o crimă care îl compromite deplin pe om în proprii săi ochi17 Veracitatea este o îndatorire morală necondiționată a omului, iar interdicția minciunii o interdicție absolută, care nu admite excepții Acest punct de vedere va fi reafirmat la sfârșitul paragrafului, care este consacrat întrebărilor cazuistice Nimic nu-l va putea scuti pe cel care minte – se spune aici – de urmările deciziei sale, care ar putea fi din cele mai grave",
    "351": " Kant imaginează cazul unui servitor căruia stăpânul îi poruncește să spună unui anumit vizitator că nu este acasă S-ar putea însă ca vizitatorul să fie un om al poliției venit tocmai să-l aresteze pe cel care a poruncit minciuna Și să presupunem că cel din urmă și-a părăsit, mai târziu, pe furiș, locuința pentru a comite o crimă, care ar fi putut fi împiedicată dacă servitorul ar fi refuzat să mintă Deși nu a intenționat să favorizexe o crimă, servitorul va fi răspunzător de urmările, în acest caz fatale, ale încălcării interdicției de a minți18 Afirmația din § 9 al Pmtv că îndatoriri ca cea a veracității sunt îndatoriri necondiționate ale omului față de sine însuși, că interdicția minciunii este una absolută în sensul că trebuie să facem abstracție de țelurile care ar putea fi urmărite printr-o minciună și de urmările ei chiar și în circumstanțe excepționale, nu a reprezentat în mod sigur o scăpare a autorului",
    "352": " La scurt timp după apariția cărții, în același an 1797, Kant a publicat în numărul din septembrie al revistei Berlinische Bläter un articol intitulat în mod semnificativ „Despre un pretins drept de a minți din altruism” Aici el a reluat și a dezvoltat, pe baza unei argumentări mai ample, punctul de vedere formulat în Pmtv Articolul lui Kant a reprezentat un răspuns la un text al francezului Benjamin Constant din publicația La France en l’an 1797, Sixième cahier, no 1 Constant respingea aici interzicerea în genere a minciunii, observând că principiul potrivit căruia spunerea adevărului în orice împrejurare este o îndatorire necondiționată a omului ar face imposibilă viața socială în genere Pentru a susține această apreciere, Constant imaginase situația în care un om nevinovat, urmărit de un ucigaș, s-ar ascunde în casa unui prieten Ce va trebui să facă cel din urmă dacă ucigașul îi bate la ușă întrebându-l dacă cel pe care îl urmărește se ascunde în casă: să mintă sau să spună adevărul? Dacă minciuna este în mod necondiționat interzisă, așa cum susține Kant, iar cel întrebat nu va putea evita un răspuns prin da sau nu, el va fi dator să spună adevărul, cu alte cuvinte să-și lase prietenul pradă ucigașului",
    "353": " Constant nu se mărginește să arate în acest fel că intuiția noastră morală se opune condamnării minciunii în orice împrejurări El argumentează în favoarea dreptului de a minți în anumite condiții excepționale, și anume în felul următor Conceptul datoriei este de nedespărțit de cel de drept Acolo unde nu există drepturi nu există nici datorii A spune adevărul este o datorie, dar numai față de cel care are un drept la adevăr Or, nici un om nu are drept la un adevăr care îi dă posibilitate să aducă cele mai mari daune altora În articolul pe care l-a scris drept replică la întâmpinările critice ale lui Constant, Kant afirmă că nu-și amintește să fi dat un exemplu de acest fel, dar acceptă să discute interdicția minciunii cu referire la el Kant se întreabă dacă avem din punct de vedere juridic și moral dreptul de a minți pentru a împiedica săvârșirea unor fapte rele, în speță a unei crime",
    "354": " Discuția debutează cu unele considerații de natură juridică Consecința acordării dreptului de a minți fie și numai în anumite situații, – afirmă Kant – va fi că toate drepturile întemeiate pe contracte își vor pierde puterea „ceea ce este o nedreptate pricinuită omenirii în genere”19 În exemplul lui Constant, cel care decide să-l împiedice pe criminal să-și găsească victima va fi răspunzător pentru toate urmările posibile ale deciziei sale Dimpotrivă, dacă nu va minți, nu i se va putea imputa nimic din punct de vedere juridic, indiferent care vor fi consecințele afirmației sale Este posibil ca cel urmărit să fi părăsit între timp casa, fără știrea prietenului care l-a adăpostit În acest caz, spunerea adevărului nu va avea consecințe nedorite Dacă, dimpotrivă, prietenul minte, afirmând că nu se ascunde nimeni în locuința lui, va fi posibil ca ucigașul să părăsească imediat casa și să-și întâlnească victima care a făcut același lucru",
    "355": " În acest caz, cel care a mințit va putea fi acuzat împreună cu ucigașul O asemenea argumentare nu ne apare convingătoare Nu credem că vreun tribunal îl va acuza pe cel care a mințit cu intenția neîndoielnică de a împiedica o crimă împotriva unui om nevinovat Este cu deosebire surprinzător să întâlnim o asemenea argumentare la Kant, care insista, cum știm, asupra ideii că acțiunile noastre trebuie să fie judecate, nu în funcție de consecințele lor, ci în funcție de mobilurile lor, în speță în funcție de faptul dacă sunt înfăptuite sau nu din datorie Or, cine ar putea contesta că cel care minte pentru a salva viața unei ființe nevinovate a acționat din datorie? S-ar putea eventual obiecta că argumentarea lui Kant privește doar aspectul juridic, și nu cel moral Kant însuși nu accepta însă că decizia juridică ar putea fi in genere despărțită de judecata morală, și cu atât mai puțin într-un caz ca acesta",
    "356": " Kant a contestat, așadar, dreptul de a minți și într-o situație ca cea imaginată de Constant Formularea punctului său de vedere înlătură orice echivoc: „Este, prin urmare, o poruncă sfântă, necondiționată a rațiunii, nelimitată de nici o conveniență, de a fi sincer în toate afirmațiile”20 Sugestia lui Constant că în anumite situații minciuna ar putea să fie nu numai permisă, ci chiar și cerută, este respinsă de Kant pe temeiul distincției dintre a dăuna altcuiva și a face o nedreptate Faptul că spunerea adevărului a dăunat în cazul in care ucigașul își găsește victima în casă ar fi accidental, întâmplător, observă Kant Împrejurarea că în anumite situații spunerea adevărului poate aduce daune cuiva nu poate justifica încălcarea îndatoririi veracității Și asta deoarece prin orice minciună s-ar face o nedreptate Ceea ce trebuie să evităm este să facem o nedreptate, chiar cu prețul de a dăuna",
    "357": " Teza susținută de Kant în § 9 din Pmtv și în articolul publicat în septembrie 1797, teza că a minți este o violare a unei îndatoriri stricte și perfecte, că minciuna este un act condamnabil chiar și atunci când intențiile celui ce minte sunt bune, că orice scop printr-o minciună este lipsit de valoare, va putea fi caracterizată drept una rigoristă Kant o formulează în modul cel mai net, scriind că datoria veracității „nu face nici o deosebire între persoanele față de care avem această datorie și cele față de care ne-am putea desface de ea, fiind o datorie necondiționată care este valabilă în orice împrejurări”21 Reacția rațiunii morale comune față de o asemenea concluzie este previzibilă Suntem convinși că există situații în care încălcarea datoriei veracității, formulată în acești termeni, va putea fi justificată din punct de vedere moral cu toate consecințele ce decurg de aici",
    "358": " Cunoaștem asemenea situații și ne putem imagina numeroase altele Iată cazul cavalerului Mario Cavaradosi, din opera Tosca de Puccini Acesta ascunde în casa lui un luptător pentru libertate, care a evadat și este urmărit de zbirii unei autorități arbitrare și opresive Cavalerul neagă, chiar și sub tortură, că l-ar fi ascuns pe evadat și este decis să persiste în tăgăduirea adevărului fie și cu prețul vieții Iar noi îi admirăm curajul și spiritul de sacrificiu Intenția cu totul lăudabilă pe care o servește în aces caz ascunderea adevărului, și nu faptul că se minte, are relevanță în judecata noastră morală Cu atât mai puțin am accepta că nu avem dreptul de a minți pentru a promova o cauză de cea mai mare însemnătate pentru soarta omenirii Ce am zice, bunăoară, dacă cineva ar refuza să mintă știind că prețul acestui refuz ar putea fi acela că o armă cu un uriaș potențial distructiv va ajunge în mâini criminale, în mâinile unui grup terorist sau al unui stat terorist? Rațiunea morală comună nu poate, așadar, urma recomandarea lui Kant de a respinge în orice condiții minciuna",
    "359": " Ea va fi de partea lui Constant, și nu de cea a lui Kant În literatura de exegeză, interdicția necondiționată a minciunii, formulată de Kant, a fost o temă destul de mult discutată Cercetători ai operei lui Kant au formulat și au cântărit diferite temeiuri pentru și împotriva tezei sale, formulată în scrieri care au fost publicate în anul 1797 Voi discuta câteva asemenea contribuții la clarificarea, apărarea sau critica poziției lui Kant Cunoscutul cercetător kantian HJ Paton a adus o contribuție importantă la caracterizarea sensului în care poziția lui Kant este una rigoristă și la critica acestei poziții Analiza lui Paton se bazează pe distincția dintre criteriul formal al moralității, cuprins în diferitele formulări ale imperativului categoric, și legi morale particulare Asemenea legi morale ca „Să nu minți!”, „Să nu ucizi!” sau „Să nu furi!”, observă Paton, au și determinări materiale, empirice deoarece ele interzic un anumit act concret",
    "360": " Criteriul suprem al moralității legiferează, dimpotrivă, în mod necondiționat Datoriile sau interdicțiile morale care rezultă din aplicarea imperativului categoric, în cele mai diferite situații, sunt obligatorii fără excepție Este ceea ce le deosebește de legi morale cum sunt cele menționate mai sus, care nu sunt interdicții necondiționate Atât valabilitatea interdicției pe care o exprimă ele, cât și posibilele excepții de la această interdicție, sunt stabilite pe baza imperativului categoric22 Prin urmare, teza lui Kant potrivit cărora veracitatea este o îndatorire care nu cunoaște excepții, teza că minciuna reprezintă întotdeauna o nedreptate, nu se susține deoarece ea nu ține seama de distincția dintre criteriul formal al moralității și legi morale particulare Pe baza acestei distincții se poate arăta că avem nu numai permisiunea, ci chiar datoria de a minți pentru a salva viața unui nevinovat și că persoanele cu intenții criminale nu sunt îndreptățite să pretindă adevărul",
    "361": " Datoria de a apăra viața unei persoane nevinovate, care nu se poate apăra singură, suspendă interdicția minciunii În acest caz, o excepție de la regula care interzice minciuna se impune cu necesitate23 Kant însuși, afirmă Paton, cum fac de altfel și alți autori, nu a fost consecvent cu teza că datoria veracității este o datorie absolută, necondiționată Atunci când încuviințează pedeapsa capitală pentru anumiți criminali, Kant concede că datoria de a apăra viața semenilor și interdicția de a ucide admite excepții O altă excepție de la această îndatorire este aprobarea morală a războiului de autoapărare Iar în Lecțiile despre etică, ținute între anii 1775-1780, care au fost publicate după moartea profesorului, pe baza notelor câtorva dintre studenții săi, el recunoștea că interdicția minciunii nu este una necondiționată Kant admitea că există situații în care minciuna va putea fi calificată drept inocentă sau din necesitate24",
    "362": " Asemenea aprecieri se armonizează cu poziția principială a lui Kant că abia aplicarea criteriului suprem al moralității într-o situație particulară sau alta ne poate indica ceea ce trebuie să facem Poziția diferită pe care o exprimă textele publicate în 1797 este apreciată de Paton drept o inconsecvență în sistemul filosofiei practice a lui Kant O analiză cu totul diferită a semnificației interdicției necondiționate a minciunii, formulată în aceste texte, propune Heimo EM Hofmeister Spre deosebire de Paton, Hofmeister consideră că autorul Pmtv ar fi acceptat în afara criteriului formal al moralității – imperativul categoric – și legi morale ca „Să nu minți!” drept adevăruri a priori și, prin urmare, necondiționate Doar aprecierea dacă o anumită acțiune particulară este în acord sau în contradicție cu o asemenea lege morală ar fi una a posteriori, empirică Abia răspunsul la întrebarea dacă legea morală este aplicată în mod corect într-o anumită situație este unul problematic, în sensul că aici eroarea este oricând posibilă",
    "363": " Afirmând că regula „Să nu minți!” este o lege morală valabilă fără excepții, Kant greșește numai în măsura în care el nu distinge clar legea ca atare de acea judecată care stabilește dacă ea se aplică sau nu într-o anumită situație particulară25 Încercând să apere, în acest fel, interdicția necondiționată a minciunii de reproșul incoerenței cu poziția principială a lui Kant, Hofmeister va propune o interpretare cel puțin îndoielnică a textelor din 1797 Ceea ce cădea sub sancțiunea unei interdicții absolute în aceste texte ar fi „ceva contrar cu ceea ce este socotit bun din punct de vedere moral de către cel ce minte” Imediat mai departe, autorul precizează: „Dacă Kant afirmă, așadar, că minciuna este în mod necondiționat rea, el nu indică nimic altceva decât obligația absolută a legii morale și că nici o acțiune care este realizată împotriva celui mai bun discernământ al conștiinței nu poate fi morală”",
    "364": " Autorul adaugă faptul că dacă o asemenea înțelegere a minciunii este cea care stă la baza textelor în discuție, atunci concluzia interzicerii absolute a minciunii, formulată aici, va putea fi apărată26 Kant ar fi acceptat – rezultă de aici – doar aparent afirmația pe care i-o atribuie Constant, și anume că a spune numai ceea ce este adevărat este în toate împrejurările o obligație morală În realitate, Kant ar fi substituit termenului de adevăr pe cel de veracitate, căruia i-a conferit o semnificație morală Argumentarea lui Hofmeister pornește de la supoziția că atunci când Kant afirmă că îndatorirea veracității este necondiționată el nu are în vedere toate acele afirmații despre care individul care le face știe că nu sunt adevărate \n\nLipsa de veracitate și minciuna nu reprezintă, în esență, afirmarea unor fapte ce nu sunt adevărate, ci pretenția că afirmația este în acord cu legea morală",
    "365": " Dacă, prin urmare, Kant subliniază că nimeni nu are dreptul să mintă din motive altruiste, el nu cere ca adevărul să fie spus prezumtivului ucigaș El afirmă doar că legea morală trebuie să fie aplicată în această situație și nu îngăduie îndepărtarea de veracitate27 \nPotrivit acestei interpretări, Kant nu susține, așadar, că suntem datori să spunem adevărul ucigașului potențial care bate la ușă Or, Kant afirmă în mod explicit acest lucru, fapt de care se poate convinge orice cititor Dorind să-l apere pe Kant de reproșul că prin afirmația că tot ce spunem trebuie să fie adevărat ar fi fost inconsecvent cu principiile pe care le-a formulat în scrieri anterioare, Hofmeister trece cu vederea faptul că în Pmtv, precum și în răspunsul pe care l-a dat lui Constant, cuvântul minciună este folosit în accepția lui curentă – o declarație intenționat neadevărată cu privire la fapte",
    "366": " Atunci când cel ce locuiește în casă îi răspunde negativ potențialului ucigaș, care întreabă dacă persoana pe care o urmărește este acolo, el pur și simplu minte Tot așa cum îl minte pe prezumtivul hoț cel lipsit de apărare atunci când răspunde negativ la întrebarea acestuia dacă are bani la el Ceea ce rezultă este că cel puțin exprimările lui Kant, cu deosebire în replica pe care i-a dat-o lui Constant, sunt cu totul inadecvate dacă acceptăm ipoteza interpretativă pe care o propune Hofmeister Presupunând că, potrivit acestei interpretări, pentru Kant ar putea fi vorba de minciună doar acolo unde intervine o încălcare a legii morale, nu ar mai exista nici o deosebire între punctul de vedere al lui Kant și cel al lui Constant Nu ar fi observat însă Kant că el și Constant nu susțin puncte de vedere incompatibile? Iar dacă ar fi ajuns la această concluzie, de ce ar mai fi scris el o replică? Replica lui Kant are sens numai dacă admitem că el a respins punctul de vedere că în anumite situații a nega adevărul este un act îndreptățit din punct de vedere moral",
    "367": " Să admitem, de dragul argumentării, că așa cum susține Hofmeister spunerea unui neadevăr ar reprezenta pentru Kant o minciună doar atunci când noi îi dăm de înțeles persoanei căreia îi spune acest neadevăr că intenționăm să spunem adevărul Or, atunci când îi spunem ucigașului că persoana care se ascunde în locuința noastră nu este acolo va trebui să-i dăm de înțeles că intenționăm să-i spunem adevărul, căci altfel decizia noastră de a-i ascunde adevărul nu ar avea nici un sens Ceea ce spunem în acest caz este, prin urmare, o minciună, ceva care cade sub interdicția necondiționată formulată de Kant Tocmai așa a înțeles Constant poziția lui Kant Critica lui nu pornește de la neînțelegerea acestei poziții Dezacordul dintre el și Kant nu este un dezacord aparent, care ar fi putut fi înlăturat dacă acesta din urmă s-ar fi exprimat mai clar Dacă nu ar fi susținut că și ucigașului care își urmărește victima trebuie să i se spună adevărul, ce ar fi avut Kant să-i spună lui Constant?28 Un alt autor, Jules Vuillemin, a apreciat că în răspunsul dat lui Constant Kant își îngreunează poziția acceptând tacit echivalența dintre propriul său exemplu, cel al servitorului care minte spunând că stăpânul său nu este acasă, și cel imaginat de Constant, în care prietenul unui om nevinovat, care este urmărit de un ucigaș, neagă faptul că cel urmărit s-ar ascunde în casa lui",
    "368": " Servitorul – comenteză Vuillemin – nu știe că cel ce dorește să vorbească cu stăpânul său are dreptul să știe adevărul El crede că spune o minciună inofensivă Intențiile sale nu sunt rele Ca atare, acuzația lui Kant că, mințind, el aduce o gravă vătămare propriei sale demnități este exagerată Invocarea îndatoririi veracității, în acest caz, este una destul de slabă deoarece relația dintre minciuna servitorului și crima pe care a facilitat-o a fost una accidentală29 Exemplul lui Constant este foarte diferit Câteva considerații asupra acestei teme pot fi relevante pentru evaluarea argumentării cuprinse în răspunsul lui Kant Singura explicație a disponibilității lui Kant de a discuta cu Constant, pornind de la exemplul propus de acesta din urmă, este acela că filosoful a acceptat provocarea de a-și susține teza că îndatorirea veracității este una necondiționată cu referire la o situație în care ea pare să fie mai greu de apărat",
    "369": " Căci dacă în exemplul lui Kant din Pmtv minciuna nu a fost spusă cu intenții rele, în cel propus de Constant, pe care Kant îl acceptă drept bază de discuție, există o solidă motivație morală a afirmării unui neadevăr cu intenția de a-l induce în eroare pe celălalt Această motivație poate fi comparată cu cea a medicului care nu va spune unui anumit pacient că boala lui este incurabilă Și într-un caz, și în celălalt, mobilul este intenția ajutorării semenilor, resimțită ca o datorie A minți din altruism înseamnă a minți din datorie Iar începând cu Imm, Kant susține în mod constant că voința bună este sursa și garanția valorii morale a tuturor actelor noastre Ceea ce ne îngăduie să apreciem mai bine cât de mare a fost provocarea căreia i-a dat curs Kant, în articolul său din Berlinische Bläter, acceptând să susțină teza interzicerii minciunii și cu referire la situația extremă care a fost imaginată de Constant",
    "370": " După Vuillemin, Kant își propune să argumenteze că a spune numai adevărul este ceva obligatoriu din punct de vedere moral Ca și în cazul altor acțiuni obligatorii din punct de vedere moral, urmările bune sau rele ale spunerii adevărului nu pot fi imputate agentului Raportându-se la acest principiu, Kant susține că dacă cel care îl adăpostește pe prietenul urmărit de un ucigaș spune adevărul, aceasta poate aduce daune celui urmărit doar în mod accidental Ceea ce reprezintă, după Vuillemin, o deformare a situației imaginate de Constant Deformarea care ar rezulta din prezentarea situației într-o altă schemă de gândire Vuillemin crede că a putut să identifice cauza acestei deformări în vederile fundamental diferite ale celor doi autori asupra relației dintre îndatoriri, acțiunea liberă și drepturi „Din punctul de vedere al lui Constant, sunt liber și, prin urmare, am drepturi; am drepturi, prin urmare, am îndatoriri",
    "371": " Din punctul de vedere al lui Kant, am îndatoriri, prin urmare, sunt liber; sunt liber, prin urmare, am drepturi Prima schemă permite minciuna, a doua pare să o interzică”30 Pentru Kant, a spune doar adevărul este o îndatorire impusă de rațiunea practică Sunt liber în măsura în care acționez în acord cu această îndatorire Faptul că o acțiune, care este în acord cu îndatorirea de a spune întotdeauna numai adevărul, poate avea consecințe dăunătoare ar fi, în această schemă de gândire, accidental, lipsit de relevanță din punct de vedere moral Întrebarea este dacă un asemenea mod de a gândi poate fi armonizat cu analiza făcută de Kant fundamentelor moralității Există bune temeiuri pentru a răspunde negativ la această întrebare După cum se știe, în analiza lui Kant îndatoririle noastre, altfel spus ceea ce trebuie să facem, vor fi stabilite prin evaluarea maximelor acțiunii pe baza criteriului suprem pe care îl oferă imperativul categoric",
    "372": " Or, imperativul categoric, care se exprimă în voința bună, nu poate întemeia îndatoriri necondiționate, îndatoriri care nu admit excepții În mod excepțional vom putea minți din datorie, după cum vom putea chiar ucide din datorie Kant însuși a admis excepții în cazul imperativului „Să nu ucizi!” atunci când a afirmat că o persoană supusă agresiunii poate recurge la mijloace extreme pentru a se apăra și atunci când a aprobat războiul de autoapărare Kant nu putea să nu distingă ființele care urmează întotdeauna glasul rațiunii de oameni, ca ființe reale Dimpotrivă, el a subliniat în mod consecvent distanța care le separă Sensul profund al caracterizării criteriului suprem al moralității drept unul formal se relevă tocmai în aceea că, în aplicarea lui, se va ajunge la concluzia că ceea ce trebuie să facem este, în anumite cazuri, foarte diferit într-o lume ideală și în cea reală",
    "373": " De ce ar sta lucrurile altfel în cazul interdicției de a minți decât în cazul interdicției de a ucide? Cum ar putea fi condamnată moral o minciună care apără viața și drepturile unei persoane sau a unei colectivități de amenințarea unei puteri criminale? Maxima de a minți în situații excepționale este universalizabilă Ea satisface criteriul formal al moralității S-a subliniat că cel care îl minte pe un răufăcător apără viața și demnitatea semenilor săi și, totodată, acționează în spiritul respectului față de propria sa demnitate, respingând încercarea răufăcătorului de a face din el o unealtă a răului Tocmai pe această linie își desfășoară Vuillemin argumentația împotriva condamnării morale necondiționate a minciunii El afirmă că dreptul la insurecție împotriva unei guvernări opresive, dreptul la autoapărare în fața agresiunii și dreptul de a minți în situații excepționale au aceeași structură logică În toate aceste cazuri, survine un conflict între două obligații morale, un conflict care va putea fi arbitrat de imperativul categoric",
    "374": " În cele trei cazuri amintite, respectarea necondiționată a îndatoririi cetățeanului de a se supune legilor existente, respectiv a persoanei de a nu recurge la violență și de a spune doar adevărul va putea fi exploatată pentru înfăptuirea unor acțiuni condamnabile, și anume prigonirea supușilor, lipsirea individului de dreptul la viață și lăsarea unui om nevinovat, lipsit de apărare, pradă ucigașului31 În asemenea conflicte dintre îndatoriri verdictul imperativului categoric va fi clar Iar a urma acest verdict – conchide Vuillemin – înseamnă a rămâne fideli spiritului gândirii lui Kant, chiar și împotriva unora dintre afirmațiile sale explicite32 Punctul de vedere potrivit căruia există, dincolo de criteriul suprem al moralității, legi morale sau legi practice care stabilesc îndatoriri sau interdicții necondiționate, absolute, poate fi calificat drept rigorist Iar poziția pe care a susținut-o Kant cu privire la datoria veracității și la interdicția minciunii, în scrieri târzii, cade sub acuzația de rigorism",
    "375": " Este o poziție surprinzătoare în măsura în care, așa cum am arătat, ea va putea fi caracterizată drept o inconsecvență în raport cu analiza kantiană a bazelor moralității Ne putem întreba, în încheiere, cum ar putea fi ea explicată În această privința pot fi formulate doar ipoteze mai mult sau mai puțin plauzibile A pune totul pe seama slăbiciunii bătrâneții nu mi se pare a fi una dintre ele Unii interpreți sugerează că în scrierea lui Kant accente pe care le putem numi rigoriste, adică formularea de prescipții și interdicții ca îndatoriri necondiționate, ar fi consecința incapacității filosofului de a aprecia întotdeauna distanța care separă o lume ideală, locuită de ființe raționale perfecte, de lumea reală În formularea pe care a dat-o îndatoririlor noastre morale, ca legi practice, Kant nu ar fi luat în mod suficient în considerare împrejurarea că în viață întâlnim adesea criminali și oameni care înșeală33",
    "376": " Kant nu ar fi acordat destulă greutate nici constatării, care a fost impusă conștiinței morale ca o realitate tragică îndeosebi de experiențe istorice mai recente, că în sisteme dictatoriale opresive oamenii cei mai buni trebuie să accepte compromisuri pentru a promova cauze față de care se simt moral angajați34 Atunci când a formulat legi morale, înțelese drept reguli de comportare ce trebuie urmate necondiționat, el nu ar fi ținut seama îndeajuns că cei care atentează în mod condamnabil la viața și demnitatea unor ființe omenești vor trebui să fie combătuți cu toate mijloacele, că există situații in care trebuie ales răul cel mai mic, de exemplu sacrificarea deliberată a vieții unei ființe nevinovate pentru a salva multe alte vieți35 O altă observație interesantă care s-a făcut, pentru a explica poziția lui Kant, se referă la deosebirea dintre implicațiile a două dintre formulările pe care le-a dat el imperativului categoric",
    "377": " Este vorba de formula generală sau fundamentală („Acționează numai conform acelei maxime prin care să poți, totodată, voi ca ea să devină o lege universală”) și formula scopului în sine sau a umanității („Acționează astfel încât să folosești umanitatea, atât în persoana ta, cât și în persoana oricui altuia, întotdeauna în același timp ca scop, și niciodată numai ca mijloc”)36 Într-o lucrare recentă, Christine Korsgaard, susține că interdicția necondiționată a minciunii ar fi fost formulată de Kant în primul rând prin raportare la formula umanității Căci potrivit formulei că oamenii trebuie tratați ca scopuri, și nu ca mijloace, constrângerea și minciuna sunt formele fundamentale ale răului Și aceasta deoarece orice încercare de a influența acțiunile semenilor prin alte mijloace decât prin apeluri la rațiune, îi tratează ca mijloace, și nu ca scopuri37 Teza autoarei este că formula umanității este mai strictă decât formula fundamentală",
    "378": " Raportarea la ea oferă cele mai puternice temeiuri pentru condamnarea morală a minciunii Mai mult decât formula fundamentală, formula umanității are în vedere o lume ideală În lumea reală, recomandarea de a-l trata pe răufăcător drept scop în sine este total inacceptabilă Prin raportare la formula fundamentală se poate vedea mai bine că interdicția necondiționată a minciunii este o concluzie care nu poate fi susținută38 Sugestia că sursa rigorismului kantian ar fi utopismul – formularea unor prescripții morale prin raportare mai degrabă la o lume ideală decât la cea reală – suscită unele rezerve În raport cu acei autori cu înclinații sentimentale și romantice din epocă, susținători ai ideii că omul ar fi bun de la natură, Kant ni se înfățișează drept un realist lipsit de iluzii Încă în lecțiile sale de etică din anii 1775-1780, el revenea adesea asupra observației că atunci când formulăm prescripții cu caracter moral va trebui să ținem seama de faptul că „oamenii sunt răi”",
    "379": " Iată de ce purtări, care ar fi condamnabile față de semeni ce urmează glasul rațiunii, pot fi justificate atunci când cei ce ne stau în față sunt ființe egoiste lipsite de orice scrupule În scrierea lui despre religie, Kant va caracteriza „capacitatea sau incapacitatea liberului arbitru de a adopta sau nu legea morală în maxima lui” drept bunătate sau răutate sufletească Omul rău este o ființă conștientă de legea morală, care în maximele acțiunii sale se abate totuși, cel puțin ocazional, de la ea El face din înclinațiile egoiste condiția urmării legii morale, și nu din legea morală condiția satisfacerii egoismului39 Din această perspectivă, răutatea sufletească va fi mult mai răspândită, firește, decât bunătatea În contactul cu oameni pe care nu-i cunoaștem, lasă să se înțeleagă Kant, este prudent să pornim de la presupoziția că ei sunt răi, chiar dacă riscăm în acest fel să-i neîndreptățim pe unii dintre ei",
    "380": " Cu toate acestea, unele din considerațiile de mai sus cu privire la originile tendințelor rigoriste ale lui Kant, dincolo de educația religioasă primită în tinerețe, nu sunt lipsite de plauzibilitate Am în vedere îndeosebi împrejurarea că în centrul reflecției morale a lui Kant nu au stat acele situații profund dilematice în care omul cu intenții pure nu se află în situația de a alege între bine și rău, ci va trebui să aleagă răul cel mai mic, ca alternativă la suspendarea resemnată a acțiunii40 Cu greu s-ar putea spune că lumea în care a trăit Kant ar fi fost mai bună decât cea de astăzi Se poate însă presupune că experiența de viață a filosofului l-a scutit de o confruntare frontală cu întreaga ei răutate Să ne gândim la situațiile cărora trebuia să le facă față, uneori, în acea vreme, un domnitor, un ministru, un conducător militar sau un administrator, la unele din deciziile pe care trebuiau să le ia aceștia",
    "381": " Sau la cei care purtau răspunderea pentru o familie numeroasă, mai ales când își doreau foarte mult confortul și bunăstarea materială Kant a fost un celibatar care din tinerețe nu a trebuit să-și poarte de grijă decât lui însuși și a cultivat toată viața o exemplară austeritate El a slujit din tinerețe Universitatea, respectând legea, regulamentele și făcându-și cu scrupulozitate datoria Dincolo de viața lui profesională, a avut doar acele relații sociale pe care și le-a dorit Cu excepția unei singure situații – conflictul său la bătrânețe cu autoritățile prusace –, Kant a putut să aleagă între bine și rău El a ales cu entuziasm să facă binele Într-o măsură mai mică a fost confruntat cu acele situații de viață care desfid presupoziții morale rigide Fără a întreține o imagine naivă asupra omului, Kant a trăit într-o anumită izolare de urgiile vremii sale41, ceea ce poate explica în parte faptul că a putut nutri iluzii rigoriste",
    "382": " Unor asemenea conjecturi li s-ar putea alătura încă una Este posibil ca, în anii mai târzii, încrederea lui Kant în puterea de îndrumare a rațiunii comune să fi scăzut El nu ar mai fi crezut cu aceeași fermitate că aceasta are tot timpul clar în fața ochilor ei principiul suprem al moralității Ar fi fost, așadar, înclinat să creadă că îndrumarea pe care o oferă ea va trebui să fie întărită prin legi morale particulare, care prescriu și interzic în mod categoric Bănuiala pe care a exprimnat-o încă în Lecțiile despre etică, anume că dacă lucrurile vor fi lăsate la judecata fiecăruia „aplicarea regulilor morale va deveni foarte nesigură”42, s-a accentuat Urmarea a fost tentația crescândă de a deplasa granița dintre ceea ce ni se impune în mod categoric și în mod ipotetic, de a introduce prescripții și interdicții specifice în sfera a ceea ce ne este poruncit în mod categoric",
    "383": " O tentație care se exprimă în proiectul unei teorii a îndatoririlor morale ale omului, proiect care poate fi întrezărit în Lecțiile despre etică și va căpăta contururi clare în a doua parte a Metafizicii moravurilor Chiar dacă fundamentele concepției kantiene asupra moralității, așa cum au fost prezentate ele în Imm și Crp, oferau resursele necesare pentru a rezista unei asemenea tentații \n\nNOTE 1 Vezi Immanuel Kant, „Über den Gemeinspruch: Das mag in der Theorie richtig sein, taugt aber nicht für die Praxis”, în Op cit, pp 73-74 2 Ibidem , p 74 3 Ibidem, p 79 4 Persoana cea mai apropiată de Kant, în ultimii ani ai vieții sale, Ehrgott ACh Wasianski, consemna, în amintirile pe care le-a pus pe hârtie după moartea filosofului, că acesta repeta adesea o propoziție, care devenise aproape deviza lui: „Credeți-mă că nenorocirea supremă este – de a prefera viața onoarei, și pentru a-ți prelungi viața să-ți pierzi toate motivele pentru a trăi”",
    "384": " (Vezi EACh Wasianski, Immanuel Kant in seinen letzten Lebensjahren, Gräfe und Unzer Verlag, Königsberg, 1941) 5 Pentru formularea și discuția unor asemenea întâmpinări, vezi, de exemplu, Marcia W Baron, Kantian Ethics allmost without Apology, Cornell University Press, Ithaca and London, 1993 6 „Cu plăcere îmi slujesc prietenii Dar din păcate o fac cu înclinație Si astfel mă roade adesea gândul Că nu sunt virtuos” 7 Immanuel Kant, Întemeierea metafizicii moravurilor, ed cit, p 18 8 Bunăoară un recenzent al lucrării, mai sus amintite, a Marciei W Baron scrie: „Oricine respinge etica lui Kant drept iremediabil rigoristă și lipsită de sentimente trebuie mai întâi să citească lucrarea îngrijită a lui Baron” 9 Vezi Ioan Humă, Geneza conștiinței morale, Editura Academiei Române, București, 2004, p 30 10 Ibidem, p 31",
    "385": " 11 Immanuel Kant, Critica rațiunii practice, pp 163-164 Pentru a obține un spor de claritate am introdus unele modificări în textul traducerii lui N Bagdasar 12 Cezi I Humă, Op cit, p 33 13 Ibidem 14 Immanuel Kant, Metafizica moravurilor, traducere de Rodica Croitoru, ediția a II-a revăzută și adăugită, Editura Antaios, ????????????, 1999, p 270 15 Vezi Hans Rust, „Kant und Kalvin”, în Immanuel Kant Festschrift zur zweiten Jahrhundertfeier seines Geburtstages, Albertus-Universität in Königsberg, Dieterich’sche Verlagsbuchhandlung, Leipzig, 1924 „Calvinismul, cu atitudinea lui rațională, spiritualistă, morală, socială și practică și cu aversiunea lui declarată față de misticism, ritualism și sacramentalism – scrie autorul – este terenul pe care luminarea crește mai bine decât în luteranism” (p 18) 16 Immanuel Kant, Metafizica moravurilor, ed cit, p 252",
    "386": " Într-o notă din § 9, Kant apreciază ca „demn de atenție” faptul că Biblia menționează drept prima crimă, prin care răul a pătruns în lume, nu fratricidul (Cain), ci prima minciună Atât precizarea a ceea ce înțelege Kant prin minciună, cât și temeiurile condamnării ei necondiționate, în acest text publicat în 1797, sunt prefigurate în ciorna unei scrisori adresate de Kant Mariei von Herbert, în primăvara anului 1792: „Tot ceea ce spune cel cinstit, dar reținut (nu cu inima deschisă) este, ce-i drept, adevărat, doar că el nu spune întregul adevăr În opoziție cu el, cel necinstit spune ceva de a cărui falsitate este conștient Enunțul celui din urmă se numește, în teoria virtuții, minciună Aceasta poate să fie cu totul nevătămătoare dar ea nu este de aceea lipsită de vină; mai degrabă, ea este o gravă vătămare a datoriei față de sine, și anume a uneia care este cu totul indispensabilă, deoarece încălcarea ei micșorează demnitatea omului în propria noastră persoană și atacă modul de a gândi în rădăcinile sale…”",
    "387": " ( Imm Kant, Briefwechsel, Bd II, p 564) 17 Ibidem, p 253 18 Aici Kant ar putea fi acuzat de inconsecvență deoarece admite că deși intențiile celui care a mințit nu au fost rele, el este răspunzător de urmările minciunii sale S-ar părea, așadar, că evaluarea morală a unei decizii se face nu în funcție de intenții, ci de consecințele ei empirice, în acest caz neintenționate Ceea ce ar reprezenta, firește, o inconsecvență În apărarea lui Kant se poate spune, totuși, că ceea ce condamnă el în acest caz este intenția, afirmarea voită a unui neadevăr 19 Immanuel Kant, „Über ein vermeintes Recht, aus Menschenliebe zu lügen”, în K Vorländer (ed), Immanuel Kant, Sämtliche Werke, Bd VI, Felix Meiner Verlag, Leipzig, 1922, p 202 20 Ibidem, p 203 21",
    "388": " Ibidem, p 205 22 Vezi AJ Paton, „An Alleged Right to Lie A Problem in Kantian Ethics”, în Kant-Studien, 1-4, 1953/54, pp 190-191 23 Vezi Ibidem, pp 196-198 24 Iată doar două pasaje semnificative din paragraful despre sinceritate, citate după traducerea franceză a Lecțiilor despre etică, care mi-a fost la îndemână Într-un prim pasaj, Kant admite că nu li se poate cere oamenilor să fie perfect sinceri în sensul dezvăluirii tuturor defectelor proprii și că, în acest sens, ei au un drept la discreție „Dacă oamenii ar fi într-adevăr buni nu ar fi nevoie să fie discreți cu privire la ei înșiși însă deoarece nu acesta este cazul ei trebuie să țină ferestrele închise (Exprimarea face aluzie la zeul Momus, care, după Esop, ar fi crezut că în pieptul oamenilor ar trebui să fie săpată o portiță pentru a avea acces la secretele lor",
    "389": ") Oamenii ar putea fi, fără îndoială, pe deplin sinceri dacă ei ar fi cu toții buni, dar starea de fapt face acest lucru imposibil” (Emm Kant, Leçon, d’ethique, traduction par Luc Langlois, Librairie Générale de France, 1997, p 372) Într-un al doilea pasaj, cel mai concludent, Kant discută cazul dreptului de a minți ținând seama de disponibilitatea multora dintre semenii noștri de a utiliza în mod abuziv afirmațiile veridice El apreciază că nu comitem o nedreptate atunci când îi mințim pe cei cu intenții rele chiar dacă un asemenea act este contrar dreptului umanității Tocmai deoarece oamenii sunt răi există adesea un pericol de a spune adevărul oricui Minciuna motivată în acest fel este numită „minciună inocentă sau din necesitate” „Un om care știe că am bani mă întreabă: «Ai bani la tine?Ă Dacă tac el conchide că am; dacă zic da se va grăbi să mi-i ia; dacă spun nu îi spun o minciună",
    "390": " Ce trebuie să fac acum? Dacă se aplică forța pentru a mi se smulge o mărturisire, dacă această mărturisire este folosită în mod ilegitim și nu mă pot salva prin tăcere, atunci minciuna este o armă defensivă Reaua folosire care se poate da declarației mele, obținută cu forța, mă îndreptățește să mă apăr Dacă banii mei sau mărturisirile mele sunt cele ce îmi sunt smulse este același lucru Declarația făcută sub amenințarea forței, când sunt convins că agresorul meu îi va da o folosire rea, reprezintă, prin urmare, singurul caz care mă îndereptățește să recurg la minciuna inocentă (sau din necesitate)” (Ibidem, p 377) 25 Vezi HEM Hofmeister, „The Ethical Problem of the Lie in Kant”, în Kant-Studien, 3/1972, pp 360-361 26 Ibidem, p 363 27 Ibidem, p 364 Pentru o încercare de apărare a condamnării necondiționată a minciunii la Kant, pe linia distincției dintre minciună și neadevăr, vezi și Roger J",
    "391": " Sullivan, Immanuel Kant’s Moral Theory, Cambridge University Press, 1989, pp 172-173 Potrivit distincției pe care autorul i-o atribuie lui Kant, din totalitatea afirmațiilor neadevărate despre fapte sunt minciuni numai acelea în care scopul vorbirii ar fi în mod explicit comunicarea unei informații false despre fapte (Op cit, p 349) Minciuna ar trebui respinsă necondiționat în măsura în care ea contrazice intenția actului de vorbire, care este aceea de a comunica informații veridice (vezi Op cit, p 171) Ce-i drept, Sullivan, spre deosebire de Hofmeister, admite, la capătul analizei sale, că în cazul ucigașului care bate la ușă ne găsim în fața unui conflict între reguli și datorii morale, datoria veracității și datoria de a proteja viața unui om nevinovat și că celei de-a doua îndatoriri trebuie să i se dea prioritate (Vezi Op cit, p",
    "392": " 177) 28 Încercarea lui Hofmeister de a face față unor asemenea întâmpinări susținând că dacă Constant a înțeles greșit punctul de vedere al lui Kant asta i se poate reproșa chiar lui Kant, care ar fi omis să precizeze că deși folosește aceleași cuvinte ca și Constant – minciună, veracitate – el le acordă semnificații diferite (Op cit, p367), nu mi se par convingătoare 29 Vezi J Vuillemin, „Kant and Benjamin Constant”, în Kant-Studien, 4, 1982, p 414 30 Ibidem, p 420 31 Vezi Ibidem, p 421 32 „Pentru a fi fideli lui Kant, chiar și împotriva literei lui Kant, noi trebuie să salvăm legislația chiar și cu prețul legii (Autorul are în vedere imperativul categoric, ca principiu de legislație universală, și respectiv legi morale ca „Să nu minți!” – n",
    "393": "m, MF) Și dacă prudența ține de legislație, în sensul că legislația conține gândul folosirii pe care un altul este gata să-l dea maximei mele, acest gen de prudență trebuie să determine orice obligație morală în măsura în care ea este o parte a legislației universale” (Ibidem, p 424) 33 Vezi, de exemplu, Thomas E Hill Jr, Dignity and Practical Reason in Kant’s Moral Theory, Cornell University Press, Ithaca and London, 1992, pp 72-74 34 Ibidem, p 75 35 Ibidem, pp 212-224 36 Pentru o caracterizare a formulelor imperativului categoric și a relației dintre ele, vezi Valentin Mureșan, „Ipostazele imperativului categoric la Kant”, în M Flonta, H-K Keul, Filosofia practică a lui Kant, Editura Polirom, Iași, 2000 37 Vezi Christine Korsgaard, Creating the Kingdom of Ends, Cambridge University Press, 1999, pp",
    "394": " 140-143 38 Ibidem, p 151 și pp 347-348 39 Vezi Immanuel Kant, Religia în limitgele rațiunii pure, ed cit, pp 44-50 40 Pentru un studiu de caz în acest sens, vezi M Flonta, „Colaborare sau ieșire din scenă? Situația dilematică a elitelor în regimuri dictatoriale, ilustrată de cazul Heisenberg”, în Revista de Filosofie nr 5-6/2002 41 Ca venerat profesor al Universității din Königsberg, Kant a resimțit nu puține din vicisitudinile timpului sub fața lor cea mai suportabilă Trupele rusești de ocupație le-a cunoscut prin ofițerii instruiți care îi frecventau cursurile, iar autoritățile statului i s-au înfățișat mult timp în relația filosofului cu admiratorul și protectorul său, ministrul Zedlitz 42 Immanuel Kant, Op cit, p 377 Christine Korsgaard dezvoltă această temă, sugerând următorul raționament al lui Kant: „Dacă a minți pentru un scop bun sau a ne revolta pentru a avea un guvern mai bun ar fi acte justificate pur și simplu fiindcă persoanele și stările reale sunt departe de ideal, atunci argumentul pantei alunecoase ne poate duce repede la concluzii extreme, ținând seama de faptul că persoanele sunt departe de a avea deplină autonomie iar guvernele nu reușesc să încorporeze voința generală a poporului”",
    "395": " (Op cit, p 356) \nIDEALUL MORAL AL LUI KANT \nUn important om politic din România, care se străduiește să câștige popularitate prin exprimarea deschisă a ceea ce presupune că gândesc mulți, a formulat recent următoarea cugetare: „Tot ceea ce înseamnă ființă umană trebuie să trăiască așa cum crede că este plăcut” Aceasta este o exprimare directă, poate cam brutală, a unei perspective strict hedoniste asupra vieții omenești Cei care aprobă un asemenea mod de a gândi sau, chiar mai mult, îl socotesc drept ceva de la sine înțeles – și sunt mulți la noi ori în alte părți – presupun că el va fi contestat doar de ipocriți Pe acest fundal, mi se pare tentant să reflectăm asupra unui ideal de viață diametral opus, idealul propus de Immanuel Kant Etica lui Kant este, cum bine se știe, o etică a datoriei",
    "396": " Pentru Kant, datoriile se exprimă în toate acele maxime de comportare pe care le va urma o ființă omenească în măsura în care comportarea ei va fi dictată numai de rațiune Aceste maxime sunt imperative ce rezultă din scopuri stabilite de rațiune În opoziție cu scopurile care exprimă pornirile noastre egoiste, exclusiviste, scopurile stabilite de rațiune sunt universalizabile Ele vor fi acceptate de toate ființele raționale Prima noastră impresie ar putea să fie că a cere oamenilor să se conducă după asemenea scopuri și imperative este o probă de naivitate înduioșătoare Numai cel lipsit de experiență sau cel care a trecut prin viață fără să învețe nimic cu privire la firea omenească ar putea să-și facă iluzii în această privință Kant nu a fost, totuși, un idealist în sensul comun al cuvântului, adică un om lipsit de simțul realității El era conștient de fragilitatea (fragilitas) și de șubrezenia (Gebrechlichkeit) firii omenești",
    "397": " Subliniind contrastul dintre ceea ce prescrie legea morală a rațiunii și puterea covârșitoare pe care o exercită înclinațiile opuse datoriei, chiar și asupra celor mai buni oameni, filosoful observa în scrierea sa asupra religiei: „Legea spune: «Fiți sfinți (în purtarea voastră), precum părintele vostru ceresc!Ă Căci acesta e idealul Fiului Domnului și ne este indicat drept model Însă distanța dintre Binele pe care se cuvine să-l realizăm și Răul de la care plecăm este infinită, astfel încât nu putem s-o parcurgem niciodată sub raportul faptei, adică al adecvării conduitei la sfințenia legii”1 Sfânt pentru Kant este ceva înaccesibil omului Spre deosebire de ipotetice ființe pur raționale, libere de orice înclinații contrare datoriei, omul este o ființă înzestrată cu rațiune și, totodată, o ființă sensibilă, supusă tot timpul tentației aproape irezistibile de a se îngriji doar de propriul ei bine și aceasta adesea în dauna binelui semenilor",
    "398": " Tocmai deoarece, în opoziție cu o „voință pură”, voința noastră de a face binele este unul din acele lucruri care se obține doar cu prețul unor mari sforțări, Kant admitea că „omul divin” nu va putea fi dat drept pildă „omului natural”2 Filosoful vedea în „natura umană sensibilă” o piedică de netrecut în calea înfăptuirii depline a idealului moral Adresându-se celor care sperau că o colectivitate umană ar putea deveni vreodată o comunitate etică, Kant scria: „Însă cum ne putem aștepta ca dintr-un lemn atât de strâmb să fie meșterit ceva cu desăvârșire drept?”3 In una din ultimele sale scrieri, Metafizica moravurilor, el admitea, chiar dacă cu părere de rău că, „specia noastră nu este aptă să poată inspira prea multă dragoste, dacă e cunoscută mai îndeaproape”4 Caracterizând prietenia, considerată în desăvârșirea ei, drept o unire a dragostei și respectului pentru o altă persoană, Kant observa că aceasta este în practică de neatins5",
    "399": " Referindu-se la acțiuni „de felul cărora lumea nu ne-a oferit nici un exemplu și în privința cărora cineva, care ar întemeia totul pe experiență, chiar ar avea mari îndoieli că ele pot fi realizate”, Kant numește „pura loialitate în prietenie”, afirmând că ea „poate fi nu mai puțin pretinsă de la fiecare om, chiar dacă e posibil ca până acum să nu fi existat nici un prieten loial…”6 Dincolo de o percepere acută a infirmității naturii umane, Kant a fost realist și într-un alt sens În scrierile sale revine observația că asigurarea propriei bunăstări este, cel puțin în mod indirect, o datorie deoarece tentația de a încălca obligațiile pe care ni le prescrie rațiunea sporește sub presiunea grijilor și a nevoilor nesatisfăcute Pentru Kant era clar că sărăcia întărește multe înclinații contrare datoriei7 El știa asta și din proprie experiență Până dincolo de mijlocul vieții sale, Kant a trebuit să trăiască cu mijloace foarte modeste, și numai o disciplină de fier, dublată de un spirit exemplar de economie l-au ferit de compromisuri pe care nu și le-ar fi putut ierta",
    "400": " Odată ce realizăm cât de departe rămân cei mai buni oameni de satisfacerea deplină a îndatoririlor ce le revin față de ei înșiși și față de alții, putem să ne dăm seama mai bine cât de mult șubrezesc vitregiile vieții, nenorocirile personale, bolile și sărăcia capacitatea oricum slabă a oamenilor de a urma poruncile rațiunii Cu prilejul morții unui coleg de la Universitatea din Königsberg, profesorul de drept L’Estag, filosoful și-a exprimat scepticismul prin cuvintele: „A fi în același timp om și înțelept este prea mult pentru muritori” Kant, care a făcut eforturi mari și continue pentru a trăi în acord cu acele convingeri care susțin filosofia sa morală, știa ce spune atunci când scria într-o notă de subsol a lucrării sale despre religie: „Nici un om căruia moralitatea nu-i este indiferentă nu poate fi satisfăcut de sine, fără a trăi chiar un sentiment de amară insatisfacție de sine, fiindcă este conștient de acele maxime care nu concordă cu legea morală din el”8",
    "401": " O observație convergentă cu alta, din Crp, observația că „legea morală umilește inevitabil pe fiecare om, când acesta compară cu ea tendința sensibilă a naturii lui”9 Pornind de la asemenea premise, se poate aprecia că filosoful din Königsberg a propus o concepție austeră, chiar eroică asupra vieții bune Este îndeobște recunoscut că această concepție este una austeră Voi încerca să arăt în ce sens poate fi ea calificată drept eroică Trăsăturile distinctive ale idealului de viață a lui Kant vor fi bine puse în evidență pe fundalul contrastant pe care îl reprezintă, pe de o parte acea mentalitate și acea tradiție a gândirii morale care acceptă în mod neproblematic că țelul suprem al vieții omenești este fericirea și, pe de altă parte, înțelegerea convențională a moralei creștine Punctul de plecare al lui Kant îl reprezintă supoziția că singura viață cu adevărat bună este cea al cărei țel este dat de rațiune",
    "402": " Experiența indică însă, observă Kant în prima secțiune a Imm, că orientarea după rațiune este în mult mai mică măsură în stare să servească „savurării vieții și fericirii” decât o poate face instinctul, adică pornirile naturale Adevărata menire a rațiunii „trebuie să fie aceea de a da naștere unei voințe care să fie bună în sine, și nu ca mijloc pentru un alt țel” Dar urmărirea neabătută a ceea ce prescrie voința bună, drept țel prim și necondiționat, „limitează în multe feluri – cel puțin în viața aceasta – atingerea celui de-al doilea, care este întotdeauna condiționat, anume fericirea”10 Într-o notă de subsol a scrierii despre religie, Kant afirmă: „Ca ființă rațională finită, omul nu poate să renunțe la țelul său natural care este fericirea Dar el devine demn de fericire doar prin strădania sa neîncetată de a respecta legea morală”11 Este un punct de vedere care a fost reafirmat într-un articol publicat în același an (1793), din care am citat câteva pasaje semnificative în studiul anterior12",
    "403": " Iar în Prefața la Metafizica moravurilor, Kant va preciza că omul trebuie să se considere obligat să-și facă datoria fără să se gândească la faptul că fericirea ar fi consecința îndeplinirii datoriei, fără să se întrebe ce efect ar avea îndeplinirea datoriei asupra fericirii sale Altfel spus, el trebuie să urmeze calea datoriei pe un temei pur moral13 Îndeplinirea datoriei este, așadar, un imperativ necondiționat, fericirea este ceva subordonat și condiționat Cel mai înalt bine pentru om este de a atinge starea de deplină mulțumire de sine – fericirea – prin îndeplinirea datoriei Cât privește conturarea idealului moral al lui Kant prin raportare la morala creștină convențională trebuie, mai întâi, să se sublinieze că filosoful aprecia religia creștină ca fiind acea religie istorică care se apropie cel mai mult de religia rațiunii Cu toate acestea, el s-a distanțat în mod clar de răspunsul pe care îl dă religia creștină, în prezentarea și înțelegerea ei curentă, la întrebarea „Ce putem spera?”",
    "404": " Este vorba de promisiunea fericirii veșnice, drept răsplată a vieții virtuoase pe acest pământ În opoziție cu ceea ce Kant numește „religia cultică”, religia în care datoria este văzută ca o obligație a omului față de Dumnezeu, în „religia morală pură” împlinirea datoriei este o obligație a omului față de sine însuși, ca ființă rațională Kant afirmă explicit că cel care își face datoria „de dragul răsplății (sau chiar a absolvirii de pedeapsa meritată)… acționează mai degrabă prudent decât moral”, spre deosebire de cel care își face datoria „numai de dragul ei înseși”14 Încă și mai categoric se exprimă Kant atunci când scrie despre virtute că „ea trebuie să fie considerată pentru sine drept propriul ei scop și drept propria ei răsplată”15 În centrul reprezentării kantiene despre viața bună stă ideea că aceasta va putea fi câștigată și păstrată numai prin sforțarea aspră și continuă a omului de a-și supune deciziile și acțiunile controlului rațiunii",
    "405": " Ca ființă sensibilă, omul are predispoziții și înclinații parțial bune și parțial rele Răul în purtarea omului nu izvorăște din înclinații, ca atare, ci din lipsa sau slăbiciunea controlului lor de către rațiune Face răul, credea Kant, cel care aude glasul rațiunii dar se abate în maxima acțiunii sale de la ceea ce poruncește legea morală Această abatere, și nu o predispoziție naturală sau alta, i se poate imputa, prin urmare, omului „Temeiul Răului nu poate fi plasat, cum se face de obicei, în sensibilitatea umană și în înclinațiile naturale rezultate din ea” Doar „aplecarea spre Rău, care, întrucât vizează moralitatea subiectului, se găsește în om ca ființă ce acționează liber, trebuie să-i fie imputată chiar lui, ca singur vinovat…”16 Ceea ce decide, prin urmare, este relația maximei acțiuni cu legea morală Iată de ce „omul poate să fie rău chiar dacă el săvârșește numai fapte bune”",
    "406": " Acesta ar putea fi cazul unui individ preocupat doar de buna lui reputație, într-o colectivitate cu moravuri bune Mobilul faptelor sale constant bune va fi, în acest caz, preocuparea pentru păstrarea și consolidarea reputației, și nu intenția pură, izvorâtă din legea morală Viața bună se obține, așadar, printr-o sforțare necontenită de a face din legea morală resortul și mobilul acțiunii, acea sforțare prin care omul câștigă și menține controlul rațiunii asupra a tot ce năzuiește, decide și întreprinde Mai mult, pentru Kant viața bună este însăși această sforțare și luptă Suntem în fața unui motiv central al gândirii sale morale, care va putea fi caracterizat drept o transfigurare a motivului creștin al jertfei, al sacrificiului În „Prefața” la Metafizica moravurilor, se vorbește de „o forță și putere herculeană” care sunt necesare omului pentru „a învinge înclinațiile ce nasc viciul”17 Expus neîncetat atacurilor Răului, el trebuie, pentru a-și afirma libertatea, să fie tot timpul pregătit de luptă",
    "407": " Preț are numai ceea ce se obține prin această luptă Meritul moral, un merit care poate să revină doar ființelor raționale imperfecte, se câștigă prin sforțare împinsă până la sacrificiu Constrângerea care decurge din imperativul moral nu se exercită asupra ființelor raționale în genere, afirmă Kant, ci intervine numai „pentru oameni ca ființe naturale raționale, care sunt îndeajuns de lipsiți de sfințenie încât să poată fi cuprinși de dorința de a încălca legea morală, cu toate că ei îi recunosc autoritatea, și, chiar și atunci când o urmează, o fac, cu toate acestea, fără plăcere (cu opoziția înclinației lor), fapt în care constă propriu-zis constrângerea”18 Este sensul în care perspectiva lui Kant asupra binelui în această lume este în mod fundamental opusă celei a hedonistului Patosul acestei reprezentări asupra datoriei este dat de convingerea că adevărata mulțumire a omului va fi obținută numai prin efortul încununat de succes de a face lucruri pe care de multe ori nu suntem înclinați să le facem",
    "408": " Contrastând iubirea, ca înclinație, cu binefacerea din datorie, filosoful scrie că spre cea din urmă „nu ne îndeamnă nici o înclinație, ba chiar există o aversiune firească și irezistibilă care i se opune” Ea „se găsește în voință, și nu în înclinația senzației, în principiile acțiunii, și nu în compasiunea care înduioșează; dar numai cea dintâi poate fi poruncită”19 Se are în vedere aici bunăvoința față de cei care nu ne inspiră dragoste, bunăoară față de mizantropi În scrierea despre religie, această temă este dezvoltată ca o reinterpretare a motivului creștin al jertfei Câștigarea dispoziției morale bune, se spune aici, „constituie deja în sine un sacrificiu și reprezintă începutul unei lungi serii de rele fizice ale vieții – rele pe care omul bun, având dispoziția morală a Fiului Domnului, le ia asupra sa, și anume doar de dragul Binelui…”20 Viața omului care aspiră la virtute este una eroică",
    "409": " Kant va caracteriza virtutea drept „tăria maximei omului în urmarea datoriei sale”21, acea tărie care este necesară pentru a învinge înclinații copleșitoare care contravin legii morale Spunând aceasta, Kant îl citează pe contemporanul său, medicul și gânditorul elvețian Albrecht Haller: „Omul, cu toate defectele sale, este mai bun decât oastea fără voință a îngerilor”22 Virtutea, meritul moral, nu există, așadar, decât acolo unde dușmanul este puternic și activ Nu putem vorbi de virtute la ființele sfinte, acele ființe care nu sunt tentate, nici măcar o dată, să încalce legea datoriei23 Înțelegerea kantiană a vieții bune drept ceva ce se poate obține doar prin sforțare, luptă și sacrificiu și constă în însăși această sforțare și luptă amintește de o exprimare memorabilă a lui Friedrich Schiller Acesta spunea că nu adevărul, ci năzuința și sforțarea neîncetată de a se apropia de el, constituie fericirea cercetătorului Kant, la rândul său, socotea că cea mai înaltă satisfacție pe care o poate trăi o ființă rațională imperfectă este conștiința faptului că și-a făcut datoria, rezistând unor tentații dintre cele mai puternice, izbutind cu prețul unei sforțări tenace să-și pună voința sub controlul rațiunii",
    "410": " Este o stare pe care Kant o va descrie în „Prefața” celei de-a doua părții a Metafizii moravurilor, scriind că cel care a învins atracțiile viciului, făcându-și datoria care este adesea „anevoioasă”, se află „într-o stare de liniște sufletească și de mulțumire care poate fi numită foarte bine fericire, stare în care virtutea este propria sa răsplată”24 Cei incapabili, chiar în cea mai mică măsură, să trăiască asemenea satisfacții sunt declarați „morți din punct de vedere moral”25 Kant mărturisea că, în calitate de ființă speculativă, animată de râvna de a cunoaște cât mai mult, omul poate să accepte resemnat că puterile lui sunt limitate Atunci când percepe însă clar și puternic glasul rațiunii, el va năzui cu toate puterile sale spre ceea ce oferă adevărata valoare vieții Iată ce i-a spus Kant, pe atunci în vârstă de 65 de ani, unui scriitor rus, Nicolai Mihailovici Karamsin, care l-a vizitat cu ocazia unei călătorii prin Europa: \nDacă îmi amintesc acum de bucuriile pe care le-am avut în viață, nu simt nici o satisfacție; dacă mă gândesc însă la împrejurările în care am acționat potrivit legii morale, care este înscrisă în sufletul meu, atunci simt cea mai curată bucurie",
    "411": " O numesc lege morală, alții o numesc conștiință, sentimentul a ceea ce este drept și nedrept, putem s-o numim cum vrem, dar ea există Am mințit, nimeni nu o știe, dar eu mă rușinez26 \n\nDin punctul de vedere al unei mentalități răspândite, asemenea cuvinte vor fi interpretate drept o încercare de a se consola a unuia care nu a știut și nu a putut să guste din plin bucuriile vieții Mesajul filosofului pare să sune mohorât, ascetic A-l recepta astfel înseamnă însă a nu-l înțelege pe Kant Pentru el nu nesocotirea pornirilor naturale, reprimarea satisfacțiilor și plăcerilor simple ale vieții, era miza controlului rațiunii, ci dobândirea unui grad cât mai înalt de libertate Un punct în care Kant se întâlnește cu cea ma bună tradiție stoică Exersarea virtuții, subliniază el, trebuie întreprinsă nu numai cu curaj, ci și cu voioșie \n\nCăci ea are de luptat cu obstacole pentru a căror înfrângere trebuie să-și adune toate forțele și, în același timp, să sacrifice multe bucurii ale vieții, a căror pierdere poate face uneori sufletul cu desăvârșire sumbru și ursuz; iar ceea ce nu se face cu plăcere, ci doar ca o corvoadă, pentru acela care se supune în acest fel datoriei sale, ea nu are valoare interioară și nu este îndrăgită, iar ocazia practicării sale este evitată pe cât este posibil",
    "412": "27 \nÎn lumina unor asemenea reflecții, nu vom fi deloc surprinși că autorul Metafizii moravurilor punea cel mai mare preț pe demnitatea ființei omenești, pe respectul pentru sine și pe respectul demnității semenilor Trebuie să ne străduim din toate puterile să dobândim prețuirea pentru propria noastră persoană Și suntem datori să stimulăm respectul de sine la alții, ca sursă a tuturor pornirilor bune Doar că acest sentiment înălțător nu poate fi câștigat și păstrat decât atunci când acțiunile noastre sunt în acord cu legea morală Ca și stoicii, Kant credea că problemele omului care aspiră la acea „stare de liniște sufletească și de mulțumire care poate fi numită foarte bine fericire” sunt cele pe care le are în primul rând cu sine, nu cu semenii săi Virtutea, scria el, este întotdeauna în progres și la începuturi „deoarece în mod obiectiv este un ideal, adică ceva de neatins de care avem datoria de a ne apropia cât mai mult, și pentru că, din punct de vedere subiectiv, dacă ea nu sporește atunci va coborî în mod inevitabil”28",
    "413": " Kant privea omul în primul rând ca ființă morală și respecta, cu precădere, năzuința lui spre bine Indivizii cei mai merituoși din acest punct de vedere ocupau poziția cea mai înaltă în ceea ce privește stima lui, independent de talente și de înfăptuirile lor Aceasta este o scară de valori care contrastează violent cu cea a unei lumi în care puterea, bogăția, fie și capacitatea creatoare sau inteligența, sunt cele care aduc considerația celorlalți, iar o ființă de o integritate remarcabilă nu atrage atenția decât, poate, deoarece nu constituie o primejdie pentru alții, în primul rând pentru ambițioșii lipsiți de scrupule Chiar și cel care se ferește de emfaza moralizatoare nu va putea să nu bage de seamă că lumea de astăzi nu răspunde, cel puțin în anumite privințe, speranțelor și așteptărilor filosofului luminării, care scria acum mai bine de două sute de ani că, în calitate de subiect al unei rațiuni moral-practice, orice persoană „posedă o demnitate (o valoare lăuntrică absolută), prin care constrânge toate ființele raționale din lume să-i poarte respect, putând să se măsoare cu fiecare dintre ele și să fie apreciată pe picior de egalitate”29",
    "414": " Oameni care din multe puncte de vedere nu sunt proeminenți, gândea Kant, au aceeași demnitate cu cei care sunt înzestrați cu cele mai rare daruri Nu trebuie să ne plecăm decât în fața idealului moral pe care ni-l propune propria noastră rațiune30 Ehrgott Wasianski, care nu poate fi învinuit că ar fi schițat un portret idilic al marelui său prieten pe care l-a văzut aproape în fiecare zi, în ultimii ani ai vieții, evidențiază repulsia filosofului față de prefăcătoria și artificialitatea, atât de răspândite, atunci ca și astăzi, în relațiile dintre oameni, cu deosebire în straturile mai înalte ale societății Kant nu ura nimic mai mult decât flatarea ieftină El îi încuraja, dimpotrivă, pe cei apropiați să-l contazică atunci când aveau bune temeiuri să o facă și le mulțumea cu emoție că au apărat ferm acel punct de vedere care li s-a părut corect31 În aceeași măsură idolatrizarea unor persoane, ca și nesocotirea celei mai slabe pâlpâiri a conștiinței morale în cei mai mizerabili dintre semenii noștri, nu se bucurau de consimțământul lui Kant",
    "415": " * *\t* A trăit Kant în acord cu acel ideal moral căruia îi dau profil scrierile sale? Răspunsul la o asemenea întrebare pare important pentru aprecierea caracterului realist al învățăturii sale morale Căci ce ar putea spune o asemenea învățătură altora dacă cel care o propune a trăit într-un mod care se indepărtează mult de principiile ei? Admiratori ai lui Kant nu ezită să afirme că viața acestuia a fost exemplară tocmai fiindcă a fost trăită în deplină consecvență cu principiile pe care le-a formulat gânditorul Otto Schöndörffer, unul dintre editorii scrisorilor lui Kant, remarca: „Kant nu numai că a trăit ceea ce a propovăduit, ci el a propovăduit de asemenea ceea ce a trăit Filosofia lui este expresia vie a personalității sale și, invers, el și-a structurat inconștient și conștient personalitatea potrivit teoriei sale”32 Acesta este un punct de vedere care nu a rămas necontestat",
    "416": " Nu puțini i-au imputat omului Kant inconsecvențe în raport cu acel mod de viață pe care scrierile sale l-au propus contemporanilor și posterității Există temeiuri pentru a privi cu scepticism posibilitatea de a produce argumente convingătoare într-o dispută de acest gen Se poate spune că, principiile unei filosofii morale fiind destul de generale și abstracte, a arăta că autorul care le-a formulat a trăit sau nu în acord cu ele ar fi, până la urmă, o chestiune de interpretare Totuși, în cazul lui Kant lucrurile stau puțin altfel După lucrările consacrate întemeierii principiului suprem al moralității, Kant a scris Metafizica moravurilor, o carte a cărei a doua parte conține o discuție aplicată asupra acelor îndatoriri ale omului care nu sunt impuse de norme exterioare, de legile juridice Kant împarte aceste datorii în obligații față de sine și obligații față de alții Individul este dator, mai întâi, să facă toate eforturile pentru a se perfecționa pe sine, pentru a-și cultiva și pune în valoare toate aptitudinile și talentele, iar în al doilea rând pentru a contribui, în limitele posibilităților și capacităților sale, la binele semenilor",
    "417": " Nu poate fi o datorie – precizează Kant – propria fericire deoarece aceasta este un scop pe care îl au toți oamenii, și tot așa perfecțiunea altuia nu poate să fie o datorie a mea33 Moralitatea unor ființe raționale finite, supuse nevoilor, exprimă, după Kant, calitatea voinței lor de a decide și de a acționa în toate împrejurările pornind de la îndatoririle față de sine și față de alții Considerațiile lui Kant asupra „principiilor teoriei virtuții” oferă, așadar, criterii și repere clare care ne permit să apreciem dacă filosoful a trăit sau nu potrivit învățăturii sale morale Să ne întrebăm, mai întâi: poate fi pusă la îndoială consecvența modului în care a trăit Kant cu cerința de a munci din toate puterile pentru propria perfecționare? Înzestrat cu o constituție fizică delicată, Kant și-a impus din tinerețe un regim de viață caracterizat prin regularitate, pe care l-a urmat cu o disciplină de fier",
    "418": " Tocmai acest regim i-a îngăduit să-și pună în valoare într-un mod incomparabil aptitudinile intelectuale cu care a fost înzestratVoința lui neînduplecată a cenzurat necruțător, în aceeași măsură, formele cele mai insidioase ale comodității și delăsării, cât și atracțiile faimei și ale unei vieți plăcute Este poate unică insistența infinită a lui Kant de a-și duce până la capăt cercetările astfel încât rezultatele lor să fie cât mai durabile, precum și indiferența lui uluitoare față de atracțiile celebrității Cea din urmă nu a fost atât expresia unei firi fericite, cât a strădaniei sale constante de a-și reprima vanitatea, de a smulge din sine, după modelul înțelepților stoici, orice urmă de îngâmfare Merită să fie invocate câteva fapte care ilustrează această atitudine În perioada lungii sale tăceri de un deceniu, care a premers apariția Criticii rațiunii pure, Kant nu s-a lăsat câtuși de puțin influențat de insistența admiratorilor săi de a publica cât mai repede rezultatele importante la care ajunsese în cercetările sale34",
    "419": " Puțini știu că marile coordonate ale filosofiei sale morale au căpătat contururi clare în mintea lui Kant cu mulți ani înaintea scrierilor sale în acest domeniu Întemeierea metafizii moravurilor a fost publicată în 1785, iar Critica rațiunii practice în 1788 Corespodența lui Kant și alte mărturii ne semnalează că ideile expuse în aceste scrieri s-au decantat de-a lungul a două decenii În studiul introductiv pe care l-a publicat la traducerea franceză a Lecțiilor despre etică, autorul traducerii subliniază că publicarea, în volumul 19 al ediției Academiei Prusace de Științe a operelor lui Kant, a reflecțiilor și remarcelor scrise de el pe un exemplar al lucrării lui Baumgarten, Initia philosophiae practicae primae, manualul de care se servea pentru cursurile sale de filosofie morală, probează că încă la mijlocul anilor ’60 el ajunsese în posesia unor teme și idei centrale ale filosofiei sale practice35 Într-adevăr, în septembrie 1770, Kant îi scria lui Johann Heinrich Lambert, pe care îl socotea cea mai remarcabilă minte sistematică din lumea germană a epocii, „că este pe cale să finalizeze cercetări asupra filosofiei morale pure, în care nu se întâlnesc nici un fel de principii empirice”36",
    "420": " Sunt cercetări publicate, cum se știe, abia în 1785 și 1788 Iar într-o scrisoare adresată fostului său student Marcus Herz către sfârșitul anului 1773 întâlnim observația că metafizica are două părți „metafizica naturii și metafizica moravurilor, dintre care o voi edita mai întâi pe cea din urmă…”37 Or, Metafizica moravurilor, ultima lucrare importantă publicată de Kant, apare în 1797, la o distanță de aproape 25 ede ani! Lui Johann Caspar Lavater, Kant îi comunica, în aprilie 1775, unele dintre reflecțiile sale asupra religiei Astfel, el aprecia religia rațiunii drept nucleul tradiției creștine, iar restul conținutului Evangheliilor drept „învățătura ajutătoare a acesteia”, deoarece cea din urmă „spune doar ceea ce a făcut Dumnezeu pentru a ajuta slăbiciunea noastră, cea dintâi însă ceea ce trebuie să facem pentru a deveni demni de toate acestea”38 Sunt teme dezvoltate în lucrarea Religia în limitele rațiunii pure, care a fost publicată în 1793! Cuvintele sunt slabe pentru a evoca contrastul dintre atitudinea atâtor autori dornici de reputație, acei autori care invocă cu insistență, dar fără bune temeiuri, însemnătatea și originalitatea ideilor lor, și comportarea lui Kant care, deși pe deplin convins că rezultatele la care a ajuns vor pune filosofia pe baze noi, a amânat mulți ani publicarea lor preocupat doar de temeinicia elaborării, și nu de o recunoaștere publică cât mai grabnică și mai largă",
    "421": " Cine ar fi fost, prin urmare, mai îndreptățit decât Kant să vorbească despre efortul de autoperfecționare, ca o datorie față de sine însuși? S-ar putea obiecta și s-a obiectat că filosoful nu ar fi fost întotdeauna la fel de scrupulos în ceea ce privește datoria de a contribui la fericirea celorlalți Se relatează, de exemplu, că profesorul Kant nu și-a vizitat mulți ani surorile de condiție modestă care trăiau în același oraș, ceea ce ar indica o indiferență greu de justificat O asemenea întâmpinare este binevenită deoarece ea prilejuiește clarificări importante asupra modului cum vedea Kant îndatoririle față de semeni Oamenii, gândea el, au nevoi și năzuințe din cele mai diferite, iar contribuția noastră la fericirea lor va trebui să fie una potrivită acestor nevoi și năzuințe în măsura în care ele sunt justificate din punct de vedere moral Kant a apreciat că lucrul cel mai important pe care îl poate face pentru rudele sale apropiate – persoane fără preocupări intelectuale – este să le acorde sprijin material",
    "422": " Ceea ce a făcut cu prisosință în timpul vieții și prin ceea ce le-a lăsat în mod generos după moartea lui, din banii pe care i-a adunat printr-un trai exemplar de sobru, moderat și cumpătat pentru o persoană cu poziția și reputația lui Filosoful a crezut că este mai potrivit să-și petreacă timpul liber în societatea unor oameni de la care putea învăța mai mult și cărora le putea oferi ceva semnificativ din resursele spiritului său Acele reflecții după care pare să se fi condus Kant în viața de fiecare zi, în relațiile sale cu semenii, transpar foarte clar dintr-un pasaj al ciornei scrisorii pe care i-a adresat-o în primăvara anului 1792 Mariei von Herbert, o doamnă care îi ceruse sfatul în probleme de ordin personal Iată acest pasaj: „Valoarea vieții în măsura în care ea constă în ceea ce putem resimți drept bun este supraapreciată, dar dacă este apreciată după ceea ce putem face bine, atunci ea este demnă să fie păstrată cu cea mai mare atenție și grijă și să fie folosită voios pentru țeluri bune”39",
    "423": " Raportate la învătătura morală a lui Kant în ansamblul ei, aceste scurte observații pot fi socotite revelatoare În spiritul eticii sale a datoriei, viața unui individ este apreciată drept importantă, nu atât prin satisfacțiile pe care le oferă, cât prin contribuția pe care o poate aduce la binele semenilor Cu cât înfăptuirile individului sunt mai însemnate – atât din punctul de vedere al contribuției lor la binele celor ce îl înconjoară, cât și a ceea ce oferă ele contemporanilor și generațiilor viitoare –, cu atât va fi mai imperativă obligația ca viața lui să fie „păstrată cu cea mai mare atenție și grijă” În anii maturității, Kant a trăit cu conștiința clară a însemnătății cercetărilor sale Eliberat de preocupări practic-gospodărești și de obligațiile unei vieți de familie, el și-a organizat viața cotidiană și relațiile sociale acordând prioritate obligațiilor sale de profesor și îndeosebi înfăptuirii, în spiritul celei mai înalte responsabilități, a proiectelor sale de gânditor",
    "424": " Programul său zilnic inflexibil, preocuparea lui pentru sănătate, care a putut fi resimțită ca excesivă de unii dintre cei apropiați, opțiunile filosofului în alegerea prietenilor și în relațiile cu autoritățile pot fi cel mai bine înțelese din această perspectivă Consacrându-și toate aptitudinile și forțele construirii unui sistem filosofic de proporții grandioase, Kant a dus o viață exterioară caracterizată printr-o uniformitate vecină cu monotonia, lipsită în mare măsură de evenimente, de provocări care să solicite decizii dramatice Există totuși o excepție în această privință și ea merită să fie discutată în lumina considerațiilor de mai sus Am în vedere conflictul bătrânului Kant cu autoritățile, un conflict prilejuit de apariția scrierii sale despre religie Incidentul a fost pregătit prin urcarea pe tronul Prusiei a regelui Friedrich Wilhelm al II-lea Noul rege se deosebea în mod izbitor de predecesorul său, Friedrich cel Mare, prin înclinațiile sale obscurantist-bigote",
    "425": " El l-a numit ca ministru al Justiției și Învățământului pe teologul Wöllner în locul baronului von Zedlitz, protectorul lui Kant Iritat de ceea ce a auzit despre noua scriere a lui Kant, regele i-a cerut ministrului său să intervină În octombrie 1794, a fost promulgată o ordonanță de Cabinet în care i se reproșa filosofului lipsa de respect pentru religia statului și i se cerea în mod imperativ să renunțe la a se mai pronunța în public și în scris în această materie Demersul ministrului constituia, fără îndoială, o gravă ofensă adusă lui Kant ajuns deja la o vârstă foarte înaintată pentru acele vremuri În răspunsul său, filosoful a afirmat că obiectul cărții sale a fost religia rațiunii, și nu creștinismul, ca religie istorică Scrierea lui – sublinia Kant – este, de fapt, inaccesibilă marelui public Ea se adresează doar învățaților, care au dreptul examenului critic al ideilor",
    "426": " Din punctul de vedere al învățatului, cel mai frumos omagiu care poate adus creștinismului este evidențierea acordului său cu „credința morală pură” Kant își încheia răspunsul precizând că se va abține pe viitor să facă referiri la religia naturală sau revelată, atât în scrieri, cât și în prelegeri pentru studenți Judecățile asupra reacției lui Kant sunt destul de diferite Unul din biografii săi, Karl Vorländer, formula îndoieli cu privire la consecvența purtării omului Kant cu principiile filosofului, remarcând că în prima parte a scrisorii sale de răspuns Kant încerca să-și prezinte vederile asupra religiei ca fiind în acord cu cele ale autorității care îl acuza Vorländer aprecia de asemenea că modul cum a justificat Kant mai târziu încălcarea promisiunii de a nu mai scrie în viitor nimic despre religie – promisiunea a fost făcută regelui Friedrich Wilhelm al II-lea și el nu s-a mai socotit legat de ea după moartea regelui – nu ar fi în armonie cu standardele de moralitate înalte și severe formulate de către filosof40",
    "427": " Contemporanul lui Kant, Erich Bister, fost secretar al ministrului von Zedlitz și editor al revistei Berlinische Blätter, un organ al filosofiei luminării, formulează judecăți nuanțate asupra acestui episod, într-o scrisoare din decembrie 1974, adresată filosofului Pe de o parte, el consideră răspunsul drept „nobil, bărbătesc, demn, temeinic” Pe de altă parte, Bister își exprimă regretul că filosoful s-a angajat să nu se mai pronunțe public asupra temelor discutate în noua lui carte: \nPregătiți prin aceasta dușmanilor luminării un mare triumf și cauzei bune o pierdere sensibilă Și mi se pare că nu ar fi fost necesar să faceți acest lucru Ați fi putut, în modul cinstit și filosofic fără de care nu scrieți în genere nimic, pe care îl justificați în mod atât de potrivit, să vorbiți mai departe despre subiectele susnumite41 \nDe ce a evitat Kant o confruntare deschisă cu autoritățile? Din conformism, lipsă de curaj, de fermitate în susținerea convingerilor sale? Putem desluși în această reacție o slăbiciune de caracter? Ar fi căzut Kant la examenul cel mai sever la care i-au fost supuse convingerile? Cred că lucrurile nu stau așa, că această impresie este înșelătoare",
    "428": " Mai întâi, Kant nu a aprobat niciodată revolta față de legi proaste și față de autorități, nădăjduind că primele vor putea fi schimbate iar cele din urmă înlăturate odată cu progresele luminării Se cuvine să reținem de asemenea că în scrisoarea de răspuns el nu a retractat nici una din ideile expuse în scrierea sa, ci s-a angajat doar să nu le mai prezinte public O însemnare care s-a păstrat din această perioadă conține următoarea reflecție semnificativă: „Dezicerea și tăgăduirea convingerilor intime este josnică, dar tăcerea într-un caz cum este cel prezent este datoria supusului; și dacă tot ce spunem trebuie să fie adevărat, nu este o datorie să afirmăm în public orice adevăr” Sunt rânduri care pot fi citite drept o savantă justificare a unui compromis Nu a fost totuși vorba de așa ceva Pentru a găsi cheia atitudinii lui Kant este recomandabil să ne gândim în primul rând la modul în care a văzut el obligațiile sale, ca învățat, față de semeni",
    "429": " Deși atunci când s-a produs acest incident Kant împlinise 70 de ani, el nu dusese încă până la capăt proiecte pe care le considera importante Kant a fost, așadar, îndreptățit să aprecieze că liniștea și sănătatea lui, capacitatea de a-și înfăptui proiectele, vor trebui să fie păstrate „cu cea mai mare atenție și grijă” Consecințele probabile ale unei împotriviri fățișe ar fi fost scoaterea din circulație a cărții și, mai ales, punerea în gravă primejdie a capacității filosofului de a se concentra asupra muncii sale Ca persoană privată, bătrânul Kant nu ar fi avut de ce să se teamă, dar ducerea până la capăt a operei sale ar fi putut fi pusă sub semnul întrebării Or, Kant a apreciat că elaborarea sistematică a unor implicații ale filosofiei sale critice constituie prima sa îndatorire Modul cum a acționat filosoful în această împrejurare era în spiritul învățăturii sale despre îndatoririle față de propria persoană și față de semeni",
    "430": " În ultimii ani ai vieții, Kant le-a spus odată prietenilor săi apropiați: \nDomnii mei, nu mi-e frică de moarte, voi ști să mor Vă asigur în fața lui Dumnezeu că dacă în această noapte aș simți că voi muri mi-aș ridica mâinile, le-aș împreuna și aș zice: Dumnezeu să fie lăudat! Dar dacă un spirit rău ar sta în spatele meu și mi-ar șopti în urechi: «I-ai făcut pe oameni nefericițiĂ, atunci ar fi altfel42 Ca și cei care l-au auzit atunci, putem fi și noi încredințați că spunând aceste cuvinte Kant era sincer Străduința lui de a-și duce până la capăt opera și de a face cât mai mult bine a fost una eroică Nu este însă vorba de eroismul unei fapte unice, singulare, ci de un eroism mai puțin spectaculos și impresionant, dar într-un fel de unul care cere mai mult, de eroismul consecvenței neclintite cu principii liber asumate asupra vieții bune de-a lungul zilelor, lunilor, anilor și deceniilor, în cenușiul vieții de fiecare zi",
    "431": " \n\nNOTE 1 Immanuel Kant, Religia în limitele rațiunii pure, ed cit, pp 90-91 2 Ibidem, p 87 3 Ibidem, p 139 4 Immanuel Kant, Metafizica moravurilor, ed cit, pp 228-229 5 Ibidem, p 293 6 Immanuel Kant, Întemeierea metafizicii moravurilor, ed cit, pp 25-26 7 „A căuta pentru sine bunăstarea nu este în mod direct o datorie; însă indirect poate foarte bine să fie: anume pentru a preveni sărăcia care tentează la viciu” (Metafizica moravurilor, ed cit, p 216) 8 Religia în limitele rațiunii pure, ed cit, p 64 9 Imm Kant, Critica rațiunii practice, ed cit, p 163 10 Întemeierea metafizicii moravurilor, ed cit, p",
    "432": " 14 11 Religia în limitele rațiunii pure, ed cit, p 65 12 Vezi Immanuel Kant, Über den Gemeinspruch: Das mag in der Theorie richtig sein, taugt aber nicht für die Praxis 13 Vezi Metafizica moravurilor, ed cit, p 205 14 Religia în limitele rațiunii pure, ed cit, p 226 Ce-i drept, Kant nu și-a afirmat în mod deschis dezacordul cu înțelegerea curentă a răsplății după moarte, ci a încercat să interpreteze textele tradiției creștine în sensul principiului său, principiul potrivit căruia oamenii trebuie să-și facă datoria doar de dragul datoriei Astfel, referindu-se la un pasaj din Evanghelia după Matei, acel pasaj în care Judecătorul lumii îi declară aleși pentru împărăția sa pe cei care au acționat fără a ține seama de răsplată, Kant scrie că „vorbind despre răsplata din lumea viitoare propovăduitorul Evangheliei n-a vrut să facă din aceasta resortul acțiunilor, ci a căutat doar s-o transforme în obiectul celui mai pur respect și al deplinei satisfacții morale pentru o rațiune ce judecă menirea omului în ansamblu",
    "433": "” (Op cit, p 227) 15 Metafizica moravurilor, ed cit, p 232 16 Religia în limitele rațiunii pure, ed cit, pp 47-48 17 Metafizica moravurilor, ed cit, p 204 18 Ibidem, ed cit, pp 207-208 19 Întemeierea metafizicii moravurilor, ed cit, p 17 20 Religia în limitele rațiunii pure, ed cit, p 102 Kant recunoaște că în referirile sale la creștinism el interpretează Biblia potrivit moralei, și nu morala conform Bibliei, precizând că o strădanie „de a căuta în Scriptură un sens aflat în armonie cu tot ce e mai sfânt din ceea ce ne învață rațiunea – nu numai că poate fi îngăduită, ci trebuie să fie considerată mai degrabă o datorie…” (Op cit",
    "434": ", p 17) 21 Metafizica moravurilor, ed cit, p 222 22 Ibidem, p 224 Tema poate fi întâlnită încă în Lecțiile despre etică din anii 1775-1780, într-un pasaj în care Kant invocă idealul stoic al înțeleptului „Acest înțelept este un rege deoarece este stăpân asupra ființei sale și deoarece fiind propriul său stăpân el nu poate fi constrâns Un asemenea înțelept era preferat chiar și zeilor, care nu au nici un obstacol de învins și nu trebuie să reziste nici unei tentații, în timp ce el nu ajunge la perfecțiune decât depășind cu propriile sale forțe toate obstacolele” (Leçons, d’étique, p 80) 23 Vezi Ibidem, p 211 24 Ibidem, p 205 25 Ibidem, p 227 26 Karl Vorländer, Kant’s Leben (1911), Felix Meiner Verlag, Hamburg, 1974, p",
    "435": " 226 27 Metafizica moravurilor, Hamburg, p 306 Filosofii stoici subliniau că a trăi în acord cu rațiunea înseamnă a trăi în seninătate și voioșie Iată o însemnare, în acest sens, a împăratului-filosof Marcus Aurelius: „Eu mă simt voios ori de câte ori îmi păstrez sănătoasă rațiunea conducătoare și cu o astfel de predispoziție încât să nu respingă nici un om și nici vreuna din întâmplările care survin oamenilor, ci să primească totul cu voie bună, folosind fiecare împrejurare potrivit cu valoarea ei” (Marcus Aurelius Antonius, Către sine, traducere de M Peucescu și D Burtea, Editura Minerva, București, 1977, p 181) 28 Metafizica moravurilor, ed cit, p 236 29 Ibidem, p 257 30 Ibidem, p 259 31 Vezi ECh Wasianski, Immanuel Kant in seinen letzten Lebensjahren, pp",
    "436": " 20-22 32 O Schöndörffer, „Einleintung”, în O Schöndörffer (ed), Immanuel Kant Briefwechsel, Bd I-II, Felix Meiner, Leipzig, 1924, p XVIII 33 Metafizica moravurilor, ed cit, p 214 34 Bunăoară Johann Caspar Lavater se arăta intrigat de tăcerea lui Kant, scriindu-i în februarie 1774: „De ce scriu atâția care nu pot să scrie – și dumneavoastră, care puteți să o faceți atât de exemplar, nu?… Kant – nu vreau să vă aduc elogii – însă spuneți-mi totuși de ce tăceți? sau, mai mult: spuneți-mi că vreți să vorbiți” (Immanuel Kant, Brefwechsel, Bd I, p 131) 35 Luc Langlois, Les Leçons d’étique et la „decouverte” de la raison practique, în Op cit, p 15 Traducătorul apreciază că aceste lecții „ne oferă o primă versiune a acelei filosofii morale pure pe care corespondența și scrierile sale nu încetează să o anunțe de câțiva ani”",
    "437": " (p 20) 36 Immanuel Kant, Scrisori din anii de tăcere, traducere de Lia Baltador, M-A Todoca și Adriana Pop, Editura Grinta, Cluj-Napoca, 2004, p 32 37 Ibidem, p 69 38 Briefwechsel, Bd I, pp 135-136 39 Ibidem, Bd II, p 566 40 K Vorländer, Op cit, pp 185-189 41 Briefwechsel, Bd II, p 690 42 ECh Wasianski, Op cit, p 14 \n\nKANT ÎN CULTURA FILOSOFICĂ ROMANEASCĂ \nCei care începuseră studiile liceale în ultimii ani ai celui de-al doilea război mondial, printre care mă număr și eu, întâlneau în cunoscutul manual de istorie modernă al lui DD Pătrășcanu un portret al lui Immanuel Kant În rândurile ce însoțeau ilustrația, acesta era caracterizat drept filosoful exemplar, rege al cugetării, a cărui operă reflectă cel mai bine creația filosofică în calitate de construcție sistematică",
    "438": " Era o expresie, între altele, a atmosferei vieții intelectuale românești a timpului Astăzi, după urma adâncă pe care a lăsat-o Constantin Noica, filosoful exemplar va fi socotit, probabil, Platon De-a lungul a aproape două veacuri de preocupări și activitate filosofică, începând din prima jumătate a secolului al XIX-lea, gândirea lui Kant a constituit pentru mulți autori români un sistem privilegiat de referință Nu aceasta este regula în țări de cultură filosofică mai nouă, de exemplu în unele țări vecine Ne putem pune, așadar, în mod firesc întrebarea cum se explică această particularitate Cu ocazia unei conferințe ținute la Paris, la începutul anilor ’20, Albert Einstein a fost întrebat ce crede despre Kant Răspunsul marelui fizician a început cu observația: „Fiecare are un Kant al său” Această remarcă merită atenție Einstein dorea, probabil, să sublinieze că personalități cu înclinații intelectuale diferite, care adoptă poziții teoretice adesea incompatibile, vor putea invoca concepte și idei kantiene, fie drept punct de plecare și de sprijin, fie ca fundal contrastant pentru acea orientare pe care doreau să o imprime cursului gândirii filosofice",
    "439": " Recepția ideilor lui Kant, înțelegerea semnificației lor, contextul de preocupări în care au fost ele invocate, reacția față de aceste idei și sensul delimitărilor critice sunt interesante nu numai pentru a aprecia prezența gândirii sale, ci și pentru a configura mai bine mari orientări din filosofia vremii, poziția unora din personalitățile ei reprezentative Altfel spus, interesul pentru cunoașterea operei lui Kant sau pentru confruntarea critică cu ideile sale merită să fie examinate pentru a înțelege mai bine orientări semnificative în evoluția culturii filosofice românești Fixarea cadrului general al unei asemenea cercetări va fi favorizată de câteva precizări istorice preliminare Începuturile recepției lui Kant coincid, în mare măsură, cu începuturile învățământului filosofic în școlile românești, în prima jumătate a secolului al XIX-lea Sunt traduse și adaptate la nevoile unui învățământ filosofic aflat la primii săi pași manuale de logică și filosofie, îndeosebi din limba germană, în care erau prezentate și dicutate ideile lui Kant",
    "440": " Vulgarizarea ideilor filosofice era puternic impregnată de teme și concepte expuse în lucrările filosofului din Königsberg Astfel într-o carte utilizată în școli din Țara Românească, tipărită în 1835, întâlnim o definiție a filosofiei formulată într-un spirit accentuat kantian: „Filosofia iaste știința cară se înalță peste toate științele, cercetând temeiurile învățăturilor ce sunt cuprinse într-însele”1 Este o formulare ce s-ar putea traduce din limbajul acesta arhaic în limba noastră curentă astfel: cercetarea filosofică se ridică deasupra științelor în sensul că își propune să clarirfice natura cunoașterii, condițiile care o fac în genere posibilă, întinderea și limitele ei, în primul rând ale cunoașterii cuprinse în știință Cum se explică poziția centrală care a revenit temelor și teoriilor lui Kant încă de la începuturile înfiripării învățământului filosofic la români? Aici intervin elemente ce țin de unele dominante ale vieții filosofice pe plan european, de ceea ce se numește spiritul timpului (Zeitgeist), dar și de particularități de ordin local",
    "441": " În Europa, la mijlocul secolului al XIX-lea, atmosfera intelectuală a fost puternic influențată de dezvoltarea cunoașterii pozitive Declinul influenței filosofiei hegeliene se datora tocmai conflictului dintre spiritul ce animă idealismul absolut și gândirea de tip științific Iar critica lui Kant a cunoașterii părea să se armonizeze cu noul spirit științific al vremii Să ne amintim că Hegel este un critic al științei newtoniene, în timp ce filosofia teoretică a lui Kant își avea punctul de plecare în știința epocii și își propunea să explice cum este posibilă știința matematică a naturii De aici marea rezonanță a îndemnului adversarilor idealismului absolut: „Înapoi la Kant” Modelul filosofic german, așa cum s-a profilat el îndeosebi prin opera lui Kant, Schopenhauer și, mai târziu, prin scrierile neokantienilor, domina conștiința filosofică europeană Situarea multor tineri intelectuali români, fondatori de școli, instituții de cultură și societăți culturale, precum și de publicații culturale, va fi în mod firesc marcată de această stare de spirit",
    "442": " Gheorghe Lazăr, care studiase la Viena, obișnuia să spună: „Filosofia franțuzească trebuie să-și scoată căciula înaintea acelei nemțești” Iar Ion Zalomit, primul profesor de filosofie al Universității bucureștene, își încheia studiile de filosofie în Germania cu o dizertație scrisă în limba franceză despre Principiile și meritul filosofiei lui Kant Publicată la Berlin, în 1848, lucrarea începe cu observația: „Se recunoaște de către toți că Germania este țara filosofiei Din acest locaș al științei își răspândește filosofia lumina asupra restului omenirii”2 Autorul adaugă faptul că în Franța, care are și ea o veche și strălucită tradiție filosofică, se acordă cea mai mare atenție studiului filosofiei germane Pentru Zalomit, unul din puținii români ai generației sale care avea studii filosofice, era de la sine înțeles că înfloritoarea cultură filosofică germană, marcată puternic de gândirea lui Kant, putea oferi cea mai potrivită poartă de intrare în marea tradiție a culturii filosofice europene",
    "443": " Istoricii Junimii au subliniat adesea că unul din elementele ce conferă un profil particular orientării pe care s-a străduit să o imprime culturii această societate este opțiunea pentru modelul filosofic german, o opțiune care i-a șocat pe atunci pe unii dintre tinerii intelectuali de școală franceză Poziția lui Maiorescu, arbitru cultural și profesor de filosofie, este exemplară în această privință3 Pentru a nu mai aminti de Eminescu, un mare admirator al lui Schopenhauer, cel care a făcut cea dintâi încercare de a traspune în limba română a vremii un text kantian de ariditatea celui al Criticii rațiunii pure Acțiunea Junimii pentru orientarea culturii naționale în spiritul umanismului european, așa cum se exprima acesta în primul rând în mișcarea de idei din Germania, se situa în continuarea unei opere inaugurate de cărturarii ardeleni Gheorghe Lazăr, Simion Bărnuțiu, Timotei Cipariu, August Treboniu Laurian s-au format în școli deja puternic impregnate de ideile kantiene",
    "444": " Ei au căutat sprijin și îndrumare în scrierile lor de etică, filosofia istoriei și dreptului, estetică sau pedagogie în lucrările lui Kant și ale discipolilor filosofului Lucrul este întru totul firesc dacă ținem seama de faptul că ei s-au format în mediul culturii germane de la începutul secolului al XIX-lea Există o caracteristică marcantă a primelor începuturi ale recepției gândirii lui Kant în cultura românească Interesul se îndreaptă nu atât spre sistem, cât spre mesajul general al acestei filosofii, mesajul luminării Este adevărat că cei care l-au făcut cunoscut pentru prima dată pe Kant cititorului de limbă română nici nu aveau calificarea necesară pentru o prezentare sistemtaică a eșafodajului conceptual al sistemului Le lipsea pregătirea de specialitate necesară și nici nu aveau cum să consacre ani de zile studiului scrierilor lui Kant Mai importantă mi se pare totuși sublinierea că ideile lui Kant erau invocate în primul rând drept punct de sprijin al preocupării pentru cultivarea rațiunii în vederea emancipării omului și a educării cetățeanului",
    "445": " Acei învățați ardeleni în cărțile cărora găsim primele referiri la Kant nu au studiat neapărat chiar lucrările filosofului german Se știe că unii dintre ei au receptat ideile lui Kant prin mijlocirea scrierilor lui Wilhelm Traugott Krug, un luteran liberal care a ocupat, după Kant, o catedră de filosofie la Universitatea din Königsberg Lucrările lui Krug, îndeosebi cea intitulată Handbuch der Philosophie, conțin o expunere mai accesibilă a ideilor lui Kant Tipărite la Viena și, prin urmare, ușor de procurat, ele au contribuit în mod substanțial la răspândirea kantianismului în Transilvania, în prima jumătate a secolului al XIX-lea4 Gheorghe Lazăr, Simion Bărnuțiu, August Treboniu Laurian sau Timotei Cipariu au cunoscut ideile lui Kant în primul rând pe această filieră Lazăr se referea adesea la Kant în lecțiile de filosofie pe care le preda la Colegiul Sf Sava Cu ideile filosofului luase contact deja prin studiile făcute la Viena",
    "446": " Nu se știe însă dacă Lazăr a studiat lucrările fundamentale ale lui Kant, chiar dacă se susține că el ar fi tradus pentru prima dată în limba română unele pasaje din ele În catalogul bibliotecii sale, care este păstrat la Biblioteca Academiei, un catalog care consemnează aproape o sută de titluri, nu figurează nici o scriere a lui Kant Învățământul filosofic al lui August Treboniu Laurian și al lui Ion Zalomit se sprijinea pe autoritatea lui Kant5 cu precădere în afirmarea ideilor directoare ale luminării Nu deducția transcendentală sau formulările alternative ale imperativului categoric îi interesau pe acești profesori – elevii lor nu ar fi putut oricum urmări asemenea demersuri conceptuale pretențioase –, ci îndemnul kantian la instaurarea suveranității rațiunii, un mesaj al modernității într-o lume premodernă Discursul de deschidere al cursului de filosofie de la Colegiul Național Sf Sava, ținut de Laurian în septembrie 1842, este examplar în această privință",
    "447": " Tema centrală pe care o dezvoltă vorbitorul este că rânduielile sociale, instituțiile, moravurile și ideile trebuie toate să se justifice în fața tribunalului pe care îl instituie rațiunea Iar legitimarea stărilor sociale și a moravurilor se realizează prin raportarea lor la o morală întemeiată pe rațiune, prin critica lor permanentă din această perspectivă Critica însăși este privită drept resursa supremă a progresului, atât în lumea ideilor, cât și în viața practică Acesta este un mesaj pur kantian Pentru Laurian, însemnătatea „noii filosofii” constă tocmai în proclamarea autorității neîngrădite a rațiunii și, totodată, în determinarea limitelor ei „Că precum autoritatea slăbește cugetarea liberă, așa și confidența peste măsură în puterea noastră poate trece în aroganță și în temeritate, și filosoful cel adevărat trebuie să se păzească de toate”6 Îndoiala rațională este valorizată în contrast cu certitudinea dogmatică, care susține ideile preconcepute: „Mai bine o doză d’Aporetism la intrarea în filosofie decât cel mai mic prejudeț; (filosofia) cere să nu pornim de la credința autoritativă",
    "448": " Că autoritatea în filosofie n-are loc Cele ce zic sau cele ce le-au zis alții nu ponderează nimic pentru noi, dacă nu purcedem cu mintea noastră la adeverirea lor… Maxima în filosofie este «Să nu primești nimic fără temei îndestulătorĂ” Iubitorul de filosofie „trebuie să călătorească pe picioarele sale, trebuie să se decidă la lucrul cel mai greu, a cugeta însuși, a cerceta însuși, a judeca însuși”7 Asemenea formulări ne duc imediat cu gândul la sentințele din articolul lui Kant despre luminare Ținând seama de stările și mentalitățile locului, în acele timpuri, afirmațiile pot fi apreciate drept deosebit de îndrăznețe Reluate în Cuvântul academic rostit de Laurian la o festivitate din 1 iulie 1845, cu ocazia examenului public și a împărțirii premiilor la Colegiul Sf Sava, în prezența domnitorului Gheorghe Bibescu, ele au provocat reacția celui din urmă Acesta l-a corectat pe vorbitor spunând: „Filosofia trebuie să fie întemeiată pe religie, fără de care este fără folos”8",
    "449": " Încă și mai clar se profilează receptarea gândirii kantiene drept mesaj al luminării în lucrarea mai sus citată a lui Zalomit Ideile pe care le afirmă ea trebuie să fi fost reluate în profesoratul lui Zalomit la Colegiul Sf Sava și apoi la Facultatea de Litere și Filosofie a Universității bucureștene, al cărei rector a fost mulți ani Zalomit vedea în Kant pe cel care „a dat impulsul filosofiei moderne” și „a atins punctul cel mai înalt în filosofie” nu atât prin construcțiile monumentale ale filosofiei sale teoretice și practice, cât prin spiritul și tendința generală a gândirii sale Un punct de vedere pe care îl afirma cu deplină claritate: \nNu trebuie să voim a măsura demnitatea și profunzimea filosofiei lui Kant prin ceea ce a spus expres și a lăsat sub formă de dogmă, ci trebuie să o măsurăm prin însăși tendința și scopul ei, care este critica și care trezește spiritul conform naturii sale",
    "450": " Mărturisesc că filosoful de la Königsberg s-a înșelat adesea ca om, că trebuie deseori să înlocuim părerea lui printr-o alta, dar el este nemuritor fundamentând criticismul, adica aspirația adâncă a filosofiei după care rațiunea nu consideră adevărat decât ceea ce a recunoscut ea ca atare, după o matură cercetare9 \nPrin Kant s-ar afirma, așadar, însuși spiritul filosofiei, și anume cerința de a supune deopotrivă credințele, tradițiile, formele de viață și ideile examenului critic al rațiunii și de a le aprecia în raport cu rezultatele la care conduce acest examen Dincolo de ceea ce cititorul avizat din zilele noastre ar putea percepe drept amatorism sau superficialitate în prezentarea filosofiei lui Kant, modul cum este înfățișată aceasta în cărticica lui Zalomit este reprezentativ pentru evaluarea rostului filosofiei din perspectiva ideii luminării \n\nNimic nu-i mai sigur decât natura imuabilă a rațiunii – acesta este spiritul filosofiei lui Kant; dar întotdeauna trebuie să revenim la cercetarea ei, înaintea tribunalului în fața căruia trebuie să apară orice vrea să treacă drept adevăr… Critica nu distruge nimic mare și frumos, ci, ca un prinț drept, ea dispune de toate lucrurile cât mai bine cu putință, pentru a le menține la locul ce le este hărăzit",
    "451": "10 \nCu totul altfel va fi orientat interesul pentru filosofia lui Kant la profesorul Maiorescu, colegul mai tânăr al lui Zalomit la Universitatea din București, din 1884, când el preia Cursul de filosofie contimporană, pe care îl va preda până în 1909 În optica lui Maiorescu, Kant nu apărea drept gânditorul care prin răspunsul la intrebarea „Ce este omul?” a formulat un punct de vedere asupra sensului istoriei și a căilor de dezvoltare a societătii omenești, ci drept autorul ale cărui scrieri au imprimat o nouă orientare gândirii speculative Cu alte cuvinte, nu afirmarea kantiană a supremației rațiunii, cu toate consecințele ei practice, ci noile „dogme” speculative fixează atenția lui Maiorescu El va inaugura ceea ce am putea numi tradiția universitară de cultivare a filosofiei lui Kant, o tradiție care, în condițiile libertății academice, s-a prelungit în România până în primii ani de după cel de-al doilea război mondial",
    "452": " În cadrul acestei tradiții pot fi desprinse și urmărite mai multe linii Putem distinge, mai intâi, preocupări care țintesc o prezentare relativ populară a unora din temele filosofiei teoretice a lui Kant, apoi o literatură în care accentul cade pe expunere, comentariu și interpretare și, în sfârșit, raportări la Kant ale unor autori care formulează puncte de vedere mai mult sau mai puțin personale sau construiesc chiar sisteme de gândire proprii În cazul din urmă, este util să distingem între cei care afirmă că își propun să construiască pe temelia filosofiei kantiene și cei care obișnuiesc să-și prezinte propriile idei, ba chiar și felul în care concep și practică filosofia, în confruntare cu criticismul kantian În cursurile lui Maiorescu, prezentarea ideilor lui Kant era subordonată în mod vizibil unei intenții mai generale: trezirea gustului și interesului intelectual și estetic pentru filosofie Opera lui Kant îi apărea lui Maiorescu drept exemplară pentru ceea ce reprezintă cultura filosofică în genere",
    "453": " A prezenta cât mai accesibil sistemul lui Kant i s-a părut lui Maiorescu a fi calea cea mai bună pentru a apropia tineretul studios de filosofie Căci rostul predării filosofiei, într-o țară în care asemenea îndeletniciri nu aveau încă o tradiție, pare să fi gândit Maiorescu, stă în primul rând în educarea gândirii abstracte și într-o mai mică măsură în evidențierea însemnătății pe care o pot avea asemenea considerații de principiu pentru orientarea în viață Pentru Maiorescu, ca și pentru alți intelectuali români din generația sa, care s-au format într-o lume în care gândirea autorului Criticii rațiunii pure era omniprezentă, Kant pare să fi fost socotit filosoful prin excelență, cel puțin din câteva motive: opera lui propune idei cu totul originale, dezvoltate într-un sistem cu o structură arhitectonică impunătoare, centrul filosofiei îl reprezintă analiza cunoașterii pe care o avem independent de experiență, așadar un demers de un grad înalt de abstracție și puritate, discursul filosofic se caracterizează printr-o structură argumentativă deosebit de riguroassă",
    "454": " A pătrunde cât de cât în filosofia lui Kant înseamnă a stabili contactul cu una din manifestările cele mai înalte și greu accesibile ale marii culturi occidentale11 Pe de altă parte, filosofia lui Kant era socotită exemplară pentru configurarea ideii culturii filosofice în măsura în care ea constituie un examen critic al facultăților și capacităților ființei umane în genere Orientarea critică și stringența argumentativă a filosofiei lui Kant era socotită de Maiorescu și de alți junimiști ca fiind de cea mai mare însemnătate pentru construcția pe baze sănătoase a unei culturi tinere O altă supoziție care pare să fi susținut imaginea despre filosofia lui Maiorescu și a celor din cercul său era că numai prin analiza critică a puterilor cunoașterii ne putem elibera de tirania unor obișnuințe adânc înrădăcinate ale gândirii Criticismul kantian situează astfel într-o perspectivă nouă multe probleme de interes general Este o preocupare pentru filosofia apropiată de cea a saloanelor culte ale vremii",
    "455": " Scrupulele interpretului calificat îi erau în bună măsură străine profesorului Maiorescu El credea că prezentarea ideilor filosofice trebuie întreprinsă în așa fel încât să influențeze exercițiul speculativ al gândirii Maiorescu se oprea în cursurile sale despre Kant cu deosebire asupra unor teme în măsură să pună în mișcare imaginația romantică a ascultătorilor săi, teme cum ar fi idealitatea spațiului și timpului sau distincția dintre lumea fenomenelor și lumea în sine Motivul central al prelegerilor consacrate filosofiei lui Kant, își amintesc auditorii, era cel al contribuției formelor pure ale sensibilității și intelectului în constituirea cunoașterii noastre prin experiență, un motiv opus reprezentării familiare despre un intelect-oglindă În treacăt fie spus, acest motiv va ocupa un loc important și în scrierile despre Kant ale universitarilor din generația următoare, unii dintre ei foști elevi și protejați ai lui Maiorescu, ca Petre P Negulescu sau Ion Petrovici12 Iată cum se exprima Maiorescu: „Intelecul nostru nu poate fi o oglindă care dublează realitatea",
    "456": " Un astfel de duplicat, în economia naturii, ar fi de prisos De asta să se fi creat intelectul, ca să repete încă o dată – și mai prost poate – ceea ce este? E natural să credem că formele lui creează ceva nou, care nu există independent de el”13 Referindu-se la teza kantiană a idealității spațiului și timpului, Maiorescu urmărea să disloce prin resursele gândirii speculative convingeri ale gândirii curente, să zdruncine prejudecăți acceptate adesea drept neproblematice Cu asemenea intenții el nu a ezitat să se îndepărteze, uneori destul de mult, de litera și de spiritul textului kantian Petrovici își amintește că profesorul Maiorescu dezvolta tema idealității timpului susținând, de exemplu, că evenimentele viitoare sunt deja realizate în noi, chiar dacă le vedem de obicei ca succesive în timp Drept o ilustrare a ideii, profesorul cita o halucinație a tânărului Goethe care, în drum spre Weimar, s-ar fi văzut pe sine venind călare din direcția opusă, ceva mai în vârstă și în costum de mare demnitar14",
    "457": " Se poate de asemenea observa că Maiorescu citește Critica rațiunii pure mai degrabă dintr-o perspectivă psihologică, decât din una propriu-zis epistemologică sau metafizică În centrul lecțiilor sale despre Kant va sta tema cunoașterii a priori, cu referire predilectă la intuițiile spațiului și timpului Este o temă pe care Maiorescu o va prezenta drept un punct de vedere privitor la structura reală a minții omenești, altfel spus ca o teză psihologică Iată doar un pasaj semnificativ: \nNeapărat trebuie să venim atunci pe lume cu formele apriorice din noi, care să proiecteze, să aranjeze în spațiu și să rânduiască în timp toate imaginile, toate impresiile, toate formulele sub care înțelegem lumea noastră subiectivă… Dacă, dar, toate datele simțurilor sunt niște impresiuni subiective, dacă formulele de intuiție, spațiu, timp și cauzalitate sunt niște calapoduri înnăscute, de asemenea subiective, în care turnăm viața simțurilor, – ce ar fi oare lumea când ar dispărea organismul care să o perceapă? Firește, absolut nimic din ce știm, ci ceva în sine, despre care nimic nu putem afirma",
    "458": "15 \nEste clar că Maiorescu prezenta și critica apriorismului kantian sub influența acelei literaturi de orientare psihologistă care reprezenta, în perioada studiilor sale și chiar mai târziu, principala alternativă la kantianism16 Disctincția dintre înnăscut și a priori la Kant și, în genere, interesul transcendental al criticii kantiene a rațiunii pure îi scapă în mod evident lui Maiorescu Un lucru totuși de înțeles, căci el a scăpat și unor reputați critici ai lui Kant pe care îi urmează profesorul român Mai puțin scuzabilă va fi o asemenea receptare a lui Kant câteva decenii mai târziu Universitari de formație junimistă, ca Petre P Negulescu și Ion Petrovici, au cultivat mai departe tema kantiană a „răsturnării copernicane” într-o înțelegere psihologistă: modul nostru de a vedea și de a gândi lumea depinde în mod hotărâtor de natura și alcătuirea particulară a sensibilității și intelectului nostru Iată cum se exprima Petrovici în lecții ținute la zeci de ani după cele ale lui Maiorescu: \nAdevărul accesibil nouă nu e ceva absolut, ceva care să existe în sine, ci, fiind în bună parte o creație a noastră, are o pecete omenească de neșters",
    "459": " Adevărul este în funcție de modalitățile costructive ale facultății noastre de a cunoaște… Cunoștința noastră este ca un fagure de miere în care ramele sunt creația noastră, iar materialul este venit din afară… Adevărurile noastre nu sunt valabile decât între și pentru oameni Niște ființe deosebite de noi, de pildă de pe alte planete, ar putea să aibă altfel constituită facultatea lor de a cunoaște, ar putea să aibă altfel de simțuri sau să-și fabrice alte calapoade de organizare, într-un cuvânt, să-și creeze alte adevăruri17 \nNegulescu și Petrovici îl continuă pe Maiorescu și sub un alt aspect încă mai important: cel al interesului relativ scăzut pentru filosofia practică a lui Kant, a recepției ei mai puțin entuziaste În lecțiile sale, Maiorescu nu prezenta filosofia morală, juridică și politică a lui Kant, în timp ce Negulescu și Petrovici nu o vor valoriza în măsură egală cu filosofia lui speculativă",
    "460": " O atitudine care contrastează puternic cu cea a generației lui Bărnuțiu, Laurian și Zalomit Putem identifica aici mai mult decât o înrâurire subtilă a prejudecății că noblețea și demnitatea superioară a filosifiei s-ar exprima tocmai în concentrarea ei asupra problematicii „gândirii pure”, acea problematică care se situează la cea mai mare distanță de preocupările vieții practice Și anume, cu deosebire la Petrovici, lipsa disponibilității de a-și asuma convingeri fundamentale care orientează gândirea lui Kant și susțin întreaga lui construcție speculativă Apreciind opera lui Kant drept un sistem de referință esențial pentru gândirea filosofică în genere, Petrovici va reflecta totuși asupra problemelor morale, sociale și politice ale epocii sale într-un orizont cu totul diferit de cel al filosofiei practice kantiene Ne putem întreba de ce acel admirator al geniului filosofic al autorului Criticii rațiunii pure care a fost Petrovici nu era entuziasmat de viziunea kantiană asupra autonomiei omului ca ființă înzestrată cu rațiune, de orientarea republicană, democratică și cosmopolită a gândirii sale sociale și politice",
    "461": " Există, cred, mai multe motive Este, mai întâi, grija, pe care o întâlnim și la alți universitari ai noștri din disciplinele umaniste, de a păstra cât mai net despărțite temele „curat filosofice” de acele teme și poziții filosofice care au o influență directă asupra dezbaterilor publice și a luptelor politice În una din ultimele sale prelegeri despre Kant, Petrovici înfățișează pe scurt ideile sale ce țin de domeniul filosofiei religiei, a dreptului și a istoriei și observă, totodată, că ele sunt „puțin mai la periferia sistemului”18 Sugestia care se desprinde este că ne simțim cu adevărat în filosofie doar în acel cerc de probleme care sunt destul de îndepărtate de frământările presupuse meschine ale vieții practice Dincolo de o asemenea atitudine suspectă de mandarinism, Petrovici se raportează distanțat la ideile luminării, în particular la idealul democratic al lui Kant Discutând ideea kantiană a păcii eterne, el opune cosmopolitismului lui Kant ideea națională",
    "462": " Simpatia lui se îndreaptă în mod clar spre cea din urmă19 Dincolo de orizontul fiolosofiei teoretice se întrevăd, așadar, cel mai clar rezervele de a-l urma pe Kant Iar atitudinea lui Petrovici nu este una singulară * *\t* Prin Maiorescu și elevii săi, Junimea a inaugurat o tradiție de cultivare a filosofiei lui Kant Care sunt motivațiile acestei tradiții în studiile kantiene din perspectiva celor care au susținut-o și au impus-o prin autoritatea lor? Iată doar câteva dintre cele ce par a semnala puncte de convergență remarcabile în preocupările unor autori care au publicat la noi cercetări kantiene până în anii celui de-al doilea război mondial Mai întâi, filosofii educați la școala Junimei și urmașii lor împărtășeau convingerea că într-o cultură tânără însușirea temeinică a principalelor rezultate ale tradiției filosofice trebuie să preceadă marii inițiative costructive, care altfel riscă să fie premature În primele faze ale constituirii unei culturi filosofice ar fi recomandabilă o atitudine preponderent receptivă",
    "463": " Totodată acești filosofi erau uniți prin convingerea că, sub anumite aspecte, rezultatele criticii kantiene sunt definitive Kant ar fi probat imposibilitatea de a cunoaște prin rațiune absolutul Pentru un spirit atașat valorilor raționalismului modern aceasta va fi o concluzie de cea mai mare însemnătate în orientarea cercetării filosofice Căci multe curente de gândire ce pretind a fi depășit kantianismul nu și-ar fi însușit de fapt lecția lui Kant În acest sens, ei credeau că opera lui Kant ar fi fixat matricea în care se va dezvolta pe mai departe analiza și reflecția filosofică Este optica celor ce privesc filosofia dominați de idealul kantian al cunoașterii obiective Petrovici, de exemplu, aprecia sistemul universitar german în care filosofia este studiată în strânsă corelație cu științele, susținând că acest lucru este „enorm de important pentru constituirea unei filosofii temeinice” Convingerea lui Negulescu, Petrovici sau Mircea Florian a fost că prin opera lui Kant metafizica transcendentă a primit o lovitura din care cu greu își va putea reveni",
    "464": " Nu se poate trece peste Kant, construind sisteme filosofice a căror pretenție de a reprezenta „știință” ar fi fost probată ca nelegitimă de către criticismul kantian Cel care a fost, probabil, după Maiorescu cel mai fidel admirator și popularizator al filosofiei lui Kant nu ezita să afirme că nici una din încercările de distanțare categorică de concluziile filosofiei critice nu a fost încununată de succes Prin urmare, filosofia kantiană poate fi socotită „o categorie apriorică a conștiinței filosofice contemporane”20 Actualitatea rezultatelor filosofiei teoretice a gânditorului de la Königsberg era considerată una permanentă Filosofia cunoașterii a lui Kant va fi caracterizată drept Noul Testament al gândirii moderne, care continuă, dar și modifică, Vechiul Testament cartezian21 Iar în introducerea amplei sale lucrări Istoria filosofiei contemporane, al cărei prim volum este consacrat lui Kant, Negulescu observa că există două tipuri de filosofie: o filosofie constructivă, care satisface în primul rând nevoia sufletească de a cunoaște absolutul și de a oferi o întemeiere teoretică valorilor pe care se sprijină tradițiile și instituțiile colectivităților, și o filosofie critică, care își propune, înainte de toate să determine condițiile de posibilitate, întinderea și limitele cunoașterii cu valoare obiectivă",
    "465": " Autorul afirmă conciliant și aparent neutru că ambele orientări și-au dovedit utililtatea Preferința lui merge însă neîndoielnic spre cea din urmă Rezultatele filosofiei critice, afirmă Negulescu, deși mai puțin impresionante, sunt mai statornice22 Acestei motivații a unei activități de prezentare și de comentariu, care să favorizeze o receptare adecvată a ideilor lui Kant, i se mai poate adăuga una Sistemul lui Kant, cu deosebire filosofia lui teoretică expusă în Critica rațiunii pure, este un monument al gândirii filosofice de o amploare și complexitate fără egal Perceperea lui corectă, atât în liniile sale principale, cât și în toate detaliile analizei și argumentării, cere o privire îndelung exersată Ni se sugerează că mulți dintre gânditorii care fac abstracție de concluziile la care a ajuns Kant sau pretind că l-ar fi depășit nu îl cunosc sau nu îl înțeleg O înțelegere și expunere corectă a ideilor lui Kant ar reprezenta, așadar, proba supremă a competenței în materie filosofică",
    "466": " În mediile universitare de orientare raționalistă studiul textelor kantiene apărea drept încercarea hotărâtoare a calificării profesionale23 Chiar și contradicțiile interne ale sistemului kantian, adesea acuzate de cei mai de seamă exegeți ai vremii, ca Hans Veihinger și Erich Adickes, erau în măsură să sporească atracția lumii filosofice universitare pentru opera lui Kant A avansa o interpretare ce restituie sistemului o coerență amenințată reprezenta în ochii specialiștilor o prestație filosofică majoră Am putea compara prestigiul unei asemenea prestații cu cel de care ar avea parte astăzi, cel puțin în filosofia de limbă engleză, o lectură nouă și convingătoare a unor texte filosofice atât de deschise interpretării cum sunt cele ale lui Ludwig Wittgenstein Nu este lipsit de interes să examinăm mai îndeaproape această literatură kantiană din punctul de vedere al intențiilor care o susțin precum și din cel al racordărilor la cercetările kantiene ale vremii Mă voi referi doar la Petrovici, Negulescu24, Florian și la tânărul Noica",
    "467": " În Prelegerile lui Ion Petrovici pot fi desprinse și urmărite două fire principale: evidențierea originalității gândirii lui Kant și evaluarea actualității ei Lui Petrovici originalitatea îi apărea drept valoarea supremă în creația filosofică Ea se exprimă atât în răsturnarea vederilor gândirii comune, cât și a unor concepții consacrate de tradiția filosofică Ca și în alte domenii, și în filosofie inovația este riscantă Căci multe idei resimțite de contemporani drept revoluționare nu au rezistat probei timpului Kant era pentru Petrovici un erou unic al gândirii deoarece acel eșafodaj impresionant de concepte și idei care i-au adus reputația unui „atotdistrugător” i se înfățișa drept o construcție extrem de echilibrată, de bine temperată, ce nu și-a pierdut în mare măsură actualitatea după acele evoluții care au schimbat profund cunoașterea omenească, fața lumii și filosofia Este ideea asupra căreia revine Petrovici în încheierea Prelegerilor sale: „Kant este un exemplu excepțional de structură spirituală, la care aplecarea puternică spre o linie mediană este întovărășită de originalitate și strălucire, iar bunul simț echilibrat se asociază cu o putere de invenție uimitoare”25",
    "468": " O bună parte din introducerea Prelegerilor reprezintă o încercare de sistematizare a acelor caracteristici inovatoare care, crede Petrovici, ar distinge filosofia lui Kant Se insistă asupra înțelegerii filosofiei drept cercetare a condițiilor de posibilitate ale cunoașterii și moralității și cu deosebire asupra așa-zisei revoluții copernicane înfăptuite de Kant, prezentată într-o manieră care amintește de Maiorescu, cu deosebire în prelegerile consacrate intuițiilor pure ale sensibilității, spațiului și timpului26 În expunerea filosofiei teoretice a lui Kant, profesorul va acorda o atenție deosebită clarificării a trei concepte, pe care le aprecia drept fundamentale: criticism, apriorism și idealism transcendental Se cuvine remarcat că Petrovici insista asupra distincției dintre ceea ce numea un „apriorism psihologic” și un „apriorism logic” În primul caz este vorba de sublinierea anteriorității structurilor a priori în raport cu experiența, oarecum în sensul teoriei ideilor înnăscute, în al doilea caz formele a priori sunt caracterizate drept condiții de posibilitate constitutive cunoașterii și gândirii în genere27",
    "469": " Este o indicație semnificativă a receptării corecte a literaturii contemporane despre Kant, pe care Petrovici nu o citează într-un mod ostentativ Este, pe de altă parte, intereasant de observat că Petrovici, extrem de sensibil la unele tendințe din filosofia epocii, are rezerve în a-l urma până la capăt pe Kant tocmai in una din acele direcții pe care le celebra drept trăsături revoluționare ale gândirii acestuia: contestarea posibilității cunoașterii transcendente28 Aici profesorul ezită, exprimă aprehensiuni personale și se comportă lax față de standarde general recunoscute de consecvență29 Recunoaștem în rezervele lui Petrovici rezerve persistente și astăzi în atmosfera vieții intelectule românești, o atmosferă încă puternic impregnată de setea de absolut Prelegerile reafirmă un punct de vedere pe care Petrovici l-a formulat încă în 1924, și anume că filosofia lui Kant rămâne principalul sistem de referință în gândirea contemporană, cum scria el atunci „o categorie apriorică a conștiinței filosofice contemporane”",
    "470": " Chiar dacă este vădită tendința profesorului de a amenda acea orientare transcendentală a filosofiei kantiene care conduce la contestarea hotărâtă a posibilității cunoașterii absolutului sau necondiționatului Se mai poate observa că în prezentarea filosofiei practice a lui Kant, Petrovici nu se mai simte în largul său El devine mai puțin personal, mai narativ Iar rezervele și obiecțiile sale sunt cele care pot fi întâlnite la mulți dintre criticii lui Kant I se impută bunăoară lui Kant că el nu ar fi acordat locul cuvenit sentimentelor și emoțiilor în viața morală și religioasă Petre P Negulescu îl va trata pe Kant ca istoric al filosofiei, și anume din perspectiva unei concepții clar articulate asupra obiectivelor și rosturilor acestei discipline Primul volum al lucrării sale Istoria filosofiei contemporane, o lucrare redactată în anii bătrâneții, probabil pe baza notelor de curs, este dedicată exclusiv filosofiei lui Kant",
    "471": " Programul pe care Negulescu îl pune la lucru în prezentarea pe care o face sistemului lui Kant nu este lipsit de ambiții Ca, de altfel, toți istoricii, istoricii filosofiei sunt datori mai întâi, crede Negulescu, să reconstituie și să prezinte faptele trecutului Iar în acest caz „faptele” sunt ideile Principala sursă pentru cunoașterea lor sunt scrierile filosofilor și mărturiile contemporanilor Istoricul nu are însă doar îndatorirea să prezinte cu deplină obiectivitate ideile, teză cu teză, argument după argument, ci și să încerce să le explice El va trebui să arate cum a ajuns un gânditor în posesia temelor și ideilor sale de bază și de ce a optat el tocmai pentru acestea și nu pentru altele Cheia unor asemenea explicații ar constitui-o determinarea „structurii sufletești” a gânditorului, identificarea acelor influențe intelectuale și experiențe de viață care pot da socoteală de modul lui specific de a simți și de a gândi",
    "472": " De aici rezultă însemnătatea eminentă a cercetărilor biografice Istoricul filosofiei va trebui să se aplece cu atenție asupra vieții eroilor gândirii, nu din simplă curiozitate, ci pentru a putea oferi explicații30 \n\nPe cei care iau în mână diferite istorii ale filosofiei nu-i interesează numaidecât criticile sau laudele pe care autorii lor le aduc filosofilor de care se ocupă Ei voiesc, în primul rând, să înțeleagă de ce sistemele sunt așa cum sunt, de ce au ajuns adică să explice lumea așa cum o explică Către o asemenea înțelegere însă nu se pot îndrepta ei decât numai pe o singură cale – pe aceea, anume, a unei reconstituiri amănunțite și documentate a genezei sistemelor în chestie, care ar porni de la structurile sufletești ale filosofilor respectivi și a ține seama de influența tuturor împrejurărilor, de tot felul, în care au trăit și au lucrat31 Negulescu observa, totodată, că istoricul filosofiei ar trebui să renunțe la evaluarea critică a ideilor pe care încearcă să le reconstituie și să le explice și să lase sistemele filosofice să se critice singure, unele pe altele",
    "473": " Valoarea lor relativă iese în acest caz de la sine în relief, prin însăși desfășurarea lor istorică Când o urmărim cu atenția cuvenită, această desfășurare ne arată, mult mai bine decât critica subiectivă a unui istoric interesat și părtinitor, ce era durabil și ce era trecător, ce era fecund și ce era steril, în concepțiile filosofilor de altădată32 \nÎntrebarea care ne vine în mod firesc în minte este însă de ce ar fi critica unei filosofii făcută de autorul unui alt sistem filosofic neapărat „subiectivă” și „părtinitoare” în raport cu cea a unui istoric al filosofiei care nu este nici el lipsit de înclinații și preferințe filosofice Negulescu își dădea desigur seama că explicarea ideilor filosofice, în sensul acestui program, nu este o sarcină ușoară și era conștient că cel puțin în ceea ce îl privește pe Kant nu a fost în măsură să aducă o contribuție prea mare în această privință",
    "474": " Monografia lui nu oferă decât observația repetată că marile opțiuni ale lui Kant s-ar putea explica prin aceea că în structura mintală a gânditorului discernământul critic a precumpănit în raport cu imaginația constructivă33 În schimb, Negulescu pare să fi subapreciat dificultățile pe care le întâmpină cercetătorul gândirii trecutului atunci când este vorba de a reconstitui și prezenta cât mai obiectiv elementele și articulațiile unui sistem filosofic cum este cel al lui Kant Negulescu își asigură cititorul că toate afirmațiile sale se sprijină pe studiul lucrărilor autorului, pe care le citează des, chiar cu riscul de a-l obosi34 În mod surprinzător, el nu se gândea însă că dacă aceasta ar fi fost o precauție suficientă atunci toți cercetătorii competenți și imparțiali ai filosofiei lui Kant ar fi trebuit să ajungă la concluzii convergente Literatura de exegeză și comentar, care atinsese deja în primele decenii ale secolului XX proporții impresionante, indicau însă în mod clar că lucrurile nu stau așa",
    "475": " Niciunde pe parcursul voluminoasei monografii a lui Negulescu nu găsim indicații că autorul ei ar fi confruntat concluziile la care a ajuns studiind scrierile lui Kant cu punctele de vedere ale celor mai cunoscuți comentatori și interpreți ai filosofului Or, nesocotirea unei asemenea precauții se răzbună Este ceea ce a fost în măsură să arate, imediat după apariția cărții, Nicolae Balca în substanțiala sa recenzie „Pentru o mai corectă înțelegere a filosofiei kantiene” Recenzia a apărut în Revista de Filosofie, nr 3-4, 1941 și într-o broșură separată, în 1942 Proaspăt doctor în filosofie în Germania, cu o teză elaborată sub îndrumarea reputatului cercetător kantian Bruno Bauch (1877-1942), Balca era pe deplin conștient de dificultățile aproape insurmontabile ce stau în calea clarificării sub toate aspectele a gândurilor lui Kant Sunt dificultăți pe care le documentează interminabilele controverse din literatura de comentar și exegeză Totodată, recenzentul avea bune motive să creadă că prin munca de o viață a multor cercetători, pe care nu ezită să-i numească „geniali comentatori”, ca B",
    "476": " Erdmann, H Cohen, W Windelband, P Natorp, A Riehl, E Adickes, E Cassirer sau B Bauch au fost obținute, totuși, clarificări importante Balca va semnala în întinsa și usturătoarea lui recenzie neînțelegeri grave în prezentarea ideilor lui Kant, care ar fi putut fi evitate dacă Negulescu ar fi acordat atenția cuvenită pieselor celor mai reprezentative ale literaturii kantiene Cititorul imparțial și în cunoștință de cauză va găsi că recenzia lui Balca este șicanatoare Este clar că autorul ei nu-l iubea pe Negulescu În punctele principale, el avea însă dreptate Unul dintre acestea, căruia Balca îi acordă o atenție deosebită, privește caracterizarea sensului în care Critica rațiunii pure califică anumite intuiții și concepte drept a priori În multe pasaje din lucrarea sa, Negulescu susține că a priori-ul desemnează la Kant caracteristica anumitor structuri mintale de a exista înaintea oricărei experiențe35",
    "477": " Balca subliniază cu insistență că o asemenea caracterizare pune în umbră o distincție esențială, cea dintre anterioritatea temporală în raport cu experiența și calitatea de condiție a posibilității experienței, în sensul lui Kant \n\nA priori nu poate … însemna că reprezentări ale raporturilor spațiale și temporale și ale timpului și spațiului ar premerge senzațiilor și percepțiilor, că noi am avea, așadar, în sens temporal reprezentarea spațiului și timpului mai înainte de a simți și a percepe Aici este vorba de deosebirea fundamentală între Enstehungsund Gültigkeitsfrage A priori nu privește decât problema valabilității și, deci, nu înseamnă decât objektiv gültig și nu înainte de experiență și independent de ea, cum susține dl PP Negulescu36 \nFactorii transcendentali, precizează Balca, „reprezintă condiția posibilității experienței și, totodată, și condițiile posibilității obiectelor experienței și, ca atare, spațiul și timpul nu pot fi obiecte-cadre sau ființe reale – și nici procese temporale”37",
    "478": " Iar cu privire la modul cum este caracterizată în monografie aprioritatea categoriilor intelectului, autorul recenziei observă: \nDe aceea ținem să accentuăm în mod hotărât, că în ceea ce privește termenul de a priori, interpretarea d-lui PP Negulescu este complet eronată Căci, repetăm, pentru Kant aprioritatea categoriilor nu constă în aceea că acestea ar exista «în mintea noastră inainte și independent de experiențăĂ ci prin această expresie el vrea să indice un anumit gen de valabilitate care, pe de o parte poartă în sine însemnătatea formală a necesității logice, iar pe de altă parte asigură posibilitatea de a avea experiență A priori, în acest sens veritabil kantian, însemnează objektive Gültighkeit sau Erfahrungsbegründend, și nicidecum «înainte și independent de experiențăĂ, cum greșit pretinde d-l P P Negulescu… Ca forme ale intelectului, categoriile sunt legi care fundamentează experiența și, ca atare, ele nu pot fi înaintea experienței",
    "479": "38 \nFără asemenea precizări, interpretarea „revoluției copernicane” în sensul că intelectul nostru subiectiv prescrie legi naturii, că obiectele trebuie să se orienteze după intelect, va trece cu vederea faptul esențial că ceea ce are în vedere Kant nu este intelectul ca parte a naturii, ci ca legitate obiectivă Categoriile nu sunt pentru Kant reprezentări subiective, „ci temeiuri sau condiții obiective ale obiectelor, grație cărora noi constituim întreaga lume a fenomenelor”39 Acestea sunt observații care vizează o întreagă tradiție a lecturii Criticii rațiunii pure, inaugurată deja prin Prelegerile lui Maiorescu Balca era pe deplin îndreptățit să semnaleze cât de problematică este o asemenea lectură, chiar dacă în scrierile lui Kant, îndeosebi în prima ediție a CRP există pasaje care o susțin Ca reprezentant al noii generații de cunoscători ai filosofiei lui Kant, el își va încheia recenzia cu observația că cel care se încumetă să-l prezinte pe Kant unui public mai larg, în România ca și oriunde, nu are voie să procedeze ca și cum el ar fi primul comentator și interpret al filosofiei sale40",
    "480": " Progresele remarcabile ale unor generații postjunimiste în cunoașterea filosofiei lui Kant sunt documentate prin lucrări ale lui Mircea Florian, studentul și asistentul lui Negulescu În Germania, Florian nu a studiat sub îndrumarea unui kantian, ci a lui Johannes Rehmke, filosof care susținea o cocepție realistă de orientare pronunțat ontologică Raportarea lui Florian la Kant nu este, așadar, câtuși de puțin cea a unui kantian ortodox Particularitățile acestei raportări se desprind clar dintr-un studiu pe care l-a publicat in 1925, sub titlul Kant și cugetarea contemporană Ideile directoare ale acestui studiu fixează cadrele în care va fi prezentată și discutată filosofia lui Kant în lucrări ulterioare ale autorului Punctul de plecare al raportării lui Florian la filosofia lui Kant îl constituie afirmația că sistemul de referință esențial al gândirii filosofului german a fost știința matematică a naturii, așa cum a fost ea elaborată în opera epocală a lui Newton",
    "481": " Întreaga construcție a lui Kant se sprijină pe presupoziția că aparțin științei numai enunțuri care au atributele universalității și necesității, ca și legile fizicii newtoniene Kant se va întreba cum sunt posibile, în genere, asemenea enunțuri Un răspuns la această întrebare va indica, mai întâi, cum este posibilă știința newtoniană41, iar în al doilea rând care sunt condițiile în care metafizica însăși va putea deveni o știință Nici raționalismul modern și nici empirismul modern, constată Florian, nu au fost în măsură să ofere un răspuns acceptabil la prima întrebare, acel răspuns care deschide calea răspunsului la cea de a doua Rezultatul criticii kantiene a fost atât respingerea empirismului, care contestă în general posibilitatea metafizicii, cât și a raționalismului clasic, care nu oferă baza necesară în vederea edificării metafizicii ca știință Judecând criticismul kantian în ambianța filosofică în care a luat naștere și a dat roade, Florian conchide: „Filosofia critică a încheiat un mod de a gândi, ale cărui origini sunt destul de vechi",
    "482": " Din acest punct de vedere, criticismul e cel din urmă cuvânt al filosofiei”42 Florian crede că opera critică a lui Kant are meritul nemuritor de a fi fixat pentru prima dată menirea adecvată a gândirii filosofice în genere, cea de cercetare a condițiilor de posibilitate, de căutarea răspunsului cum este posibil ceva care există Această nouă orientare a gândirii filosofice, orientarea transcendentală, s-ar exprima cel mai pregnant în distincția pe care a trasat-o Kant între problema empirică a originii și genezei cunoștințelor și tema filosofică a legitimării lor obiective Kant a distins anterioritatea în timp de a priori-ul care întemeiază, chiar dacă, remarcă Florian, el nu a făcut întotdeauna deosebirea „dintre a priori genetic și a priori logic”43 Ceea ce a favorizat interpretarea psihologistă a filosofiei lui Kant și, prin aceasta, neînțelegerea a ceva esențial din mesajul ei44 Să observăm că această perspectivă asupra actualității filosofiei lui Kant este mult mai elaborată decât cea a lui Petrovici",
    "483": " Concluzia lui Florian va fi că eliberarea de psihologism și promovarea consecventă a reorientării logic-transcendentale a filosofiei va cere depășirea lui Kant \n\nTeza logic-transcendentală este încărcată de termeni psihologiști și lucrul nu ne miră fiindcă opera lui Kant nu poate fi complet purificată fără a fi complet nimicită de orice urmă de psihologism… Se prea poate că tocmai ceea ce, istoric, este semnificativ în kantianism să se prăbușească Nouă ni se pare că însuși motivul criticist, în ceea ce el are mai cristalin, reclamă o viguroasă depășire, nu numai o refacere a kantianismului45 \nSpre deosebire de Petrovici, Florian nu va caracteriza, așadar, filosofia lui Kant drept „o categorie apriorică a conștiinței filosofice contemporane” Și, totuși, în scrierile sale prezentarea și discuția filosofiei lui Kant a atins poate cotele cele mai înalte din literatura publicată până în anii de după cel de-al doilea război mondial Este ceea ce se poate vedea cel mai bine în cercetarea monografică pe care Florian o consacră lui Kant, în cel de-al doilea volum al lucrării colective Istoria filosofiei moderne, publicat în 1938",
    "484": " Prezentarea filosofiei lui Kant, în confruntarea cu cele mai importante tradiții interpretative, se situează aici la nivelul literaturii internaționale Iată doar câteva sumare indicații în acest sens Pentru Florian resortul esențial al gândirii lui Kant îl rprezintă conflictul dintre fizica newtoniană și metafizica precritică Ceea ce și-a propus Kant a fost reabilitarea metafizicii, întemeierea ei ca știință în acord cu ceea ce el aprecia drept lecția esențială a științei moderne Unei formule ca „fără Hume nici Kant”, ar trebui, prin urmare, să-i fie opusă formula „fără Newton nici Kant” Problema lui Kant a fost de a da o întemeiere metafizică științei matematice a naturii și, cu deosebire, de a construi o metafizică în acord cu acel fapt care este existența acestei științe46 Caracterizănd poziția lui Kant, Florian susține că el a fost un gânditor raționalist Opunându-se raționaliștilor dinaintea sa prin respingerea hotărâtă a posibilității unei cunoașteri cu valoare obiectivă a transcendentului, Kant a fost, totodată, ferm și consecvent atașat convingerii că eunțuri universale și necesare, singurele care constituie o știință, nu pot fi derivate din cunoștințele despre faptele particulare",
    "485": " Întrega construcție kantiană, subliniază Florian, se sprijină pe această „dogmă”47 Marea noutate a filosofiei lui Kant, asumată, este adevărat, doar șovăielnic de autorul ei48, este orientarea transcendentală Această orientare o desparte atât de o filosofie care se sprijină pe cunoașterea empirică a lumii sau a subiectului, cât și de acea filosofie care pretinde că oferă o cunoaștere a transcendentului „Metoda transcendentală pune la contribuție analiza, care pornește de la a condiționa (obiecte date) la condiții, care nu sunt date nemijlocit fiindcă sunt universale și necesare…”49 Florian insista, totodată, asupra însemnătății recunoașterii unei alte premise a filosofiei lui Kant, și anume înțelegerea omului ca o ființă rațională imperfectă a cărui gândire este creatoare, spontană, dar fiind finită este, în același timp, și receptivă50 În monografia lui Florian, contribuțiile la clarificarea poziției lui Kant, ca și aprecierile asupra unor tendințe interpretative divergente și asupra conflictului interpretărilor, se sprijină ferm pe sublinierea orientării raționaliste și transcendentale a gândirii filosofului și a reprezentării lui ontologice originale asupra naturii umane",
    "486": " Este, bunăoară, cazul expunerii conceptului lucru în sine, un concept apreciat drept alfa și omega Criticii rațiunii pure „Ca atare lucrul în sine e un «concept limităĂ (Grenzbegriff), care îngrădește pretenția cunoștinței sensibile de a fi expresia singurei realități posibile, dar îngrădește și pretenția cunoștinței intelectuale de a crea obiectul ei și deci de a-l cunoaște adecvat”51 Sau a explicării posibilității de a legitima idei ca libertate, Dumnezeu și nemurire prin utilizarea practică a rațiunii52 În acest spirit este formulată și concluzia care încheie monografia: „Tragedia kantianismului stă în năzuința de a salva metafizica, făcând toate jertfele cu putință, mai ales îngrădind știința la fenomen, fără ca prin aceasta știința să piardă caracterele necesității, valabilității universale și obiectivității”53 Ultimul capitol al monografiei, „Interpretările filosofiei kantiene”, impresionează și pe cititorul de astăzi prin cuprinderea și stăpânirea până în detalii a unei uriașe literaturi de comentariu și exegeză consacrată operei lui Kant, prin sistematizarea proprie a direcțiilor interpretative, prin consecvența tuturor judecăților autorului cu punctele de vedere care susțin prezentarea sa sistematică a filosofiei lui Kant",
    "487": " Este regretabil că Florian nu a participat mai activ la dezbaterea din literatura internațională consacrată criticismului deoarece prin prestațiile sale el a depășit în mod sigur acel „provincialism” sub semnul căruia au stat poate prea mult timp nu puține scrieri românești despre Kant Și este, desigur, regretabil că el a mai vorbit și scris despre Kant atunci când nu a mai putut să afirme liber ceea ce credea54 Nu știm câtă atenție a acordat tânărul Constantin Noica lucrărilor profesorilor săi despre Kant Nu prea mare, probabil, de vreme ce nu le invocă Dar Noica pare să fi împărtășit convingerea că abilitatea cuiva de a se orienta și de a se mișca în textele lui Kant, în primul rând în Critica rațiunii pure, de a lua poziție față de punctele de vedere ale unor reputați cercetători kantieni și eventual de a propune soluții proprii reprezintă încercarea supremă și proba cea mai sigură a competenței fiolosofice",
    "488": " Putem presupune că tocmai pentru a-și încerca puterile și a aduce proba calificării sale Noica a ales, ca temă a lucrării sale de licență, unul din cele mai discutate și controversate concepte kantiene, cel al lucrului în sine Într-un „Cuvânt înainte”, scris pentru o carte în care studiul despre lucrul în sine este publicat împreună cu alte studii de istorie a filosofiei55 autorul schițează un punct de vedere personal despre ceea ce ar trebui să ofere o interpretare a ideilor unui autor din trecut Pentru a da socoteală de „întregul material de date”, adică de toate afirmațiile relevante ale autorului studiat, interpretarea trebuie să ofere indicații despre orientarea generală a gândirii sale și, prin aceasta, să arunce o anumită lumină asupra unor probleme ce stau în centrul discuției filosofice actuale56 Studiul lui Noica constituie un examen critic al punctului de vedere, susținut, începând cu Friedrich Heinrich Jacobi, de mulți reputați cercetători kantieni, că lucrul în sine nu are loc în sistemul filosofiei teoretice a lui Kant, pe baza unei interpretări alternative propuse de autor",
    "489": " Nu este o pretenție mică din partea unui tânăr abia trecut de douăzeci de ani, o pretenție pe care el abia se străduiește să o atenueze57 Este interesant de observat că în această lucrarea demersul lui Noica este demersul standard al susținerii unei interpretări, în confruntare cu alte interpretări, prin argumentarea capacității ei de a restitui acea coerență internă spre care năzuiește orice sistem de gândire După ce rezumă un număr considerabil de reacții la provocarea lui Jacobi, cum sunt cele ale lui Kuno Fischer, Hermann Cohen, Hans Veihinger, Alois Riehl, Bruno Bauch, Erich Adickes, Noica se întoarce spre textul CRP și al Pr întrebându-se „ce înseamnă sistemul lui Kant fără lucrul în sine?” Răspunsul este că „suprimarea lucrului în sine” are pentru sistemul kantian „consecințe dezastruoase” Și aceasta deoarece – argumentează autorul – lucrul în sine constituie un punct de plecare, o presupoziție fundamentală a sistemului filosofiei transcendentale",
    "490": " Noica respinge sugestia că autorul CRP s-ar face vinovat de o inconsecvență grosolană și prezintă temeiurile scepticismului său față de distincții propuse de acei cercetători kantieni care l-au apărat pe Kant de acuzația că prin admiterea existenței lucrului în sine și-ar contrazice sistemul, pentru a schița apoi propriul său punct de vedere asupra locului acestui concept în sistemul lui Kant În acest demers, Noica introduce distincții și face afirmații care nu există ca atare în textele lui Kant, susținând că ele sunt în spiritul gândirii autorului Este vorba de distincția dintre două lucruri în sine, lucrul în sine epistemologic, drept corelat al fenomenului, și lucrul în sine ontologic, drept corelat al subiectului cunoscător Jacobi și toți cei care l-au urmat în afirmația că admiterea lucrului în sine ruinează sistemul filosofiei transcendentale ar fi ignorat această distincție, aptă după părerea lui Noica să probeze că sistemul este pe deplin coerent58",
    "491": " În „Cuvântul înainte” menționat mai sus, ca și în ultimele propoziții ale studiului său, Noica încearcă să slăbească impresia că pretinde a fi reușit acolo unde atâția cunoscuți cercetători kantieni nu ar fi fost capabili să ofere o soluție care rezistă criticii El recunoaște că nu a studiat din scoarță în scoarță acea literatură kantiană la care se referă și că nu a confruntat traducerile franceze ale textelor lui Kant, pe care le-a utilizat și le-a citat, cu originalul german Mesajul este însă că ai întotdeuna dreptate când privești conceptele marilor filosofi drept „concepte deschise” și încerci să le conferi noi semnificații Cititorul de astăzi care este familiarizat cu textele lui Kant și literatura kantiană va fi izbit de maturitatea uluitoare a tânărului autor Și va fi tentat să se întrebe ce ar fi putut produce Noica mai târziu dacă el s-ar fi consacrat în mod profesional cercetării kantiene",
    "492": " Iar dacă acest cititor va compara comentariile atât de informate și de responsabile ale lui Florian și încercările – este adevărat – mai aventuroase ale tânărului Noica cu ceea ce spunea Maiorescu la cursurile sale, o jumătate de veac mai înainte, va constata cât de rapid și de promițător a fost, sub acest aspect, progresul culturii filosofice românești, înaintarea în direcția unei racordări depline la discuția academică internațională * *\t* Un gen aparte de raportare la gândirea lui Kant este cel al autorilor care pretind că au elaborat o concepție proprie pornind de la Kant și sprijinindu-se pe Kant Este o raportare care atestă de asemenea prestigiul excepțional al operei lui Kant, în primul rând al filosofiei sale teoretice, în lumea filosofică românească Reprezentative în acest sens sunt inițiative și demersuri ale lui Constantin Rădulescu-Motru și Constantin Noica Ele vor fi examinate, în cele ce urmează, cu intenția de a determina cât de îndreptățită este pretenția autorilor că se sprijină pe Kant și îl vor putea avea alături pe Kant",
    "493": " Mă voi referi, mai întâi, la cartea lui Rădulescu-Motru Elemente de metafizică pe baza filosofiei kantiane Prima ediție apare în 1912; o nouă ediție, cea definitivă, datează din 1928 Pasul premergător al discuției va fi încercarea de a schița un cadru mai general de reprezentări și opțiuni ce ne pot orienta în identificarea acelei interogații filosofice care constituie nucleul lucrării Motru s-a format într-o atmosferă intelectuală marcată de ascensiunea prestigiului intelectual al științei El a fost elevul lui Wilhelm Wundt și, pe urmele mentorului său, unul din cei ce s-au străduit să introducă noua psihologie de orientare științifică în învățământul universitar Motru s-a perceput pe sine ca filosof și, totodată, ca om de știință Relația dintre filosofie și știința pozitivă i s-a impus, prin urmare, ca o temă centrală de reflecție Interpretarea deja consacrată a filosofiei teoretice a lui Kant ca analiza transcendentală, adică drept analiza condițiilor care fac posibilă cunoașterea prin experiență, delimita strict domeniile și competențele filosofiei și ale științei",
    "494": " Ca cercetare a formelor pure care fac posibilă experiența în genere, filosofia transcendentală se mișcă pe un plan cu totul diferit de cel al cunoașterii științifice Personalitate impregnată de mentalitatea științifică a vremii, Motru nu a putut accepta însă ca filosofiei să-i fie refuzată în principiu șansa unei comunicări intense cu științele bazate pe experiență, a acelei comunicări în care filosofia valorifică progresele cunoașterii specializate În opoziție cu kantienii, el a socotit că filosofia, sprijinită pe rezultatele cunoașterii științifice, este forma cea mai înaltă a cunoașterii noastre despre lume Pentru el metafizica este știință în înțelesul deplin al cuvântului, o știință ce stă deasupra științelor naturii și a științelor minții, oferindu-ne o cunoaștere „mai completă și mai puțin relativă despre lume” „Metafizica ridică deasupra cunoștințelor speciale o cunoștință unitară superioară, înăuntrul căreia adevărurile vechi apar într-o altă ordine și într-o altă lumină”59 Aspirând să ofere o cunoaștere a absolutului, metafizica depășește rezultatele științelor speciale, sprijinindu-se, totodată, pe ceea ce se cunoaște prin aplicarea metodelor acestora60",
    "495": " Angajarea față de asemenea reprezentări nu-l individualiza pe Motru; mai degrabă îl integra într-o mișcare de idei influentă la sfârșitul secolului trecut în gândirea europeană, al cărei concept al filosofiei a fost fixat prin expresia metafizică inductivă Bine cunoscutul Wilhelm Wundt, maestrul lui Motru, va determina conceptul filosofiei într-o lucrare mult citită pe atunci, Introducere în filosofie, a cărei primă ediție apare în 1901, în felul următor: „Filosofia este știința generală care unifică într-un sistem necontradictoriu cunoștințele mijlocite de științele particulare și reduce metodele și presupozițiile generale ale cunoașterii folosite în știință la principiile ei”61 Ambiția lui Motru de a elabora un sistem propriu de metafizică inductivă nu trebuie, așadar, să ne surprindă Acest sistem reprezintă o încercare de unificare a universului material și a universului conștiinței pe baza conceptului energiei62 Ca și alte minți ale vremii, filosoful român situa acea cunoaștere pe care o oferă știința în vârful ierarhiei valorilor",
    "496": " Demnitatea filosofiei era cel mai bine pusă în lumină, în această perspectivă, prin înțelegerea ei drept o continuare și dezvoltare a acelei opere de cunoaștere pe care o înfăptuiesc științele Cunoașterea cea mai înaltă despre lume, cea mai completă și mai puțin relativă, va oferi, desigur, cea mai deplină satisfacție nevoii noastre de a înțelege Dar nu numai atât Motru era însuflețit în eforturile sale speculative de convingerea că un spirit și o cultură care năzuiesc în aceeași măsura spre adevăr și spre bine nu își vor găsi împlinirea decât atunci când aspirațiile spre perfecționare individuală și solidaritate umană vor fi întemeiate printr-o cunoaștere cu valoare obiectivă Cunoașterea metafizică ne este neapărat necesară și e de neînlocuit deoarece ea reprezintă acea cunoaștere care ar face posibilă o întemeiere obiectivă a valorilor Insuficiența filosofiei kantiene este, în ochii lui Motru, una dublă Pe de o parte, metafizica în înțelegerea ei kantiană refuză filosofiei calitatea de cunoaștere despre lume izolând-o astfel de știință",
    "497": " Pe de altă parte, Motru credea că statutul privilegiat al cunoașterii metafizice va fi asigurat dacă se probează capacitatea ei de a întemeia valorile superioare ale vieții și de a oferi o bază rațională speranței în triumful lor final Convingere ce poate fi calificată drept o expresie particulară a optimismului istoric al vremii Motru s-a format și a lucrat într-o ambianță filosofică puternic impregnată de kantianism El nu putea să nu-și dea seama că încercările sale în metafizică sunt dintre cele ce cad sub cenzura severelor interdicții kantiene Cu toate acestea Motru nu a redeschis procesul intentat de Kant metafizicii Altfel spus, el nu a încercat o revizuire a verdictului kantian care respinge metafizica în ipostaza ei de pretinsă cunoaștere a absolutului Și aceasta printr-o confruntare cu analizele și concluziile Criticii rațiunii pure Motru suspendă pur și simplu interdicțiile kantiene Aparent, el își sprijină construcția metafizică pe filosofia kantiană, așa cum sugerează chiar titlul cărții sale",
    "498": " În realitate, proiectul său metafizic, ca și orice proiect de metafizică inductivă, nu se poate legitima decât printr-o ruptură cu filosofia critică a cunoașterii Voi încerca să susțin această concluzie printr-o reconstituire foarte sumară a demersului care îl conduce pe Motru la conturarea problemei cărții sale Punctul de plecare îl constituie o temă a Criticii rațiunii pure și semnalarea a ceea ce autorul numește „insuficiența filosofiei kantiane” La Kant necesitatea și universalitatea adevărurilor științei depind de acea sinteză pe care o înfăptuiește apercepția pură Sinteza devine posibilă datorită identității eului sau a conștiinței de sine, identitate pe care o desemnează termenul apercepție Or, Kant, susține Motru, postulează pur și simplu o asemenea identitate, ca determinare a conștiinței în genere În realitate, această identitate va trebui să primească o bază psihologică, empirică Motru părăsește astfel planul filosofiei transcendentale încercând o critică a conceptelor filosofiei kantiene pe terenul psihologiei empirice",
    "499": " „Dacă identitatea conștiinței, constatată prin introspecție, nu este una și aceeași cu identitatea postulată de matematică, și aceasta este părerea tuturor oamenilor de știință, atunci insufieiența filosofiei kantiane devine clară pentru oricine” Admițând că există în genere o unitate a conștiinței, continuă argumentarea lui Motru, aceasta nu poate fi decât una relativă, empirică \n\nAtunci organizarea impresiunilor venite prin simțuri nu se realizează prin mijlocirea unei speciale funcțiuni de unitate sintetică a priori, ci se realizează prin mijlocirea obișnuitelor funcții sufletești, care își au rădăcinile lor întinse până în viața organică a corpului, cu a cărui unitate se aseamănă și unitatea conștiinței Cu alte cuvinte, deodată cu tăgăduirea identității numerice a eului, se zdruncină și teoria unității sintetice a priori, teoria centrală a întregului sistem kantian63 \nRezultă că întemeierea posibilității unei cunoașteri cu valoare universală și necesară pe identitatea conștiinței a rămas o problemă deschisă Motru ajunge astfel la ceea ce constituie punctul de plecare al propriei sale construcții",
    "500": " „Constituirea științei se face, la el, (la Kant – nm, MF) numai pe baza conștiinței în genere, care este o conștiință formală, și nu pe baza conștiinței reale omenești, care este o conștiință individuală Marea problemă pentru noi este să înțelegem știința pe baza conștiinței din urmă, conștiința individuală, iar nu pe baza conștiinței în genere”64 Contestând în principiu legitimitatea unei abordări transcendentale a explicației posibilității științei, Motru îi reproșează lui Kant renunțarea la cercetarea științifică a originii și evoluției conștiinței Aceasta este o afirmație surprinzătoare deoarece, așa cum se știe, Kant a distins în mod programatic problemele filosofiei transcendentale de cele ale științei empirice Renunțarea la cercetarea „originii și evoluției” într-o filosofie de orientare transcendentală este una explicită Motru credea că progresele pe care le-a făcut psihologia de la Kant încoace ar crea premisele rezolvării problemei identității conștiinței pe baza datelor cunoașterii pozitive",
    "501": " Sistemul său de metafizică inductivă este elaborat cu intenția declarată de a oferi o nouă explicație a identității conștiinței și, prin aceasta, o bază pentru rezolvarea problemei lui Kant66 La capătul acestei încercări de a pune în evidență problema cărții lui Motru se poate conchide că titlul ei este înșelător Căci ideile pe care le propune ea nu sunt legate „prin origine și tendință de filosofia kantiană”, așa cum se afirmă în „Prefața” ediției definitive din 1928 Sistemul metafizic pe care îl schițează nu a fost construit pe fundamentele filosofiei critice, ci, dimpotrivă, printr-o desprindere clară de principiile și concluziile esențiale ale filosofiei kantiene Proiectul metafizicii inductive nu poate fi asumat fără a ieși din cadrele criticismului Demersul lui Motru este mai degrabă exemplar pentru o anumită modalitate și motivație a ieșirii din cercul filosofiei transcendentale Iată de ce pretenția că cititorului i se oferă o scriere de orientare în filosofia kantiană este lipsită de orice temei",
    "502": " Motru nu a fost un kantian nici chiar în sensul cel mai liberal al termenului Elemente de metafizică pe baza filosofiei kantiane nu reprezintă o „completare a filosofiei lui Kant”, cum o spune chiar autorul67, decât în sensul că în lucrare se caută o nouă explicație a identității conștiinței și, pe această bază, a posibilității științei, adică a problemei care a primit o formulare clasică în opera lui Kant Dar această explicație va fi căutată pe cu totul alte baze și în cu totul altă direcție decât în Critica rațiunii pure Nu poate fi vorba, prin urmare, de o „completare”, în sensul curent al acestei expresii Cu greu s-ar putea tăgădui că în acea ambianță intelectuală, în care s-au înfiripat încercările constructive ale lui Motru, ideea unei metafizici inductive exercita o mare putere de atracție Iar prelungirea cunoașterii pozitive într-o viziune asupra totalității rămâne până astăzi o experiență incitantă",
    "503": " Toți cei care cred că sentința pronunțată de Kant împotriva oricărei pretenții de cunoaștere a absolutului nu poate fi pusă în discuție fără o redeschidere a procesului, pe temeiul producerii unei noi probe și mărturii, vor păși însă pe altă cale decât cea pe care a ales-o Rădulescu-Motru Lipsa oricărei reacții critice față de un asemenea mod de a te raporta la filosofia kantiană este ea însăși un prilej de reflecție Căci dacă Torouțiu care, în lucrarea citată, caracterizează poziția filosofică a lui Motru drept „neokantiană”, nu avea evident pregătirea necesară, de ce au tăcut cei care puteau sesiza cu ușurință acele confuzii care susțin în mod constant referirile pe care le face Motru la filosofia lui Kant? De ce nu a reacționat un rafinat cunoscător ca Mircea Florian? Să presupunem că mai tânărul coleg al lui Rădulescu-Motru dorea să evite relații personale tensionate, mai ales că cel din urmă avea o bună reputație, o mare influență instituțională și îi fusese, se pare, întotdeauna binevoitor",
    "504": " De ce a tăcut însă un tânăr din afara lumii universitare de atunci ca Nicolae Balca, ce tratase cu atâta asprime monografia lui Negulescu? O scriere care oricum nu se făcea vinovată de neînțelegeri atât de grave ale obiectivelor filosofiei critice și a naturii demersurilor prin care au fost ele urmărite În țări cu un climat academic consolidat reacțiile față de oasemenea confundare de mari proporții a planurilor cum a fost cea a lui Rădulescu-Motru nu ar fi întârziat, indiferent de prestigiul profesional și de poziția instituțională a autorului Nu tot așa la noi De ce oare? Să ne amintim că Rădulescu-Motru, al cărui nume Balca îl pomenește cu respect la începutul recenziei sale, era directorul Revistei de Filosofie și știa probabil să se poarte în așa fel încât să nu trezească nemulțumirea tinerilor Va trebui să recunoaștem că în trecut, ca și astăzi, afirmarea unui climat în care semnalarea și sancționarea scăpărilor, gravelor inconsecvențe, diletantismului și superficialității să nu țină seama de persoană este afectat de incapacitatea de a trage o linie clară de despărțire intre relațiile personale și obligațiile pe care le impune conștiința profesională",
    "505": " Așa se face că îl iubim pe Platon mai mult decât iubim adevărul Constantin Noica va încerca și el să construiască un edificiu filosofic propriu pornind de la Kant Aceasta este până la urmă singura apropiere ce poate fi semnalată între el și Rădulescu-Motru Din orice alt punct de vedere, în primul rând al concepției despre rosturile filosofiei, al orientării generale a gândirii, al modului de a scrie, ei sunt fundamental diferiți Motru concepea filosofia drept o încercare de a constitui o reprezentare unitară, cât mai completă despre lume și despre om, în primul rând pe baza rezultatelor cercetării științifice, o încercare ce va trebui să fie reluată de îndată ce cunoașterea realizează progrese semnificative Dimpotrivă, Noica practica filosofia ca speculație pură, drept o întreprindere pe deplin autonomă din punctul de vedere al resurselor, al mijloacelor utilizate și al obiectivelor urmărite în raport cu știința",
    "506": " În acest sens, Noica era, în mod sigur, mai aproape de Kant Așa cum s-a arătat mai sus, Noica și-a făcut ucenicia filosofică studiind Critica rațiunii pure Iar lucrarea lui Problema lucrului în sine la Kant reprezintă o piesă, cu totul promițătoare, de cercetare kantiană Noica va continua să se intereseze de opera lui Kant a cărei cercetare va sta în centrul proiectului său de formare filosofică68 Firul acestor preocupări se rupe odată ce Noica ajunge în posesia propriilor sale idei și proiecte Criticismul kantian va fi examinat din cu totul altă perspectivă și cu alte intenții în perioada când a fost scrisă Devenirea întru ființă Această scriere propune o ontologie Autorul ei va schița acum o interpretare ontologică a Criticii rațiunii pure, a cărei idee de bază ar putea fi formulată astfel: filosofia transcendentală, așa cum a fost dezvoltată de către Kant, nu este, cum s-a spus adesea, o teorie a cunoașterii, ci o nouă ontologie",
    "507": " În această încercare de resemnificare, Noica pornește de la interpretarea lui Heidegger, despre care spune că arată „fața mai adâncă a criticismului kantian cu trecerea acestuia de la epistemologie la ontologie”69 Punctul de plecare al lui Noica îl constituie întrebarea „Ce înțelege Kant prin metafizică” Mai precis, el se întreabă dacă Critica rațiunii pure oferă o nouă metafizică sau respinge pur și simplu pretenția tradițională a metafizicii de a reprezenta o știință sau chiar știința prin excelență \n\nLa capătul Logicii sale din 1800, Kant scria că metafizica este adevărata filosofie, filosofia unică Dar unui contemporan sau biograf al său de mai târziu, Borowski, îi declarase că satirele lui Erasm au făcut mai mult bine umanității decât toate metafizicile la un loc La fel, un comentator de toată însemnătatea, Alois Riehl, putea spune despre Critica rațiunii pure, opera pe care Kant o numește statornic «CriticaĂ însăși, cum că afirmă metafizicul și neagă metafizica",
    "508": " Iar Riehl avea dreptate dacă «metafizicaĂ are înțelesul pe care i-l dădea Kant… 70 \n\nExistă disonanțe în pronunțările lui Kant asupra metafizicii, așa cum pare să sugereze acest pasaj? Să examinăm lucrurile mai îndeaproape Kant a distins întotdeauna în mod clar între metafizica vremii sale, metafizica raționalismului clasic, în particular a școlii wolffiene, pe care a calificat-o drept dogmatică, și metafizica înțeleasă ca un alt nume pentru propria sa filosofie transcendentală Kant a caracterizat filosofia sa teoretică – cercetarea critică a întregii noastre cunoașteri a priori – drept o reformă a metafizicii, o reformă care ar fi arătat pentru prima dată cum este posibilă metafizica înțeleasă ca știință El s-a exprimat în această privință în mod repetat și într-un mod lipsit de echivoc În Logia generală, un text pregătit pentru tipar de către GB Jäsche, pe baza însemnărilor făcute de Kant pentru cursurile sale, se afirmă că prima întrebare a filosofiei este „Ce pot să știu?” și se precizează că la această întrebare răspunde metafizica71",
    "509": " Metafizica este, așadar, filosofia transcendentală Iar în Prolegomene Kant subliniază că obiectul metafizicii îl constituie rațiunea pură, adică întreaga noastră cunoaștere independentă de experiență care face posibilă experiența Propozițiile metafizicii sunt propoziții sintetice a priori72 Toate aceste afirmații sunt în deplin acord cu precizări pe care le întâlnim în textul Criticii rațiunii pure Numind „critica rațiunii pure” un tribunal ce poate garanta „pretențiile legitime” ale unei cunoașteri independente de experiență și respingând „uzurpările neîntemeiate” ce pot avea loc în numele unei asemenea pretenții, Kant continuă astfel: \nDar prin aceasta (prin critica rațiunii pure – nm MF) eu înțeleg nu o critică a cărților și sistemelor, ci a capacității rațiunii în genere cu privire la toate cunoașterile la care poate năzui independent de orice experiență, prin urmare rezolvarea problemei posibilității sau imposibilității unei metafizici în genere și determinarea atât a izvoarelor, cât și a sferei și limitelor ei, toate acestea însă din principii",
    "510": " Am apucat pe acest drum, singurul care rămăsese, și mă măgulesc că, urmându-l, am înlăturat toate rătăcirile care până acum dezbinaseră rațiunea cu sine însăși în folosirea ei în afara experienței73 \nConcepută în acest fel, drept critica rațiunii pure, metafizica devine o știință Kant opune tot timpul metafizica, în această înțelegere, metafizicii pe care o numește dogmatică, ale cărei pretenții de a reprezenta cunoașterea unei realități transcendente nu pot fi susținute în fața tribunalului pe care îl instituie critica rațiunii pure „Critica rațiunii duce deci în cele din urmă, în mod necesar, la știință; folosirea ei dogmatică, fără critică, duce, dimpotrivă, la aserțiuni neîntemeiate, cărora li se pot opune altele tot atât de puțin verosimile, prin urmare, la scepticism”74 În sfârșit, în capitolul intitulat „Arhitectonica rațiunii pure”, numind filosofie pură „o cunoaștere din rațiune pură”, Kant scrie: \nFilosofia rațiunii pure este sau o propedeutică (un exercițiu preliminar) care studiază facultatea rațiunii sub raportul oricărei cunoașteri pure a priori și se numește critică, sau, în al doilea rând, sistemul rațiunii pure (știință), întreaga (atât cea adevărată cât și cea aparentă) cunoaștere filosofică din rațiune pură în înlănțuire sistematică, și se numește metafizică…75",
    "511": " \n\nDacă pentru Kant metafizica este știința ca sistem al rațiunii pure și numai ca sistem al rațiunii pure, atunci ce sens mai poate avea discuția dacă Critica rațiunii pure ne oferă o metafizică sau o teorie a cunoașterii? Metafizica și teoria cunoașterii sunt la Kant tot una atât timp cât problema teoriei cunoșterii este cea a posibilității, întinderii și limitelor unei cunoașteri prin rațiunea pură Noica insistă asupra ideii că formele a priori, în calitate de condiții ale posibilității experienței, sunt constitutive experienței Experiența, lumea fenomenelor, ia naștere, așadar, prin intervenția formelor a priori ale conștiinței în genere În cuvintele lui Noica … conștiința nu este o oglindă care să reflecteze simplu lumea, cu formele și structurile ei date; este un laborator în care se prelucrează datele lumii sau în care datele primite de conștiință devin lume Căci orice conștiință este receptivă de material, dar activă în ce privește formele, după Kant",
    "512": " Că formele puse de ea nu sunt în lucruri? Dar lucrurile n-ar fi lucruri fără aceste forme De aceea înțelesul lui «ce esteĂ îl dă «cum e cu putință ce esteĂ, regresiunea în transcendental ca înspre temei… Lumea a trecut printr-un laborator spre a deveni lume76 \nPentru a reduce lucrurile la expresia lor cea mai simplă: dacă prin lume înțelegem totalitatea fenomenelor, atunci se va putea spune că pentru Kant conștiința în genere este cea care constituie lumea Filosofia transcendentală, adică metafizica în sensul lui Kant, reprezintă sistemul formelor a priori proprii conștiinței în genere, care sunt forme constitutive ale lumii Există însă vreun temei pentru a spune că filosofia transcendentală sau metafizica nu ar avea nimic de-a face cu teoria cunoașterii, așa cum încearcă să argumenteze Noica, urmându-l în această privință pe Heidegger? Considerațiile de mai sus ne conduc la concluzia că un asemenea temei nu există",
    "513": " Potrivit spiritului și literei textelor lui Kant, filosofia transcendentală, ca știință a formelor pure, a priori, ce fac posibilă experiența, ca teorie despre condițiile de posibilitate ale cunoașterii, este totuna cu metafizica A opune filosofia transcendentală, ca metafizică, filosofiei transcendentale, ca teorie a cunoașterii, nu înseamnă, așadar, „a-i face dreptate lui Kant” A spune că la Kant transcendentalul „trebuie și el înțeles ontologic”77 nu poate avea alt sens decât a indica prin această formulare rolul formelor a priori ale sensibilității și intelectului în constituirea lumii fenomenelor Nu este clar ce perspective ar putea deschide în această privință apelul la distincția pe care o făcea Heidegger între „ceea ce a spus Kant” și „ceea ce a vrut el să spună”78 În spiritul lui Kant se poate vorbi de lume doar în două sensuri În primul sens, lumea este lumea fenomenelor, lumea experienței noastre, lumea în care trăim",
    "514": " Aceasta este lumea pe care o explorează cunoașterea comună și științele Filosoful de orientare transcendentală se interesează însă de lume în alt sens, în speță de lume ca ansamblul formelor a priori ce fac posibilă cunoaștgerea prin experiență Este lumea pe care Kant o va numi „țara intelectului pur” El o va caracteriza deosebit de sugestiv drept obiect al unei cunoașteri cu caracter sțiințific, în contrast cu acea pretinsă cunoaștere despre o lume transcendentă, pe care pretinde să ne-o ofere metafizica clasică: \nDar această țară este o insulă, pe care natura însăși a închis-o în hotare imutabile E țara adevărului (un nume fermecător), împrejmuită de un ocean vast și furtunos, adevăratul sediu al iluziei, unde multă ceață deasă și multe stânci de gheață care se topesc repede prezintă aspectul înșelător de țări noi, ispitesc continuu cu speranțe deșarte pe navigatorul pornit fără țintă după descoperiri, angajându-l în aventuri la care nu poate niciodată să renunțe și pe care totuși nici nu le poate duce la sfârșit",
    "515": "79 \nCa disciplină teoretică ce analizează condițiile cunoașterii prin experiență, metafizica nu devine doar pentru prima dată o știință, crede Kant, ci este știința prin excelență Căci în timp ce obiectul științelor se schimbă continuu, odată cu extinderea experienței, obiectul metafizicii va fi dat odată pentru totdeauna de vreme ce rațiunea pură „este o insulă, pe care natura însăși a închis-o în hotare imutabile” Spre deosebire de științele bazate pe experiență, metafizica, o dată aflată în posesia firului conducător și a metodei adecvate, ar putea ajunge în scurt timp la rezultate definitive Este ceea ce Kant va afirma, cu deplină încredere, încă în „Prefața” la prima ediție din 1781 a CRP: \nPotrivit ideilor pe care le vom expune despre ea aici, metafizica este singura știință care își poate permite o astfel de executare completă, și anume în scurtă vreme și cu eforturi reduse, dar unite, astfel încât posterității să nu-i rămână decât să întocmească pentru scopuri didactice totul după intențiile ei, fără a-i putea mări câtuși de puțin conținutul",
    "516": " Căci nu este decât inventarul, tematic ordonat, a tot ceea ce posedăm prin rațiunea pură Nimic nu ne poate scăpa aici, fiindcă ceea ce rațiunea produce complet din ea însăși nu-i poate rămâne ascuns, ci este pus în lumină de către rațiunea însăși de îndată ce am descoperit principiul comun80 \n\nSupoziția că ceea ce Kant a numit rațiune pură – ansamblul conceptelor și principiilor ce fac posibilă experiența – ar fi „o lume închisă între hotare imutabile” și, în acest sens, dat o dată pentru totdeauna, s-a dovedit, desigur, a fi o nouă iluzie și tot așa și supoziția că metafizica, în sensul CRP, ar putea ajunge în scurt timp o știință pe deplin încheiată Semnificativă din punctul de vedere al discuției pe care o propune Noica este, în acest pasaj, înțelegerea metafizicii drept o cunoaștere impersonală, cu valoare obiectivă, despre un obiect strict delimitat, o cunoaștere ce ar putea fi dobândită prin unirea forțelor tuturor celor care cercetează",
    "517": " Nu ar mai avea nici un rost să se insiste asupra opoziției dintre această înțelegere a metafizicii și cea pe care a împărtășit-o Noica Ca autor al unei viziuni ontologice ce se plasează mai degrabă în tradiția hegeliană, Noica va avea dreptate atunci când se va delimita de Kant, și nu atunci când va căuta temeiuri pentru a și-l alătura În Tratatul de ontologie întâlnim pasaje în care este evident efortul lui Noica de a-l anexa pe Kant la acel fel de a vedea filosofia care îi este apropiat81 O intenție care transpare clar în încercarea lui de a arăta că există un sens ontologic în tabela kantiană a categoriilor Ajungând la concluzia că „… tabela kantiană a categoriilor este pe deplin în corespondență cu triada metafizică pe care am pus-o în joc”82, Noica recunoaște că acesta este gândul pe care el îl atribuie lui Kant",
    "518": " În ansamblul ei, opera târzie a lui Noica marchează o delimitare clară de spiritul filosofiei kantiene, o filosofie pe deplin reprezentativă pentru ceea ce autorul Devenirii întru ființă caracteriza drept ethosul modern al neutralității, exprimat prin acceptarea principiului contradicției bilaterale În însemnări și în comunicare personală, Noica se va exprima într-un fel ce nu lasă nici o îndoială în această privință Iată doar o asemenea însemnare din anul 1981: „Ce plat e criticismul când e confirmat (Reinhold, Krug, Herbart) și ce subtil când e dezmințit (Fichte, Schelling, Hegel)”83 O apreciere care va fi întărită prin judecata comunicată unuia din cei cu care făcea schimb de idei, prin corespondență: „Mă bucur că ne regăsim și în Kant, dar el e doar cel ce a descoperit transcendentalul, nu cel care l-a împăcat cu realul, cum a făcut Hegel Dacă vă trebuie un patron, păstrați-l pe acesta”84 Noica recomanda altora proprii săi zei protectori și această îndrumare nu a rămas fără efect asupra percepției filosofiei în cultura româneasca de astăzi",
    "519": " Tocmai de aceea este important să se spună că acel drum în filosofie pe care îl trasează opera lui de maturitate este unul care nu poate fi străbătut alături de Kant * *\t* \nAdmirație entuziastă, sistem de referință central în universul filosofic, obiect predilect al comentariului și al exercițiului interpretativ, punct de plecare în elaborarea unor construcții filosofice personale, ce lipsește oare în acest spectru al raportărilor la Kant pe care ni le înfățișează un secol de cultură filosofică românească? Desigur, contestarea orientării pe care a dat-o Kant gândirii filosofice, rezistența și opoziția Le-a ilustrat în mod exemplar Nae Ionescu, unul din cei mai importanți actori ai scenei filosofice și publice românești dintre cele două războaie Că Ionescu l-ar fi studiat temeinic pe Kant este o supoziție problematică85 La Universitățile din Göttingen și München nu știm să fi frecventat cursuri și seminarii pe teme kantiene",
    "520": " Mai târziu, ca profesor, el nu a predat niciodată un curs despre Kant, spre deosebire de mulți dintre colegii săi Iar în prelegerile lui Ionescu, referirile la Kant erau sumare și fugitive Numele filosofului german era pomenit nu atât în relație cu idei și teme specifice ale filosofiei criticiste, cât drept numele unui autor reprezentativ pentru „filosofia științifică”, acea filosofie pe care Ionescu o combătea în mod constant Învățământul său filosofic a fost îndreptat în mod constant împotriva spiritului raționalist al culturii occidentale moderne care era, pentru Ionescu, cel mai bine ilustrat prin opera unui Descartes sau a unui Kant Pretenția că există probleme și soluții care au semnificație universală și, prin urmare, continuitate și progres în filosofie, era vehement contestată Filosofia, ca și creația artistică, afirma Ionescu, este expresia structurii sufletești a autorului ei Iar aceasta poartă pecetea unei ambianțe spirituale particulare, cu determinări locale și istorice",
    "521": " \n\nOpera de artă, ca și sistemul filosofic, este un rezultat al necesității noastre de absolut și reprezintă, pentru fiecare din noi, în felul nostru, un absolut, dar care este un absolut al nostru, subiectiv, adică este fructul nevoii universal umane de absolut, dar nu absolutul însuși Ca să mergi la absolut, trebuie să depășești și arta și filosofia și să treci la religie86 \nSpiritualitatea răsăriteană, sublinia cu insistență Ionescu, este incompatibilă cu spiritul universalist, raționalist al gândirii occidentale moderne În lumea spirituală a Răsăritului, cunoașterea lui Dumnezeu nu poate deveni niciodată o problemă, tema unei discuții teoretice în care se produc argumente și contraargumente Dacă pentru filosofia Occidentului existența și cunoașterea lui Dumnezeu au devenit probleme, pentru lumea ortodoxă identificarea cu Dumnezeu prin iubire precede orice cunoaștere autentică Falia adâncă care desparte cele două „arii de spiritualitate” se exprimă cel mai bine în înțelegerea sensului vieții",
    "522": " Ionescu sublinia în cursul Problema salvării în Faust, pe care l-a ținut în anul universitar 1925-1926, contrastul dintre înțelegerea mântuirii în tradiția ortodoxă și încercarea lui Faust de a se salva singur, pe care o caracteriza drept tipică pentru spiritul Occidentului modern87 O temă cum este tema kantiană a condițiilor de posibilitate și a limitelor cunoașterii se susține doar pentru cei pe care profesorul îi numea „exclusiviștii rațiunii” Din punctul de vedere al gândirii ortodoxe, o folosire sănătoasă a rațiunii este posibilă abia pe fundamentul acelei comunicări cu absolutul realizată în cadrul comuniunii de iubire care este Biserica88 Este acea folosire pe care Apusul a pierdut-o începând cu Renașterea Ceea ce Ionescu deplângea: „Dar tradiția gândirii mistice s-a pierdut; pe măsură ce a săcătuit vâna religioasă a culturii Omul a coborât din ce în ce mai mult în lumea lucrurilor, pierzând contactul cu divinitatea, de care totuși se împărtășește prin esența lui…”89",
    "523": " Cel care rămâne însă atașat acelei tradiții de gândire care poate fi cultivată doar în ambianța spiritualității răsăritene va întâmpina greutăți chiar și în înțelegerea autorilor reprezentativi pentru filosofia științifică a Apusului Matematicianul Octavian Onicescu, prieten apropiat al filosofului, își amintește că la sfârșitul unei conferințe despre Spinoza, Ionescu s-a întrebat dacă el reușește să-l înțeleagă bine pe gânditorul olandez Căci o bună înțelegere a unui autor îi reușește doar celui a cărui minte are o structură apropiată Este însă puțin probabil să existe o asemenea apropiere, lăsa să se înțeleagă conferențiarul, între mintea unui român din ținutul Brăilei și cea a lui Spinoza!90 Este clar că lui Ionescu critica posibilității cunoașterii transcendentului a lui Kant i se înfățișa drept o poziție definitorie pentru atitudinea spirituală a modernității occidentale, o poziție cu totul străină Răsăritului ortodox Spre deosebire de Kant, filosoful român gândea teoria cunoașterii drept o întemeiere a acelui mod de a concepe metafizica pe care cel dintâi îl califica drept „precritic” sau „dogmatic”",
    "524": " „Vasăzică oricât ar fi teoria cunoștinței o disciplină deosebită de metafizică, și oricât ar face parte ea din propedeutica metafizicii, nu este mai puțin adevărat că teoria cunoștinței, făcută ca introducere la metafizică, are cu totul altă înfățișare sau are, în punctele esențiale, o înfățișare deosebită de teoria cunoștinței, făcută dintr-un punct de vedere științific”91 Pe scurt, pentru Nae Ionescu teoria cunoașterii nu era decât o legitimare a cunoașterii absolutului Reflecțiile sale pe această temă erau conduse de țeluri diametral opuse celor pe care le-a urmărit Kant Dacă profesorul Ionescu neglija filosofia teoretică a lui Kant socotind-o nerelevantă, el nu ezita, în schimb, să critice orientarea filosofiei practice a gânditorului din Königsberg Pentru Ionescu, această filosofie era expresia cea mai netă a spiritului protestantismului, care subordonează religia moralității Și aceasta într-o opoziție fățișă cu înțelegerea creștină tradițională a moralității Tocmai tema kantiană a autonomiei morale, a întemeierii ei prin rațiunea practică va fi una din țintele de atac ale lui Ionescu și, totodată, fundalul contrastant pe care își va afirma propriul său punct de vedere: \nNu există nici o religie pe lume care să se reducă, pur și simplu, la o morală",
    "525": " Din orice atitudine religioasă decurge, pentru cel ce o practică, un anumit fel de comportare față de realitățile concrete Această comportare se poate formula și codifica, constituindu-se într-un sistem de morală Dar sistemul nici nu e valabil prin el însuți, nici nu are o existență autonomă; ci trăiește numai în funcție de atitudinea religioasă respectivă, ca un reflex al ei92 \nSemnificativă pentru opoziția între viziunea lui Kant și cea a lui Ionescu asupra relației dintre morală și religie este de asemenea o însemnare a lui Mircea Vulcănescu Acesta își amintea că „exaltărilor noastre pentru valorile sociale ale Predicii de pe Munte Nae Ionescu le opunea un creștinism asocial și exclusiv teocentric, a cărui singură maximă este iubirea lui Dumnezeu, față de care «iubirea aproapeluiĂ, care nouă ni se părea chiar cheia creștinismului, apărea numai ca o rătăcire apuseană”93 Asupra filosofiei morale a lui Kant, o filosofie al cărei pivot este ideea autonomiei ființei umane și a libertății, Ionescu s-a pronunțat direct în textul Notă introductivă asupra rațiunii practice, pe care l-a scris pentru traducerea românească a Criticii rațiunii practice, realizată de foștii săi studenți Dumitru Cristian Amzer și Raul Vișan (1934)",
    "526": " El nu ezită să afirme că cel al cărui mod de a gândi este orientat de valorile spiritualității răsăritene va percepe cartea lui Kant drept „falsă” Perspectivei lui Kant asupra omului, Ionescu îi va opune reprezentările creștine tradiționale asupra datoriei și libertății \n\nLibertatea creștină, care nu are nimic cu autonomia, care, odihnind în teonomie, ignorează autonomia ca și heteronomia, categorii juridice, care nu-și au nici un rost într-un domeniu de esență strict spiritual O libertate care e libertate în iubire și care presupune organismul mistic al comunității de dragoste Fondată sau nu, clară sau confuză, libertatea aceasta care nu e a individului ca atare, ci un reflex în individ numai în măsura în care acesta participă la o colectivitate, este un fapt94 \nO delimitare de Kant, pe liniile de forță ale aceleiași tradiții de gândire, va putea fi identificată atunci când se discută dacă durerea este pur și simplu un rău sau are, dimpotrivă, o semnificație superioară",
    "527": " Și aici Ionescu opune viziunea mundană, temporală, pe care o atribuie gândirii occidentale, celei autentic creștine care este una a atemporalității și eternității Dacă idealul moral al lui Kant, ca și al stoicilor, este atenuarea și atât cât este cu putință chiar înlăturarea durerii, gânditorul creștin va afirma, dimpotrivă, că durerea ține de condiția omului și că ea va trebui să fie valorificată în vederea mântuirii sale Corolarul politic al acestei viziuni este organicismul, colectivismul și naționalismul autarhic De pe pozițiile ortodoxismului, Ionescu denunța cu violență orientarea democratică și cosmopolită a luminării și a liberalismului occidental \n\nPentru ca rezultate să fie obținute ar trebui ca în același timp lupta aceasta antimasonică să fie purtată împotriva individualismului liberal, a scientismului, a cartezianismului și kantianismului, a democrației, a monarhiei constituționale și republicanismului (care structural sunt aproape același lucru), a socialismului, a protestantismului religios de toate formele, dar și a galicanismului catolic, a misticii individualiste de la Fericitul Augustin până la Francisc de Assisi, a kabalisticii, a teosofiei, a asiatismului panteist, a umanitarismului etc",
    "528": " etc95 \nAsemenea pagini abundă în publicistica lui Ionescu Gândirea lui Nae Ionescu este însăși antiteza tradiționalistă, ortodoxistă și naționalistă a umanitarismului universalist al lui Kant Temele lui Kant sunt omenirea și rațiunea, ale lui Ionescu națiunea și credința La mai bine de un secol după Kant, Ionescu opunea în toate privințele filosofia științei El contesta posibilitatea cercetării filosofice centrate pe probleme, a dialogului, a cooperării și interacțiunii critice între gânditori care aparțin unor epoci și comunități culturale distincte Pentru el nu exista filosofie, ci doar filosofare, altfel spus căutarea unei formule de împăcare cu existența potrivită structurii personalității fiecărui gânditor96 Pe cu totul alt plan se va desfășura confruntarea lui Lucian Blaga cu filosofia lui Kant \n\nNOTE 1 Vezi George Călinescu, Istoria literaturii române de la origini până în prezent, Editura Minerva, București, 1982, p 123 2 Ion Zalomit, Principiile și meritul filosofiei lui Kant, citat după fragmentele traduse în Paul Cornea, Mihai Zamfir, Gândirea românească în epoca pașoptistă, Editura pentru Literatură, București, 1968, p",
    "529": " 372 3 Deși trata și filosofiile de limbă franceză și engleză, cursul susținut mai mult de două decenii de Titu Maiorescu la Universitatea din București acorda spațiul cel mai întins filosofiei germane Maiorescu avertiza că insistă asupra filosofiei lui Schopenhauer și Kant, primul văzut drept continuator al celui din urmă, deoarece temele acestor gânditori continuă să stârnească interes, în timp ce ideile lui Fichte, Schelling și Hegel „dispar din conștijnța publică” 4 Timotei Cipariu a tradus Handbuch-ul lui Krug Traducerea lui a fost publicată în 1861 Aceasta este, probabil, prima traducere integrală în limba română a unei lucrări din literatura filosofică a Occidentului Pentru informații istorice poate fi consultată lucrarea foarte instructivă și echilibrată a lui József Hajós, Timotei Cipariu și filosofia, Editura Academiei, București, 1987 5 Există mărturii că această autoritate era mare printre oamenii instruiți din Țările Române deja la începutul secolului",
    "530": " Un profesor de origine greacă, activ în Moldova – cotemporan al lui Kant – exprima un punct de vedere, se pare răspândit, scriind: „Filosofia și chimia nu sunt ceea ce ar trebui să fie decât de douăzeci de ani încoace, datorită geniului și lucrărilor nemuritorilor Kant și Lavoisier” (Apud Istoria filosofiei românești, vol I, ediția a II-a, Editura Academiei, București, 1985, p 283) 6 Textul „Discursului” se găsește în Ilie Popescu Teiușan, Vasilea Netea, August Treboniu Laurian, Editura Didactică și Pedagoică Pasajul se găsește la p 277 7 Ibidem, pp 279-280 8 Ibidem, p 46 Informația provine din Curierul Românesc, nr 49, 2 iulie 1845 9 I Zalomit, în Op cit, p 379 10 Idem Ecoul acestui mod de a-l recepta pe Kant poate fi întâlnit și într-o însemnare a lui Eminescu: „Kant e un bun prieten și, în același timp, un bun profesor, pe care îl recomand tuturor",
    "531": " E biblia filosofilor Ca și în biblia creștinilor, scrisă pentru mulțime, tot așa veți găsi în Kant adevăruri pe placul și înțelesul tuturor” (Citat după IE Torouțiu, Immanuel Kant în filosofia și literatura română, Tipografia Bucovina, 1925, p 47) 11 Aceasta pare să fi fost, până la urmă, și motivația îndeletnicirii insistente a lui Eminescu cu Critica rațiunii pure, o îndeletnicire împinsă până la încercări de traducere din această scriere, care se întind pe multe pagini Opinia lui Noica era că tot ceea ce a urmărit Eminescu traducând din Kant sunt câștigurile care rezultă din încercarea de a „pătrunde” o gândire situată la un nivel înalt de puritate și de abstracție (Vezi Introducerea la Mihai Eminescu, Lecturi kantiene Traduceri din Critica rațiunii pure, editate de C Noica și Al Surdu, Editura Univers, București, 1975) 12 Ecourile lui întârziate le întâlnim până și în scrierile lui Noica",
    "532": " În „Introducerea” amintită găsim, bunăoară, următorul pasaj: „Ar rămâne teza că transcendentalul ține de subiectivitatea umană în sens larg, ca natură cunoscătoare, ceea ce ne-ar putea face să spunem: vedem lumea așa pentru că suntem oameni Sau: nu vedem lucrurile pentru că ele sunt așa, ci ele sunt așa pentru că le vedem noi Și într-adevăr, Kant va afirma că nu cunoaștem din lucruri decât ce punem în ele” (Op cit, p IX) 13 Apud Ion Petrovici, „Kant și cugetarea românească”, în Revista de Filosofie, vol X, nr 1-2, 1924, p 5 14 Ibidem, p 6 15 Titu Maiorescu, Prelegeri de filosofie, Editura Scrisul Românesc, Craiova, 1980, p 8 16 Bazându-se pe autori ca JSt Mill, Maiorescu opune înțelegerii aprioriste a spațiului, timpului sau cauzalității o înțelegere asociaționistă",
    "533": " Citându-l pe Mill, el prezintă dezacordul dintre Kant și criticii apriorismului drept un dezacord dintre cei care „acordă mai mult mobilării primitive a spiritului sau mai mult asocierilor de idei produse prin experiență” (Prelegeri de filosofie, p 34) 17 Vezi I Petrovici, Doăsprezece prelegeri universitare despre Immanuel Kant (1936), Editura Agora, Iași, 1994, pp 37-38 18 Ibidem, p 212 19 Kant nu a dat atenție, după Petrovici, factorului național sau mai bine zis naționalist Petrovici apreciază că în momentul de față „situația este de așa natură că idealul național convârșește toate celelalte idealuri, ceea ce nu exista în Evul Mediu și nici, în măsura de astăzi, în secolul lui Kant” Petrovici citează aprobator afirmația unui filosof contemporan, a cărui poziție politică este transparentă, și anume că popoarele constituie „unitatea originară și faptul originar al umanității” și apoi reflectează: „Cât de departe suntem de Kant, care vedea în cultură un fenomen de înțelegere și îngăduință",
    "534": "” (Vezi Op cit, pp 230-233) Rândurile admirative despre Mussollini din „Introducere” sunt și ele o mărturie în acest sens, una care nu va fi, desigur, înregistrată cu plăcere astăzi 20 I Petrovici, „Kant și cugetarea românească”, p 1 21 I Petrovici, Douăsprezece prelegeri …, p 13 22 Vezi PP Negulescu, Istoria filosofiei contemporane, vol I, „Criticismul kantian”, Imprimeria Națională, București, 1941, pp 61-62 23 În scopul unei mai bune înțelegeri a acestei stări de spirit pot fi citite texte ca cel al lui Nicolae Balca, Pentru o mai corectă înțelegere a filosofiei kantiene O confruntare cu D-l PP Negulescu, Tipografia Tiparului Universitare, București, 1942 24 Am preferat o ordine care nu este cea a vârstei – Petrovici e cu zece ani mai tânăr decât Negulescu – deoarece monografia primului despre Kant a fost publicată în 1936, cu câțiva ani înaintea celei a lui Negulescu",
    "535": " 25 I Petrovici, Douăsprezece prelegeri …, p 277 26 Iată o caracterizare a poziției lui Kant care este semnificativă din acest punct de vedere: „Știința pe care o avem sau pe care am putea-o avea n-are valoare absolută, independentă de noi, ci numai valoare relativă, în raport direct cu capacitățile și marginile spiritului omenesc Adevărul accesibil nouă nu e ceva absolut, care să existe în sine, ci, fiind în bună parte o creație a noastră, are o pecete omenească neștearsă Adevărul este în funcție de modalitățile constructive ale facultății noastre de cunoaștere” (Op cit, p 37) 27 Vezi „Prelegerea a cincea”, îndeosebi pp 75-77 28 În stilul său sprinten și sugestiv: „Rațiunea teoretică ne întemnița pentru veșnicie între zidurile reprezentărilor subiective cu valoare relativă Nu există cea mai mică spărtură prin care să se strecoare vreo rază plăpândă din profunzimile metafizice ale realității absolute”",
    "536": " (Op cit, p 198) 20 „Urmează că lumea fenomenelor, cu toată individualitatea ei aparte, este la urma urmei tot un fel de oglindă, deși deformată a realității în sine În lumea pe care o cunoaștem noi se cuprinde, ca un sâmbure acoperit, și esența absolută Este foarte greu de admis concepția după care se separă complet și definitiv, se sapă o prăpastie de netrecut, între lumea realităților în sine și între lumea aparențelor, făcându-se din formele noastre a priori niște cortine groase cu totul opace Este cu neputință ca prin structura fenomenelor să nu se strecoare unele vești, deși îmbrobodite, să nu străbată până la noi unele solii estompate de la ceea ce sunt în sine lucrurile absolute” (Op cit, p 159) Și mai departe, cu referire la ideea de Dumnezeu și de nemurire, subliniindu-și distanțarea de Kant, el scrie: „Întrucât privește părerea noastră personală, ne pare preferabil ca aceste două idei transcendente să-și poată găsi un fundament teoretic de oarecare valoare”",
    "537": " (p 218) 30 În interesul excepțional al lui Negulescu pentru biografia filosofilor putem recunoaște și influența profesorului său, Titu Maiorescu Într-o prelegere susținută în noiembrie 1905, Maiorescu formula unele observații semnificative pentru modul cum vedea el calea care duce la o mai bună înțelegere a ideilor filosofilor Unele dintre ele ne pot apărea hazlii ”Biografia filosofilor contimporani, indicată pentru acest curs, servește nu numai pentru a cunoaște întrucâtva unele particularități ale societăților în care s-a produs curentul filosofic în chestiune, ci și pentru a controla valoarea etică a unei asemenea filosofii în chiar viața autorului ei … de la un filosof care vrea să explice adevărul lumii externe și interne trebuie să cerem, în prima linie, realizarea acestui sistem în propria sa viață internă și externă La Kant e însă greu de controlat fiindcă o parte esențială – relația cu femeile – care e așa de caracteristică la Aug",
    "538": " Conte, la Schopenhauer, la John Stuart Mill – ne-a rămas necunoscută” (Prelegeri de filosofie, p 253) 31 PP Negulescu, Istoria filosofiei contemporane, vol I, pp 537-38 32 Ibidem, p 532 33 Vezi, de exemplu, Op cit, p135 și 183 34 Ibidem, p 534 35 Iată doar câteva asemenea pasaje: „Acum spațiul, ca formă subiectivă a cunoștințelor noastre despre lume, mai este și a priori El există adică în noi înșine înainte de cunoașterea obiectelor lumii sau, cu alte cuvinte, înainte de experiența din care provine după empiriști această cunoaștere” (p 155) „Ceea ce înseamnă că n-ar putea exista, la începutul vieții, un răstimp în care mintea omenească să nu aibă această reprezentare, așa încât să fie silită să și-o formeze ulterior, prin experiență Ea există într’ânsa de la început, înainte de orice experiență, este adică o reprezentare a priori",
    "539": "” (p 158) În același fel, adică drept forme care există în mintea noastră „înainte și independent de experiență” va fi caracterizată în lucrarea lui Negulescu și aprioritatea timpului precum și a categoriilor intelectului 36 N Balca, Op cit, p13 37 Ibidem, p 14 38 Ibidem, p 18 39 Ibidem, p 33 40 Vezi Op cit, p 57 41 „Prin ce armonie prestabilită raporturile matematice ideale se potrivesc cu raporturile reale sensibile? De ce calculul pur mintal, ordinea matematică, este totodată o ordine reală, o legalitate a naturii?” (M Florian, „Kant și cugetarea modernă”, citat după textul reprodus în Revista de Filosofie, nr 3-4, 2004, p 364) 42 Ibidem, p 370 43 Ibidem, p 372 44 Această interpretare, larg acceptată, observă Florian, își găsește expresia în afirmația că filosofia critică ar fi „conciliat” și, totodată, „depășit” epitismul și raționalismul",
    "540": " În realitate, abordarea transcendentală le respinge pe amândouă în măsura în care ele nu disting între problemele de fapt, empirice, și cele de drept care privesc condițiile de posibilitate (Vezi Op cit, p 374-5) Pe de altă parte, fiind independentă și neutră în raport cu cercetările empirice asupra genezei structurilor minții noastre, filosofia transcendentală va fi compatibilă cu rezultate din cele mai diferite ale unor asemenea cercetări, de exemplu, și cu darwinismul (Vezi p 378) 45 Ibidem, p 378 46 Vezi Mircea Florian, „Immanuel Kant”, în Istoria filosofiei moderne, vol II, Societatea Română de Filosofie, București, 1938, pp 37-38 47 Vezi Op cit, pp 59-60 48 „Amestecul dintre psihologie și suprapsihologie e caracteristic pentru toată opera critică și explică unele divergențe de interpretare Scopul criticii e să asigure dominarea punctului de vedere suprapsihologic, dacă nu chiar antipsihologic, cum susțin H",
    "541": " Cohen, P Natorp, A Riehl, W Windelband” (Op cit, p 62) 49 Op cit, p 64 50 Vezi Op cit, p 72 51 Ibidem, p 104 52 Vezi Op cit, îndeosebi pp 126-128 și 140-146 Concluzia va fi că libertatea, nemurirea și existența lui Dumnezeu sunt susținute de Kant „ca postulate morale, ca propoziții metafizice cerute necesar de faptul moralității Ceea ce speculația (teoria) primea numai ca posibilitate de gândire, practica îi garantează existența O existență garantată de morală este un obiect de «credință raționalăĂ” (p 135) 53 Ibidem, p 199 54 Am în vedere studiul intitulat „Elemente viabile în filosofia lui Kant”, publicat după moartea autorului, pe baza notelor susținute de Mircea Florian, spre sfârșitul vieții sale, la Institutul de Filosofie al Academiei",
    "542": " Studiul a apărut într-un volum de Scrieri alese Este cu adevărat cutremurător că un spirit de o asemenea distincție și nivel de competență profesională a ajuns să tăgăduiască public tot ceea ce agonisise în atâția ani consacrați studiilor kantiene Cutremurător deoarece ne gândim cât de chinuitoare au putut fi deruta și spaimele pe care le-au iscat presiunile ce s-au exercitat asupra lui Luând drept „cel mai bun îndreptar” aprecierile cu totul necalificate din lucrarea lui Lenin Materialism și empiriocriticism, Florian ajunge la concluzia că dacă Immanuel Kant are vreun merit acesta este cel de a fi criticat metafizica tradițională Noua lui metafizică ar fi, în schimb, „neviabilă”, „caducă” (Cu douăzeci de ani mai înainte, în monografia publicată în 1938, el afirmase, la p 199, tocmai contrariul scriind: „Drept încheiere, constatăm că toate textele kantiene, citite fără prejudecăți, impun interpretarea metafizică”) O apreciere care va fi încoronată de afirmația, singura acceptabilă în acea ambianță, în care Kant fusese condamnat ca „filosof idealist”: „Astăzi, Kant, privit în ansamblul operei sale, este un filosof mort”",
    "543": " (M Florian, Scrieri alese, Editura Academiei, București, 1968, p 217) Cât de crude trebuie să fi fost acele experiențe care au putut conduce la o asemenea cedare! 55 C Noica, Concepte deschise în istoria filosofiei la Descartes, Leibniz și Kant (1936), Humanitas, București, 1995 56 În măsura în care cercetătorul gândirii trecutului va veni în întâmpinarea acestei cerințe, el va face ca „sistemele de filosofie să apară așa cum năzuiesc ele: ca expresii ale istoriei, valabile dincolo de istorie” (Op cit, p 15) 57 Cu referire la încercarea întreprinsă de unul dintre cei mai prestigioși cercetători kantieni de a arăta că admiterea existenței lucrului în sine nu este incompatibilă cu ideile centrale ale sistemului elaborat în CRP, Noica notează: „Nu ne putem ascunde însă impresia – deși timidă, dată fiind autoritatea lui Adickes – că ne aflăm în fața unui simulacru de soluție”",
    "544": " (Op cit, p 195) 58 „Jacobi avea dreptate când spunea: «Nu pot intra fără lucrul în sine în sistemul lui Kant, dar cu lucrul în sine nu pot rămâneĂ Greșeala lui era, numai, că intra în sistem cu un lucru în sine, și avea pretenția să rămână cu un altul” (Op cit, p 204) 59 C Rădulescu-Motru, Personalismul energetic și alte scrieri, Editura Eminescu, București, 1984, p 394 60 Vezi Op cit, îndeosebi pp 397-399 61 W Wundt, Einleitung in die Philosophie, fünfe Auflage, Verlag von Wilhelm Engelmann, Leipzig, 1909, p 19 62 „În adevăr, ultimele concluzii ale științei sfarmă vechile bariere pe care gândirea le ridicase până acum între lumea conștiinței și lumea din afară, a materiei… Ultimele concluzii ale științei asupra realității universului spun că această realitate consistă în raportul constant dintre diferitele forme de energie",
    "545": "” (Op cit, p 477) 63 Op cit, p 440 64 Vezi Op cit, p 459 65 Vexi Op cit, p 466 66 „Soluția identității este soluția care se deduce logicește din ultimele concluzii ale științei și care dă, în același timp, și ipoteza cea mai luminoasă pentru explicarea faptelor experienței” (Op cit, p 477) 67 Ibidem, p 483 68 Drept roade ale acestei cercetări, se cuvin a fi menționate, în primul rând, „Introducerea” la traducerea dizertației din 1770, De mundi sensibilis atque inteligibilis forma et principiis, precum și „Două introduceri și o trecere spre idealism”, care preced traducerea făcută de Noica primei introduceri la Critica facultății de judecare 69 C Noica, „Kant și metafizica, după interpretarea lui Heidegger”, în Immanuel Kant, 200 de ani de la apariția Criticii rațiunii pure, Editura Academiei, București, 1982, p",
    "546": " 146 70 Kant și metafizica …, p 173 71 Vezi Immanuel Kant, logica generală, traducere de Al Surdu, Editura Științifică și Enciclopedică, București, 1985, p 78 72 Vezi Prolegomene la orice metafizică viitoare care se va putea înfățișa ca știință, traducere de M Flonta și Th Kleininger, Editura Științifică și Enciclopedică, București, 1987, pp 185-186, Editura All, București, 1996, pp 184-185 73 Critica rațiunii pure, Editura IRI, București, 1998, p 23 73 Ibidem, p 593 76 C Noica, Kant și metafizica …, p 145 77 Ibidem, p 148 78 Ibidem, p 150 79 Critica rațiunii pure, p 138 80 Ibidem, pp 16-27 Pentru reluarea acestei idei, în partea finală a Prolegomenelor, vezi Op",
    "547": " cit, p 171 și, respeciv, 172 81 „Și de altfel Kant însuși a conceput Criticile sale ca fiind doar o intreprindere în formal, în pregătirea analitică de mijloace pentru edificarea unui sistem filosofic (doar Critica puterii de judecare a depășit condiția aceasta strict critică și de aceea ea a influențat cel mai adânc pe gânditorii ulteriori, în primul rând pe Hegel), ceea ce l-a făcut să susțină tot timpul că, după ce a dat o Critică a rațiunii trebuie să dea și o «doctrinăĂ A încercat-o în anii săi târzii, cu acele nesfârșite pagini din Opus postumum, care, chiar dacă n-au cucerit pe nimeni, rămân totuși semnificative, pentru nevoia de a trece de la formal la real” (Devenirea întru ființă, Editura Științifică și Enciclopedică, București, 1981, pp 304-305) Este o raportare care contrastează cu cea din studiul despre lucrul în sine și cu alte scrieri de tinerețe în care Noica este preocupat exclusiv de o cât mai bună comunicare cu universul de idei al lui Kant",
    "548": " Iată doar un singur exemplu În teza sa de licență, Noica va respinge înțelegerea lucrului în sine doar ca un concept limită în termenii următori: „Este într-adevăr surprinzător cum, după atâtea afirmații ferme ale lui Kant și, de altfel, după spiritul întreg al criticii sale, se mai poate contesta de către unii comentatori, credința sa în realitatea lucrului în sine” (Problema lucrului în sine la Kant, p 184) În Tratatul de ontologie, citim, dimpotrivă: „Kant, după cum se știe, face din ce în ce mai puțin uz de lucrul în sine, lăsându-l să rămână un concept limită” (Devenirea intru ființă, p 304) 82 Ibidem, p 52 83 C Noica, Jurnal de idei, Humanitas, București, 1990, p 298 84 Poveste cu doi necunoscuți: Constantin Noica-Ion Ianoși, în „Apostrof”, VII, nr 1-2, 1996 85",
    "549": " Student fiind, la 22 de ani, el îi scrie logodnicei sale: „În ultimele trei zile am citit Critica rațiunii pure Astăzi cred că o isprăvesc Mărturisește că este un tur de forță: în patru zile să cetești pe Kant” (Apud Dora Mezdrea, Nae Ionescu Biografia, vol I, Editura Universal Dalsi, București, 2001, p 271) Dincolo de teribilismul tinereții, transpare aici convingerea viitorului profesor de filosofie că o lucrare ca aceasta nu merită prea multă atenție, o convingere care contrastează cu ceea ce au crezut unele din cele mai bune minți care s-au îndeletnicit cu filosofia, începând cu cele din generația lui Kant Deja la doi ani după publicarea Criticii rațiunii pure, în aprilie 1783, Moses Mendelsohn îi scria autorului: „A dumneavoastră Critica rațiunii pure este pentru mine un criteriu de sănătate De câte ori mă măgulesc cum că aș fi câștigat în putere, cutez să mă apuc de această operă care stoarce sucul nervilor și nu sunt chiar fără speranță că o voi parcurge integral în această viață",
    "550": "” (Imm Kant, Scrisori din anii de tăcere, pp 94-95) 86 Nae Ionescu, Curs de istoria logicii, Humanitas, București, 1993, p 73 87 Vezi Dora Mezdrea, Op cit, vol II, 2002, p 242 88 „Propriu-zis, deocamdată noi nu facem decât să lichidăm raționalismul: nu raționalismul adevărat, cu care misticismul a trăit întotdeauna în cea mai rodnică pace, ci raționalismul cartezian care este o răsturnare și, mai departe, o falsificare prin unilateralitate a celui adevărat” (N Ionescu, Roza vânturilor 1926-1933, Editura Hyperion, Chișinău, 1993, p 33) Fără îndoială că pentru Ionescu raționalismul kantian, în egală măsură cu cel cartezian, nu era „raționalismul adevărat” 89 Roza vânturilor, p 49 90 Apud Dora Mezdrea, Op cit, vol II pp 327-328 Pentru filosofia acedemică, „științifică” a vremii sale, Ionescu nu avea nici cel puțin rezerva celui care mărturisește că are greutăți de înțelegere, ci lipsă totală de considerație",
    "551": " Este o atitudine care se conturează încă în anii de studii în Germania Îi va da expresie fără ocoluri într-o comunicare personală, indicând lipsa disponibilității sale de a urma acest model: „Husserl nu mai face parale; îl cunosc până în fundul sufletului; e multă farsă; și asta mă dezgustă; eu am rămas încă un om cinstit; dar până când? Până când voi scrie prima carte de filosofie” (Op cit, vol I, p 306) 91 Nae Ionescu, Curs de metafizică, Humanitas, București, 1991, pp 197-198 92 Apud Dora Mezdrea, vol II, pp 475-476 93 Mircea Vulcănescu, Nae Ionescu, Așa cum l-am cunoscut, Humanitas, București, 1992, p 44 94 Nae Ionescu, Neliniștea metafizică, editare și note de Marin Diaconu, p 175 Comunitatea de dragoste este pentru Ionescu comunitatea națiunii și a Bisericii ortodoxe",
    "552": " Națiunea și colectivitatea credincioșilor ortodocși sunt pentru el de nedespărțit 95 Nae Ionescu, „Confuzii ideologice”, în Cuvântul, 17 august 1929, citat după George Voicu, Mitul Nae Ionescu, Editura Ars Docendi, București, 2000, p 66 96 Într-o versiune caricaturală această poziție va fi reluată de elevul și admiratorul său Petre Țuțea Acesta sublinia că dialogurile lui Platon se termină fără a oferi soluții și aprecia că aici „se vede geniul lui Platon față de Kant care e mai plăvan” Kant „are impresia că posedă soluții, în timp ce Platon își dă seama că nu rezolvă nimic” (Citat după Isabela Vasiliu-Scraba, În labirintul răsfrângerilor Nae Ionescu și discipolii săi, Editura Star Tipp, Slobozia, 2000, p 22) \nO POSIBILĂ DISCUȚIE ÎNTRE BLAGA ȘI KANT \nImmanuel Kant este probabil filosoful cel mai frecvent invocat și mai mult discutat în paginile Trilogiilor1 De multe ori atunci când Lucian Blaga enunță sau reafirmă idei care constituie axul sistemului său filosofic și simte nevoia să le sublinieze originalitatea, el se raportează la Kant",
    "553": " Filosofia teoretică a lui Kant constituie pentru Blaga un sistem de referință privilegiat Nu este lipsit de interes să ne întrebăm de ce Există, mi se pare mie, mai multe explicații Unele dintre ele sunt de ordin general Ele țin de prestigiul excepțional al filosofiei lui Kant Să ne amintim că Blaga a frecventat școli de limbă germană, că el și-a susținut doctoratul la Universitatea din Viena Și mai târziu, în perioada gestației și a elaborării sistemului său, Blaga a urmărit îndeosebi literatura filosofică de limbă germană După cum se știe, la sfârșitul secolului al XIX-lea și începutul secolului XX, neokantianismul a reprezentat forma de viață filosofică dominantă în spațiul de limbă germană Totodată, în mica lume academică românească, ca și în cercuri intelectuale mai cuprinzătoare, atât înainte, cât și după primul război mondial, Kant era perceput drept cel mai de seamă gânditor al epocii moderne",
    "554": " Filosofia lui ocupa poziția centrală în cursul de Istorie a filosofiei contemporane pe care l-a susținut mulți ani de-a rândul Titu Maiorescu, la Universitatea din București După Maiorescu, Constantin Rădulescu-Motru, Petre Negulescu, Ion Petrovici sau Mircea Florian, pentru a aminti doar unele din numele cele mai cunoscute ale filosofiei universitare, au scris numeroase articole și cărți consacrate filosofiei kantiene, consolidând reprezentarea publicului cult românesc despre Kant drept un primus inter pares în ale filosofiei Este oare de mirare că un filosof cu mare ambiție, cum a fost fără îndoială Blaga, se raportează în primul rând la Kant? În mod sigur, nu exista în climatul intelectual al epocii o operă filosofică mai încărcată de prestigiu care ar fi putut fi invocată, atât ca punct de sprijin, cât și ca fundal contrastant, de către un tânăr care năzuia să impună atenției un sistem de gândire original2 Încă și mai important mi se pare a fi un alt motiv al menționării insistente a lui Kant în scrierile lui Blaga",
    "555": " Raportându-se la Kant, Blaga va scoate mai bine în evidență acele opțiuni fundamentale care susțin construcția sa filosofică Numindu-le fundamentale, doresc să subliniez că este vorba nu de orientări și opțiuni care îi despart pe filosofii animați de aspirații asemănătoare, ci de cele care despart orientări fundamentale ale gândirii Sunt orientări ce conferă profilul lor distinct unor mari mișcări și epoci culturale Pentru Blaga, filosofia lui Kant era expresia exemplară a unei figuri fundamentale de gândire a modernității, raționalismul universalist de orientare critic-luministă Este orientarea care instituie rațiunea, înțeleasă ca determinare definitorie a unei naturi umane presupusă a fi invariabilă, atemporală, drept instanță supremă în întemeierea și evaluarea cunoașterii, precum și a valorilor Din perspectiva raționalismului normativ al lui Kant, istoria universală ni se înfățișează drept procesul progresiv al emancipării omului prin asumarea și deprinderea exercițiului critic al rațiunii Sensul istoriei este dat de ceea ce Kant numește luminare3",
    "556": " Prin străduințele de a da satisfacție exigențelor rațiunii în orientarea cunoașterii și în îndrumarea vieții, oameni din diferite epoci istorice și din locuri diferite sunt uniți ca verigi ale aceluiași lanț Ei recunosc același tribunal suprem căruia trebuie să-i fie supuse toate pretențiile de validitate, cele de natură teoretică, cât și cele de natură practică Și ei sunt de acord că verdictele tribunalului rațiunii vor trebui să fie acceptate drept definitive, inatacabile Rațiunea numită pură, obiectul cercetărilor lui Kant, este a priori, prin urmare atemporală Criteriile ei sunt imuabile, aceleași în toate timpurile și în toate locurile Ceea ce deosebește indivizii și colectivitățile ar fi doar recunoașterea autorității rațiunii și capacitatea de a da satisfacție imperativelor ei Rațiunii i se conferă, prin urmare, demnitatea de instanță ultimă de judecată a istoriei tocmai deoarece se consideră că ea stă deasupra istoriei Opțiunile lui Blaga sunt solidare cu acea orientare particularistă și istoristă care s-a configurat la sfârșitul secolului al XVIII-lea și îndeosebi la începutul secolului al XIX-lea, tocmai ca reacție față de raționalismul universalist al epocii luminilor",
    "557": " Inițiatorii acestei orientări, contemporani ai lui Kant, s-au raportat în mod polemic îndeosebi la acele pretenții universaliste care susțin edificiul filosofiei transcendentale și al eticii imperativului categoric Pentru Kant, individul, ca ființă emancipată prin exercițiul rațiunii, era cetățean al lumii (Weltbürger) El aparține epocii și unei anumite colectivități mai mult prin determinările contingente ale existenței sale Din perspectiva particularismului istorist romantic și postromantic, indivizii ne apar, dimpotrivă, drept ramuri ale trunchiurilor care sunt popoarele, națiunile Accentul cade asupra constatării că modul lor de a gândi și de a simți este înrădăcinat în forme istorice de viață, care vor fi caracterizate drept configurații unice și irepetabile Sunt acele forme de viață care modelează, prin tiparele lor, nu numai sensibilitatea, gândirea, aspirațiile și comportarea masei, ci își pun pecetea și asupra celor mai înalte și mai personale inițiative ale geniului creator Instanța supremă, cea care dă măsura tuturor lucrurilor, nu este rațiunea pretins universală, ci o formațiune istorică",
    "558": " Subiectului transcendental și subiectului moral autonom al universalismului raționalist i se opune afirmarea unicității și istoricității ireductibile a structurilor intelectuale și spirituale Ca realități istorice unice, irepetabile, acestea pot fi comparate cu organismele Unul din cercetătorii reorientării istoriste a gândirii, care a căpătat contururi clare încă în epoca lui Kant și Goethe, caracteriza astfel conflictul ei cu raționalismul universalist al filosofiei luminării: „O gândire relativizantă, cu toate primejdiile ei, a pășit în locul credinței în adevăruri absolute, atemporale ale rațiunii și în uniformitatea naturii umane în toate timpurile”4 Voi aminti pe scurt câteva teme ale gândirii lui Johann Gottfried Herder și Wilhelm von Humboldt, care ilustrează foarte bine această caracterizare Herder sublinia cu deosebire specificul spiritului diferitelor popoare, națiuni și epoci istorice El compara aceste deosebiri cu varietatea plantelor care cresc în diferite locuri și perioade de timp Respingând critica instituțiilor, a moravurilor și a culturii comunităților istorice din perspectiva unor adevăruri atemporale ale rațiunii, Herder afirma că ele constituie individualități ce vor trebui să fie examinate și judecate prin raportare la „esența și scopurile” lor specifice5",
    "559": " El contesta orice filosofie care pretinde să fixeze criterii eterne ale adevărului și valorii spirituale6 Pretutindeni formele vieții colective și tradițiile culturale răspund unor nevoi particulare, în care își găsește expresia spiritul unui popor, al unei epoci istorice Încorporarea exemplară a acestui spirit este limbajul comunităților istorice Bunăoară, modelul cultural pe care îl reprezintă limba franceză nu se potrivește spiritului german, socotea Herder, deoarece limba franceză a fost făcută de francezi și pentru francezi „Dacă limba este organul forțelor noastre sufletești, mijlocul destinat culturii și educației noastre celei mai profunde, atunci bine educați nu putem fi decât în graiul poporului și al țării noastre; o așa-zisă educație franceză în Germania trebuie în mod necesar să educe în mod greșit și să rătăcească spiritele germane”7 Deosebit de clar se conturează teme și poziții ale istorismului particularist, opuse celor ale raționalismului universalist, în concepția asupra limbajului al lui Wilhelm von Humboldt",
    "560": " Limbajele nu sunt simple mijloace de comunicare – susținea el – ci organele formatoare ale gândirii, expresia concentrată a caracteristicilor specifice ale unei anumite culturi Limbajele și culturile sunt unite în modul cel mai strâns, deoarece diversitatea limbajelor „nu este una a sunetelor și semnelor, ci o diversitate a însăși viziunilor asupra lumii”8 Deși von Humboldt oscilează între un transcendentalism universalist de tip kantian și istorism s-a remarcat că insistența lui asupra deosebirilor profunde dintre limbajele comunităților istorice înclină balanța în favoarea celui din urmă9 Accentul relativizant apare deosebit de clar în reflecția că dacă limbajele conțin viziuni diferite ale lumii rezultă că lumea în sine nu ne este în nici un fel accesibilă Aceste viziuni nu pot fi comparate prin raportare la criterii care ar fi situate deasupra lor Voi cita un pasaj care mi se pare deplin lămuritor în acest sens: \nOmul trăiește cu obiectele în mare măsură așa cum i le arată limbajul, ba chiar, deoarece percepția și acțiunea depind de reprezentările lui, în mod exclusiv așa",
    "561": " Prin același act prin care omul țese din sine însuși limbajul el se țese pe sine însuși în limbaj și fiecare limbaj trasează în jurul națiunii căreia el îi aparține un cerc din care se poate ieși numai în măsura în care se intră în cercul unui alt limbaj10 \nNu există, prin urmare, principii metafizice care dau expresie unor adevăruri atemporale În plăsmuirile cele mai înalte ale gândirii lor, oamenii insuflețiți de aspirații universaliste vor rămâne închiși în cercul unui limbaj, al unei anumite viziuni asupra lumii Ontologiile și metafizicile sunt ale popoarelor și ale culturilor Nu există o cunoaștere a lumii ca atare, ci doar viziuni istoric și local distincte asupra lumii Traducerile dintr-un limbaj în altul sunt, desigur, posibile Mai mult, ele sunt practicate în mod curent, dar rămân totuși întotdeauna proiecții imperfecte într-un mediu străin al unor realități spirituale puternic individualizate, sub multe aspecte incomensurabile",
    "562": " Istoria universală nu constituie un proces cât de cât unitar, ci scena pe care coexistă sau se succed individualități culturale inconfundabile și reciproc ireductibile Motive istoriste și holiste apropiate de cele care domină gândirea lui Herder și von Humboldt pot fi întâlnite la tot pasul în opera lui Goethe, de cele mai multe ori într-o transfigurare artistică Tocmai deoarece Goethe nu a fost un teoretician, ele nu capătă aici formulări atât de nete, de clare Faptul că ele sunt infuzate în toți porii creației lui Goethe merită, totuși, să fie subliniat Căci Goethe a fost pentru Blaga una din stelele conducătoare pe firmamentul culturii europene Dacă orientarea gândirii lui Blaga se opune în unele din opțiunile ei fundamentale orientării gândirii lui Kant aceasta se datorează, fără îndoială, ancorării ei profunde în tradiția romantismului și neoromantismului individualizant și istorizant Această ancorare capătă o expresie pe deplin convingătoare în idei și motive care constituie pietre de temelie și axe directoare ale gândirii sale filosofice",
    "563": " Am în vedere distincția dintre două orizonturi ale existenței umane Formularea ei cea mai clară o găsim în lucrări filosofice mai târzii, cu deosebire în capitolele finale din Știință și creație și din Ființa istorică Filosofia lui Blaga se clădește pe supoziția că există două orizonturi „cu totul diferite” în care se poate desfășura viața ființelor omenești, și anume orizontul vieții practice și orizontul creației spirituale (Formulările obișnuite ale lui Blaga sunt „orizontul concret al lumii sensibile” în care omul acționează în vederea autoconservării și a obținerii confortului și „orizontul misterului în vederea revelării acestuia”) Modul cum acționează omul în primul orizont – susține filosoful – îl deosebește mult de animalele superioare în ceea ce privește mijloacele și resursele utilizate, dar nu în mod esențial din punctul de vedere al finalității acțiunii sale Specific umană ar fi abia existența în orizontul creației spirituale Acei oameni a căror existență nu se desfășoară și în acest orizont – numărul lor poate fi foarte mare – nu sunt „ființe omenești depline”",
    "564": " Blaga avertizează că această teză reprezintă „piatra unghiulară” a filosofiei sale „Conștiința umană nu e împlinită ca atare decât în clipa când acest orizont se declară în ea”11 Celor două moduri de existență le corespund două tipuri de producții ale minții pe care Blaga le va numi uneori, într-un mod de fapt inadecvat, „două tipuri de cunoaștere” Ele răspund unor nevoi esențial diferite ale omului ca ființă practică și ca ființă care simte nevoia de a înțelege, de a pătrunde sensurile existenței sale Numai satisfacerea nevoilor de primul gen reprezintă cunoaștere într-un sens propriu al termenului Numită în Trilogia cunoașterii „cunoaștere paradisiacă”, ea este adecvată obiectului și tocmai prin aceasta își realizează funcția adaptativă Deși se acumulează în timp și înregistrează o dezvoltare excepțională în era tehnico-științifică, cunoașterea caracterizată prin adecvarea la obiect, în orizontul vieții active a omului, nu are o dimensiune propriu-zis istorică",
    "565": " Omul devine o ființă autentic istorică doar în celălalt mod al existenței sale, adică atunci când el se raportează la obiecte condus de o aspirație de înțelegere dezinteresată, în calitate de creator de mituri, religii, artă, metafizică, concepții sociale și etice Acestea vor fi caracterizate de Blaga drept tot atâtea încercări de revelare a misterului existenței Ele sunt supuse cenzurii transcendente și, prin urmare, nu pot fi niciodată „adecvate”, în sensul adecvării în raport cu realitatea în sine Produselor minții omenești în cele două orizonturi ale existenței le corespund realizările civilizației și culturii „Cultura răspunde existenței umane într-un mister și revelare, iar civilizația răspunde existenței întru autoconservare și securitate Între ele se cască deci o deosebire profundă de natură ontologică”12 Atât cunoașterea care asigură satisfacerea unor nevoi ce țin de securitate și confort, cât și creația de cultură, se constituie prin intervenția unor structuri a priori",
    "566": " Cunoașterea propriu-zisă devine posibilă datorită unor structuri numite de Blaga „categorii ale receptivității cognitive”, în timp ce creația este modelată de „categorii ale spontaneității plăsmuitoare”13 Primele aparțin conștiinței, celelalte inconștientului Cele din urmă sunt numite, de aceea, și „abisale” „Dacă ni se permite să întrebuințăm o metaforă – scrie Blaga – am spune că există un etaj al conștiinței și un subsol al inconștientului, fiecare cu garnitura sa specifică de categorie, deosebite prin chiar structura lor”14 Categoriile receptivității cognitive structurează orice demers care descrie și explică fapte Ca atare, ele reprezintă un cadru direct accesibil analizei Categoriile abisale, acele categorii care configurează o „matrice stilistică” constituie, dimpotrivă, cadrul în care gândirea și imaginația creatoare a omului se mișcă, un cadru pe care, observă Blaga, acesta nu-l percepe tot așa cum nu percepe greutatea atmosferei sau mișcarea pământului Categoriile receptivității sunt universale, în timp ce categoriile abisale ale spontaneității pot să varieze de la o regiune geografică la alta, de la un popor la altul, de la o epocă la alta și, într-o anumită măsură, de la o individualitate creatoare la alta15",
    "567": " Prin cunoașterea propriu-zisă omul trăiește în regimul universalității Drept creator de cultură, ca ființă omenească deplină, el este ființă istorică Categoriile spontaneității sunt caracterizate de Blaga drept instrumente prin care se înfăptuiește cenzura transcendentă Acestea modelează străduințele de revelare a misterului în așa fel încât zădărnicesc „o convertire pozitivă și absolut adecvată a misterului”16 Cunoașterea adecvată obiectului are la Blaga doar o semnificație practic-utilitaristă, ceea ce aduce aminte de Nietzsche sau de Bergson Aspirația spre acea „cunoaștere înțelegătoare”, numită de Blaga și minus-cunoaștere, care se exprimă în încercări de revelare a misterului cum sunt mitul, religia, arta sau metafizica, pe de o parte, și aspirația spre cunoaștere obiectivă, pe de altă parte, sunt în mod fatal și iremediabil divergente Blaga va califica drept iluzorie pretenția marilor sisteme filosofice, bunăoară a celor postkantiene, de a oferi o cunoaștere a absolutului, de a reprezenta în acest fel „surogate ale revelației divine”17",
    "568": " Rezistența misterului în fața tuturor încercărilor de a-l revela în sens pozitiv, prin creația de cultură, conservarea lui, conchide Blaga, „poate fi considerată ca una dintre condițiile metafizice esențiale ale istoricității ființei umane și ale permanenței de nezdruncinat ale acestei istoricități”18 Pentru om, ca ființă finită, creația poate fi socotită însă o compensație deplină a eșecului sistematic al incercărilor sale de a accede la absolut \n\nExistența în istoricitate, existența fără posibilitate de ancorare în absolut, este, desigur, o existență tragică, dar în univers îi revine semnificația unei demnități fără seamăn… Istoricitatea prilejuiește omului suferințe și satisfacții, ea prilejuiește omului paroxisme ale dezamăgirii, dar și paroxisme ale bucuriei19 \n\nCunoaștere cu valoare obiectivă versus creație, care poartă pecetea istoriei și individualității, ca expresie supremă a libertății umane Acesta mi se pare că este fundalul confruntării lui Blaga cu filosofia teoretică a lui Kant Voi prezenta câteva din judecățile autorului Trilogiilor cu privire la opera autorului Criticii rațiunii pure și voi încerca să-mi imaginez răspunsuri posibile ale lui Kant",
    "569": " Blaga vedea, în mod evident, în filosofia lui Kant cea mai temeinică, cea mai bine întemeiată critică a posibilității metafizicii, înțeleasă ca o reprezentare asupra transcendentului adecvată obiectului ei, adică drept o cunoaștere a absolutului Verdictul negativ al lui Kant cu privire la posibilitatea cunoașterii metafizice înțeleasă în acest fel i s-a părut lui Blaga definitiv, irecuzabil Într-un al doilea pas, Blaga susține însă că acest verdict nu va trebui ințeles drept o demonstrație a caracterului anacronic al construcției metafizice în genere Kant, apreciază Blaga, are dreptate atunci când conchide că o cunoaștere pozitiv-adecvată a transcendentului nu este în principiu posibilă Critica întreprinsă de el a sunat ceasul morții metafizicii dogmatice, cel puțin de drept, dacă nu întotdeauna de fapt Kant ar fi greșit totuși, crede Blaga, atunci când ar fi socotit drept lipsite de interes și de valoare orice preocupări metafizice care ies din perimetrul fiolosofiei sale transcendentale",
    "570": " Această evaluare critică este întemeiată prin sublinierea insistentă a ceea ce Blaga a calificat drept limitarea fundamentală a analizelor lui Kant și a multor analize ale cunoașterii întreprinse după Kant Ele s-au aplecat exclusiv asupra condițiilor de posibilitate ale cunoașterii cu valoare obiectivă, adică ale experienței noastre Este acea cunoaștere pe care Blaga a numit-o, mai întâi, cunoaștere paradisiacă și mai târziu cunoaștere de tip I Blaga a calificat această cunoaștere drept produsul unei „ființe umane incomplete”, a „ființei umane care există cu precădere în orizontul lumii date, sensibile, și în vederea autoconservării sale”20 A întreprinde analiza cunoașterii doar în acest orizont, ceea ce ar fi făcut Kant, este un „grav exces de simplificare”21 Blaga îi impută, așadar, lui Kant, că a evaluat construcțiile metafizice prin raportare la condițiile cunoașterii obiective Teoria cunoașterii a lui Kant îi apare lui Blaga drept nesatisfăcătoare chiar și în calitate de teorie a cunoașterii științifice, în măsura în care ea nu consideră „plăsmuirile teoretice ale științei”, care sunt și ele încercări stilistic cenzurate de revelare a misterului existențial22",
    "571": " Cercetările lui Kant ar fi pornit de la presupunerea că rostul minții omenești „ar fi numai acela de a lua act, datorită categoriilor sale, de lumea concretă dată”23 Aceasta ar fi o limitare pe care Blaga o apreciază drept sursa unor interdicții din cele mai păgubitoare, interdicții pe care le acuză în judecăți deosebit de severe Astfel conceptul kantian al lucrului în sine este perceput de Blaga drept temei al respingerii oricărei încercări de a imagina reprezentări cu privire la ceea ce se situează dincolo de limitele experienței \n\nCu aceasta Kant a ciuntit destinul ființei umane, condamnând la inactivitate capacitatea revelatoare Kant pune «lucrul în sineĂ ca un vetto împotriva oricărei metafizici revelatoare fără a-și da seama că prin aceasta el a tăiat în două rostul nostru, steriliziând destinul omenesc… Kant nu a bănuit nici pe departe că spiritul uman mai posedă în afară de categoriile respective (cele ale intelectului – n",
    "572": "m MF) și o a doua garnituă amplă de natură stilistic-abisală, categorii care se imprimă tocmai plăsmuirilor noastre de intenție revelatoare Ignorarea acestei a doua garnituri a fost cauza pentru care Kant a trecut cu vederea în chip atât de regretabil destinul revelator al omului în sensul deplin al acestui cuvânt Dacă le-ar fi bănuit existența, desigur că filosofia kantiană ar fi devenit mai puțin opacă față de spiritul creator24 \nSunt oare îndreptățite asemenea judecăți? A contestat Kant pornirea oamenilor de a-și alcătui reprezentări despre transcendent? A apreciat-o el drept neavenită? Reprezintă într-adevăr filosofia sa „un vetto” dat tuturor acelor reprezentări care nu pretind să ofere cunoaștere cu valoare obiectivă, ci se înfățișează drept creații libere ale minții oamenilor? Este această filosofie opacă față de spiritul creator? Pare potrivit să ne întrebăm: Ce i-ar fi putut răspunde Kant lui Blaga? Mai întâi, Kant ar fi dorit, desigur, să reamintească faptul că cercetările sale, ale căror rezultate le-a prezentat în Critica rațiunii pure, și-au propus să determine întinderea și limitele cunoașterii noastre și să evalueze, pe această bază, pretențiile de cunoaștere ale metafizicii",
    "573": " Concluziile acestor cercetări a fost că toate cunoștințele despre fapte se constituie dintr-o materie dată de sensibilitate și dintr-o formă furnizată de către intelectul pur Acea obiectivitate care distinge cunoștințele autentice de reprezentările subiective este dată, așadar, de aplicarea categoriilor intelectului pur materiei oferite de intuiție Fără intuiții conceptele intelectului rămân „pure forme de gândire”, care nu ne oferă cunoștințe despre obiecte determinate Intelectul omenesc nu intuiește nimic O cunoaștere despre transcendent nu este, prin urmare, în principiu posibilă Limitele cunoașterii noastre despre realitate vor fi întotdeauna limitele experienței noastre Acestea sunt rezultate ale analizei critice a granițelor cunoașterii cu valoare obiectivă pe care, așa cum am arătat mai sus, Blaga le acceptă și le apreciază în mod deosebit25 În al doilea rând, Kant ar fi contestat categoric afirmația că după el rostul minții omenești ar fi doar „de a lua act… de lumea concretă dată”",
    "574": " (Vezi pasajul citat din Blaga la nota 23) Există pentru Kant o cunoaștere a priori cu privire la condițiile care fac posibilă cunoașterea obiectivă în genere, precum și o cunoaștere a priori a datoriei morale Kant a considerat propria sa operă filosofică în primul rând drept o contribuție la cercetarea acelei cunoașteri pe care ne-o oferă rațiunea noastră teoretică și practică pură Domeniul cunoștințelor care pot deveni bunul comun al tuturor oamenilor interesați de adevăr este pentru Kant cuprinzător El conține atât cunoașterea noastreă a priori cât și cunoașterea bazată pe experiență Interesul lui Kant a fost îndreptat spre explorarea și cercetarea sistematică a cunoașterii noastre a priori, deopotrivă acelei speculative și acelei practice, și, pe această bază, a condițiilor care fac posibilă o cunoaștere obiectivă despre fapte În al treilea rând, Kant ar fi subliniat că această orientare a străduințelor sale nu va trebui să fie înțeleasă drept o contestare a tendinței irezistibile a minții omenești de a trece dincolo de hotarele experienței",
    "575": " Căci rațiunea însăși creează aparența posibilității unei cunoașteri care depășește aceste hotare Concepte ale rațiunii pure, numite de Kant Idei transcendentale, orientează cunoașterea despre fapte, dobândită prin experiență, spre determinarea totalității condițiilor de care depinde tot ceea ce se întâmplă Kant observa că deși acestor Idei nu le este dat un obiect corespunzător într-o experiență posibilă, ele „nu sunt imaginate în mod arbitrar, ci rațiunea este condusă către ele în mod necesar în progresul continuu al sintezei empirice, atunci când ea vrea să se elibereze de orice condiții și să cuprindă în totalitatea ei necondiționată ceea ce, după regulile experienței, nu poate fi determinat decât drept condiționat”26 La capătul cercetărilor întreprinse asupra antinomiilor rațiunii pure, Kant conchide că atât timp cât conceptele rațiunii pure sunt raportate la totalitatea condițiilor din lumea sensibilă ideile noastre rămân transcendentale, adică servesc doar orientării cunoașterii noastre despre fapte „Dar de îndată ce plasăm necondiționatul (de care propriu-zis este vorba) în ceea ce se află cu totul în afara lumii sensibile, prin urmare în afara oricărei experiențe posibile, Ideile devin transcendente…”27",
    "576": " Noi putem gândi, desigur, absolutul, necondiționatul, dar nu putem avea nici o cunoaștere asupra a ceea ce este dincolo de granițele experienței Dezvăluind sursele iluziei posibilității unei cunoașteri a transcendentului, Dialectica transcendentală ne ferește de primejdia de a fi, ca atâtea spirite înalte ale trecutului, victime ale acestei iluzii Iluzia însăși – apreciază Kant – nu va putea fi însă evitată Intervine aici „dialectica naturală și inevitabilă” a rațiunii omenești Această dialectică nu încetează de „a momi” rațiunea noastră și „de a o arunca neîncetat în rătăciri momentane, care trebuie mereu înlăturate”28 De vreme ce Kant nu a văzut, așadar, în speranțele mereu renăscute ale metafizicii dogmatice de a ajunge la cunoașterea absolutului o simplă greșeală, ci expresia unei iluzii „naturale și inevitabile” a rațiunii omenești, cum ar fi putut el să blameze pornirea atât de firească a oamenilor de a-și face reprezentări asupra absolutului, cu atât mai mult a celor care recunosc în ele creații subiective ce răspund unor nevoi de natură spirituală? În mod sigur, Kant nu ar fi acceptat ca îndreptățite învinuiri cum este aceea că influența operei sale ar fi condamnat la „inactivitate capacitatea revelatoare” a oamenilor, că filosofia lui ar implica „un vetto împotriva oricărei metafizici creatoare”",
    "577": " Kant ar fi reamintit obiectivele pe care și le-a propus în cercetările sale și ar fi insistat asupra ideii că ele au fost cu totul diferite de cele care urmăresc determinarea condițiilor de posibilitate ale creațiilor mitice, religioase, artistice sau metafizice ale spiritului omenesc Kant ar fi subliniat că filosofia sa nu oferă nici un temei pentru a nega exietența unor categorii cum sunt cele pe care Blaga le numește stilistic-abisale Dar el ar fi plasat probabil cercetarea lor în domeniul investigației istorice a culturilor Un domeniu de cercetare pe care l-ar fi apreciat, desigur, drept demn de atenție, la fel ca și alte domenii ale cercetării științifice Dacă el însuși și-a concentrat forțele asupra cercetării „rațiunii pure”, aceasta nu înseamnă că nu ar fi acordat toată considerația unor cercetări cu alte obiective De ce ar exclude oare cercetarea „rațiunii pure”, ca rațiune universală, cercetări asupra determinărilor istorice și locale ale rațiunii, în particular cercetarea stilistică a rațiunii și culturii căreia îi este consacrată opera filosofică a lui Blaga? Iată sensul în care Kant ar fi respins reproșul că filosofia lui ar fi „trecut cu vederea… destinul revelator al omului” și ar fi fost „opacă față de spiritul creator”",
    "578": " Este clar că scepticismul lui Blaga cu privire la posibilitatea unei cunoașteri cu valoare obiectivă a transcendentului, al unei „metafizici științifice” care are drept obiect absolutul, se întâlnește cu cel al lui Kant Atunci când apropie însă poziția lui Kant de cea a unui pozitivism rudimentar, prin sugestia că dreptul de a construi reprezentări inevitabil subiective asupra transcendentului ar trebui să fie apărat împotriva unor verdicte prohibitive ale filosofiei acestuia, Blaga nu-i face dreptate autorului Criticii rațiunii pure Căci analizele lui Kant nu conțin și nu implică câtuși de puțin vreo rezervă în această privință, așa cum a crezut Blaga Nu existența și semnificația spirituală a năzuințelor de a elabora reprezentări asupra transcendentului este pusă în discuție prin concluziile criticismului kantian, ci numai caracterizarea produselor unor asemenea năzuințe despre cunoaștere în sensul propriu al termenului Este plauzibil că dacă ar fi fost confruntat cu critici de felul celor pe care le-a formulat Blaga, Kant ar fi replicat în acest fel",
    "579": " Și el ar fi fost, fără îndoială, îndreptățit să o facă Identificându-se însă pe deplin cu acele presupoziții și opțiuni care au susținut întreaga sa întreprindere critică, este mai puțin probabil că el și-ar fi dat seama în ce măsură asemenea critici dezvăluie un conflict al valorizărilor În încheiere, câteva considerații asupra acestui subiect Ca filosof al luminării, Kant a valorizat cunoașterea, cunoașterea metafizică și cunoașterea despre fapte, altfel spus cunoașterea „pură” și cunoașterea empirică Temeiul acestei valorizări este tocmai acea valabilitate universală care distinge cunoașterea obiectivă Pentru Kant, această valabilitate reprezenta expresia universalității rațiunii El nu a ignorat, desigur, creațiile mitice, religioase, artistice ale spiritului sau teoriile metafizice despre transcendent, influența lor adesea covârșitoare asupra modului de a gândi și de a simți al oamenilor Pentru Kant, ca și pentru Blaga, era clar că aceste creații individuale și reprezentări colective se deosebesc de cunoașterea obiectivă tocmai prin variabilitatea lor istorică și locală, prin aceea că atunci când sunt creațiile unui singur om ele poartă pecetea puternică a personalității creatorului",
    "580": " Autorul Criticilor a valorizat însă cu precădere universalul, în timp ce autorul Trilogiilor s-a simțit profund atașat de creațiile libere ale minții omenești, în care el a văzut încercări mereu reluate de revelare a misterului existenței, sub semnul timpului și al locului Rațiunea universală și respectiv creația liberă constituie pivotul gândii lor29 Tocmai în privilegierea universalului și respectiv a particularului, a istoricului, se exprimă acele orientări fundamental opuse ale spiritului asupra cărora am încercat să îndrept atenția în partea introductivă a acestui studiu Sunt înclinații și opțiuni care despart nu doar individualități puternice, ci și epoci de cultură, mari tradiții filosofice Sunt opțiuni care nu pot fi depășite într-o discuție cu argumente, acea discuție în care preopinenții caută consensul sprijinindu-se pe logică și pe fapte general acceptate Singurul judecător al unor asemenea opțiuni ar putea fi, în cele din urmă, istoria universală În centrul gândirii lui Kant stau, în mod evident, acele valori susceptibile să devină valori universale",
    "581": " Întruchipările exemplare ale universalului sunt pentru el rațiunea speculativă, rațiunea practică, religia rațiunii și științele Ceea ce este istoric, local, propriu unei tradiții culturale limitate în spațiu și timp, nu a solicitat în aceeași măsură interesul său filosofic Este sensul în care Kant a rămas atașat acelei orientări clasice a gândirii care valoriza inteligibilul în raport cu sensibilul, atemporalul în raport cu ceea ce este vremelnic, trecător, universalul în raport cu particularul Blaga, dimpotrivă, a socotit că omul se realizează ca ființă deplină prin creația liberă de valori spirituale, creație care este întotdeauna cenzurată stilistic Dacă accepta că în ordinea vieții practice universalizarea este, cel puțin în principiu, posibilă prin uniformizarea tehnologiilor, a sistemelor de organizare, de comunicare și prelucrare a informațiilor sau a nevoilor de confort30, Blaga socotea că lumea culturii este o lume a particularității ireductibile Este lumea în care particularitatea, și nu universalitatea, va constitui semnul distinctiv al valorii",
    "582": " Orientările valorice ireconciliabile care opun universalismul luminării particularismului istorist se exprimă cu multă claritate în contrastul dintre idealul metafizic al lui Kant și al lui Blaga Idealul lui Kant a fost metafizica științifică, cel al lui Blaga metafizica drept viziune asupra lumii, drept creație originală structurată de coordonatele unei anumite matrice stilistice Fără îndoială că Blaga nu s-a înșelat atunci când a apreciat că ideea kantiană a metafizicii științifice reprezintă un potrivit fundal contrastant pentru o cât mai bună percepere a modului cum a înțeles el natura, rostul și menirea metafizicii Cea dintâi ambiție filosofică a lui Kant a fost să pună metafizica „pe drumul sigur al unei științe” El s-a declarat îndrăgostit de metafizică și a deplâns starea în care se găsea acel domeniu de preocupări teoretice care pretindea cea mai înaltă demnitate în ierarhia științelor fără să poată totuși da la iveală fie și un singur adevăr general acceptat31",
    "583": " Kant a crezut că stabilind pentru prima dată în mod adecvat obiectul cercetărilor metafizice – rațiunea pură – și metoda acestor cercetări, el a făcut un pas hotărâtor în punerea acestei discipline pe baze sțiințifice În prefața la ediția din 1781, el caracteriza opera sa fundamentală drept un răspuns dat invitației adresată rațiunii să ia din nou asupra ei cea mai dificilă dintre toate sarcinile, adică pe cea a cunoașterii de sine și să instituie un tribunal care s-o garanteze în pretențiile ei legitime, dar care să poată respinge toate uzurpările neîntemeiate, nu prin hotărâri arbitrare, ci după legile ei eterne și imuabile, iar acest tribunal nu este altul decât critica rațiunii pure însăși32 \n\nMetafizicii, ca cercetare a ceea ce este universal și atemporal, Kant îi va impune cele mai severe cerințe de științificitate În aceeași prefață, el afirmă că în acest gen de considerații nu e permis în nici un fel a avea păreri și că tot ce ar semăna numai cu o ipoteză este marfă prohibită, care nu e îngăduit să fie oferită spre vânzare nici la cel mai mic preț, și care trebuie confiscată de îndată ce a fost descoperită",
    "584": " Căci orice cunoaștere care are un fundament a priori anunță ea însăși că vrea să fie considerată ca absolut necesară; cu atât mai mult o determinare a tuturor cunoașterilor pure a priori, care trebuie să fie măsura, prin urmare chiar exemplul întregii certitudini apodictice (filosofice)33 \n\nEste greu să ne închipuim un contrast mai puternic între acest ideal al cunoașterii metafizice și înțelegerea blagiană a construcției metafizice ca viziune personală asupra lumii, modelată stilistic Încă în culegerea sa de aforisme Discobolul, Blaga își va fixa poziția scriind: „Metafizica intenționează să fie revelare și izbutește să fie doar creație” De pe această poziție, el se va delimita net de înțelegerea metafizicii ca știință și ca o încoronare a științelor, fie ea cunoaștere a transcendentului, fie cunoaștere de sine a rațiunii pure Pentru Blaga construcția metafizică este doar una din modalitățile prin care se exprimă acea aspirație de revelare a misterelor care este definitorie pentru ființa omenească pe deplin dezvoltată",
    "585": " Obiectivitatea și creația cu intenție revelatoare îi apar drept atribute care se află într-o relație de excludere reciprocă Prețul obiectivității, care distinge cunoașterea științifică, este pierderea semnificației existențiale Metafizica, ca viziune prin care se încearcă revelarea „misterului existenței în totalitatea sa”, nu trebuie să aspire la obiectivitate și valabilitate universală Ca și toate celelalte creații libere ale spiritului, sistemele metafizice vor trebui să fie apreciate prin raportare la caracteristici intrinseci, și nu la cerințe de adecvare în raport cu un obiect situat în afară Blaga susținea că o viziune metafizică va trebui judecată „după profunzimea și armonia interioară a vedeniilor ce ni se propun” și considera că „vremelnicia de care este stigmatizată orice concepție metafizică dobândește o fatalitate inerentă chiar și celor mai evidente reușite ale spiritului uman”34 În succesiunea sistemelor metafizice, în contrast cu ceea ce constituie cunoașterea universală, nu poate exista progres",
    "586": " Dacă cunoștințele propriu-zise pot deveni bunul comun al tuturor oamenilor, este firesc ca datorită determinărilor lor stilistice, istorice și personale, diferitele creații metafizice să fie receptate cu predilecție doar de anumite familii de spirite, în raport cu înclinațiile specifice ale acestora35 Deosebirile profunde dintre idealul metafizic al lui Kant și al lui Blaga oglindesc, prin urmare, opoziția dintre aspirațiile și opțiunile spiritului universalist și obiectiv, care privilegiază știința, și ale spiritului istorist neoromantic, care valorizează cu deosebire creațiile imaginative cât mai îndrăznețe, cu maximă rezonanță existențială36 Dacă Immanuel Kant năzuia să facă din filosofie o știință, dacă el îi inspiră și astăzi pe cei ce înțeleg să formuleze și să soluționeze probleme filosofice într-un spirit științific, Blaga în schimb va putea fi recunoscut, tocmai din această perspectivă, drept „filosoful poet” \n\nN O T E 1 Afirmația se susține pentru Trilogii în ansamblul lor În Trilogia culturii, abundă referirile la Oswald Spengler și la morfologii germani ai culturii, în primul rând la Leo Frobenius",
    "587": " 2 Alexandru Petrescu afirmă, pe bună dreptate, că „Blaga a simțit mereu în aceasta (în filosofia lui Kant – nm MF) o provocare și a trăit constant nevoia detașării de filosoful din Königsberg” (Vezi Al Petrescu, „Despărțirea lui Blaga de Kant”, în Revista de Filosofie, nr 6, 1998, p 671) Autorul caracterizează această „despărțire” cu referire la o sumă de teme și concepte ale filosofiei kantiene În cele ce urmează, îmi propun îndeosebi identificarea acelor orientări fundamentale ale gândirii care îl opun pe Blaga lui Kant 3 „Luminarea este o ieșire a omului din starea de minorat a cărei vină o poartă el însuși Starea de miorat este neputința de a se servi de mintea sa fără a fi condus de altcineva Te faci tu însuți vinovat de această stare atunci când cauza ei nu se află într-o lipsă a inteligenței, ci în lipsa fermității și a curajului de a te sluji de ea fără a fi condus de altcineva",
    "588": " Sapere aude! «Ai curajul să te servești de propria minte!Ă este, prin urmare, deviza luminării” (Imm Kant, „Răspuns la întrebarea: ce este luminarea” traducere de D Flonta, în Filosofia practică a lui Kant, Polirom, Iași, 2000, p 118) 4 Fr Meinecke, Schiller und der Imndividualitätsgedanke Eine Studie über die Entstehungsgeschichte des Historismus, F Meiner Verlag, Leipzig, 1937, p 3 5 J G Herder, Scrieri, traducere de Cristina Petrescu, Editura Univers, București, 1973, p 109 6 „Numai timpurile, locurile și caracterele naționale, într-un cuvânt întreaga interacțiune a forțelor vii, în individualitatea lor cea mai determinată, hotărăsc asupra tuturor evenimentelor din domeniul uman, ca și asupra tuturor creațiilor naturii” (Op cit, p 137) 7 Op cit, p 181 Asemenea rânduri ne duc cu gândul la reflecțiile lui Blaga dintr-un capitol al Spațiului mioritic, intitluat „Influențe modelatoare și catalitice”",
    "589": " Influențelor culturale din afară cu caracter modelator, resimțite ca dăunătoare, autorul le opune influențele catalitice, influențe care stimulează căutarea și găsirea individualității, a specificității înscrise în matricea stilistică a unei comunități Caracterizând influența spiritualității germane drept una predominant catalitică, Blaga menționează și „folclorismul lui Herder” (Vezi Spațiul mioritic, Editura Humanitas, București, 1994, p 200) 8 Wilhelm von Humboldt, Gesammelte Schriften, Berlin, 1903, Bd IV, p 27 9 Vezi Hans Fiebig, Eigentümliche Weltansichten Über den Historismums in Wilhelm von Humboldts Denken, în H Lenk (ed), Zur Kritik der wissenschaftlichen Rationalität, Verlag Karl Alber, Freiburg/München, 1986, pp 282-283 10 W v Humboldt, Op cit, Bd VI, p 179 11 L Blaga, Știință și creație, Humanitas, București, 1996, p 203 12 L Blaga, Geneza metaforei și sensul culturii, Humanitas, București, 1994, p",
    "590": " 107 13 Ibidem, p 122 14 Ibidem, p 119 15 Ibidem, p 123 Blaga insistă asupra peceții pe care o imprimă sensibilității și gândirii creatorului de cultură matricea stilistică a comunității căreia îi aparține El notează că „prin orizonturile inconștiente și prin matricea stilistică suntem, într-o măsură în care nici nu visăm, ancorați într-o viață anonimă (Orizont și stil, Humanitas, București, 1994, p 186) Blaga subliniază, totodată, că matricea stilistică proprie unei colectivități va căpăta nuanțări distincte de la o personalitate creatoare la alta 16 L Blaga, Știință și creație, p 205 Blaga dezvoltă in Cenzura transcendentă și in Trilogia culturii caracterizări mai analitice ale rezultatelor intervenției matricei stilistice, pe care le rezumă astfel: „Dacă prin cenzura transcendentă se creează o condiție prealabilă pentru destinul creator al omului, prin frânele transcendente (abisale) se garantează permanența acestui destin, iar prin conversiunea transcendentă se asigură intensitatea și randamentul maxim al acestui destin",
    "591": "” (Artă și valoare, Humanitas, București, 1996, p 190) 17 Vezi L Blaga, „Ființa istorică”, în L Blaga Trilogia cosmologică, Humanitas, București, 1997, p 484 Omul este „structural” cenzurat „Aceasta înseamnă că omul nu poate să ajungă la o cunoaștere pozitivă, absolut adecvată, nici a Marelui Anonim, nici a lumii inconjurătoare, nici a propriei sale ființe” (Op cit, p 486) 18 Ființa istorică, în Op cit, p 486 19 Ibidem, p 489 20 Știință și creație, p 207 21 Idem 22 „Atât Kant, cât și școlile neokantiene, dar și pozitivismul de toate nuanțele, examinând structura științei, au încercat o simplificare abuzivă și inadmisibilă a situației… «InterpretareaĂ datelor sensibile în lumina unor «idei teoreticeĂ are loc, în ultimă analiză, în funcție de liniile de forță ale unui «câmp stilisticĂ",
    "592": " Cu aceasta «științaĂ se plasează, evident, prin principalele ei intenții și prin masa predominantă a corpului ei de teze, în coordonatele cunoașterii de tip II… După noi, știința își realizează suprema demnitate nu în cadrele cunoașterii de tip I, ci în cadrul tipului II” (Ibidem, p 213) 23 L Blaga, Despre gândirea magică, în L Blaga, Gândire magică și religie, Humanitas, București, 1996, p 77 24 Ibidem, pp 81-82 25 „Recunmoaștem din plin că momentul istoric al criticismului este ireversibil Și mai recunoaștem că de această împrejurare va trebui să țină seama orice nouă filosofie și orice viitoare teologie” („Diferențialele divine”, în Trilogia cosmologică, Humanitas, București, 1997, p 16) În ultimul volum al Trilogiilor, Blaga sublinia modul cum a înțeles el lecția lui Kant și deplângea faptul că ideatorii de sisteme metafizice de după Kant nu au ținut seama de concluziile cercetărilor acestuia privitoare la limitele cunoașterii omenești: „Nu ne mai amăgim cu prezumția de a putea ancora cu gândul în absolut",
    "593": " De seminția metafizicienilor ne separă această luciditate Căci toți metafizicienii se simt într-un fel moștenitori… ai «revelației divineĂ – chiar și aceia care în chip declarat și explicit nu mai cred in asemenea revelație divină Toți metafizicienii de după Kant au căutat să restaureze dogmatismul dinaintea acestuia… Toți metafizicienii de după Kant se comportă ca și cum principiile metafizice ar fi indreptățite numai în măsura în care pornesc de la premisa ca ar avea un acces în «absolutĂ S-a creat astfel o serie fără sfârșit de surogate ale revelației divine” („Ființa istorică”, pp 483-484) 26 Critica rațiunii pure, traducere de M Bagdasar și Elena Moisuc, Ediția a III-a îngrijită de I Pârvu, Editura IRI, București, 1998, p 386 27 Ibidem, p 441 28 Vezi Ibidem, pp 274-75 Cititorul Criticii rațiunii pure este avertizat în această privință chiar în prima frază a prefeței la ediția I „Rațiunea omenească – scrie Kant – are într-un gen al cunoașterii ei soarta particulară că e copleșită de întrebări pe care nu le poate evita, deoarece îi sunt impuse de natura rațiunii însăși, la care însă nu poate răspunde, fiindcă depășesc întreaga capacitate a rațiunii omenești",
    "594": "” (Ibidem, p 21) 29 Blaga, cel puțin, o spune explicit: „Toată filosofia noastră se reduce în fond la o justificare și la o întemeiere pe mai multe planuri a stării permanent «creatoareĂ a omului” („Ființa istorică”, p 498) 30 Progresul în această direcție este numit, astăzi, globalizare 31 În Cuvântul înainte al scrierii sale, intitulată atât de semnificativ „Prolegomene la orice metafizică viitoare care se va putea înfățișa drept știință”, Kant observa: „Pare aproape de râs că în timp ce orice altă știință merge înainte fără încetare, tocmai în aceea care pretinde a fi ințelepciunea însăși și pe care orice om o consultă ca pe un oracol ne învârtim mereu pe loc, fără a înainta un singur pas” Autorul deplângea „că pe acest tărâm nu există nici o măsură demnă de încredere după care am putea deosebi ceea ce are temei de vorbăria goală”",
    "595": " (Vezi Prolegomene …, traducere de M Flonta și Th Kleininger, Editura All, CEU Press, 1996, pp 51-52) Idealul științei în metafizică este afirmat deosebit de net Ceea ce acuză Kant este lipsa progresului, ca trăsătură care distinge activitățile cu caracter științific 32 Critica rațiunii pure, ed cit, p 23 33 Ibidem, p 24 Kant socotea că el a fost în măsură să instituie metafizica nu doar ca un domeniu de cercetare în care nu este loc pentru considerații ipotetice, ci, mai mult, ca o știință încheiată În unul din pasajele finale ale prefeței sale se spune că „metafizica este singura știință, care își poate permite o asemenea executare completă, și anume în scurtă vreme și cu eforturi reduse, dar unite, astfel încât posterității să nu-i mai rămână decât să întocmească pentru scopuri didactice totul după intențiile ei, fără a-i putea mări câtuși de puțin conținutul",
    "596": " Căci nu este decât inventarul, sistematic ordonat, a tot ceea ce posedă prin rațiunea pură” (Ibidem, p 26) 34 L Blaga, Despre conștiința filosofică, Editura Facla, Timișoara, 1974, pp 32-33 35 Considerațiile lui Blaga asupra condiției construcției metafizice aduc aminte de reflecțiile lui Wilhelm Dilthey, cel mai de seamă reprezentant al istorismului in gândirea germană de la sfârșitul secolului al XIX-lea și inceputul secolului XX Lui Dilthey, metafizica i se înfățișează drept „o stranie creatură duală” Spre deosebire de cercetările științifice, construcțiile metafizice caută și propun soluții ale „enigmei lumii și a vieții” Dar în opoziție cu operele artistice și cu credințele religioase, ele încearcă să ofere asemenea soluții cu mijloace teoretice, conceptuale și le afirmă drept universal valabile „Aspirația ei (a metafizicii – nm MF) este să soluționeze enigma lumii și a vieții, în timp ce forma ei este valabilitatea universală",
    "597": " Cu o față se întoarce spre religie și creație artistică, iar cu cealaltă spre sțiințele particulare Ea însăși nu este nici știință, în sensul științelor particulare, dar nici artă sau religie” (W Dilthey, Esența filosofiei (1907), traducere de RG Pârvu, Humanitas, București, 2002, pp 131-132) Punctul de vedere al lui Blaga se situează într-o clară relație de continuitate cu poziția lui Dilthey Blaga propune o soluție radicală a conflictului dintre aspirațiile de valabilitate universală și cele de dezvăluire a unor sensuri ultime, și anume prin renunțarea deschis afirmată a metafizicii de a reprezenta o cunoaștere impersonală, cu valabilitate universală Este surprinzător că, în dezvoltările sale consacrate acestei teme în Trilogii și indeosebi în Despre conștiința filosofică, Blaga nu-l amintește pe Dilthey Vezi în această privință Mircea Flonta, „Metafizica cunoașterii și sistem metafizic la Lucian Blaga”, în Revista de Filosofie, nr",
    "598": " 5-6, 1995, retipărit în Meridian Blaga, Casa Cărții de Știință, Cluj-Napoca, 2000 36 Îi datorăm lui Tudor Cătineanu o foarte sugestivă caracterizare a profilului mintal al lui Blaga, din acest punct de vedere: „Lucian Blaga își elaborează și își evaluează propriul său sistem filosofic după chipul și asemănarea operei de artă, a cărei primă condiție formală este, în expresia lui Tudor Vinu «izolareaĂ În propria sa conștiință, sistemul filosofic al lui Lucian Blaga se instituie ca un început absolut și ca un unicat, așa cum un «început absolutĂ și un unicat este, într-un sens și până la un punct, opera de creație artistică” (T Cătineanu, „Lucian Blaga și filosofia istoriei”, postfață la Lucian Blaga, Ființa istorică, Editura Dacia, Cluj-Napoca, 1977, p 263) \nIDEEA KANTIANĂ A LUMINĂRII „Nu știu dacă nu se poate garanta că obstacolele în calea unui bun examen al ideilor nu provin atât din faptul că spiritul este lipsit de știință, cât din faptul că el este plin de prejudecăți",
    "599": "” Pierre Bayle, Dictionnaire historique et critique,1695 „Căci regresul spre trecutul filosofiei vrea și trebuie să fie mereu în același timp un act al autocriticii filosofice Mai mult decât oricând înainte, mi se pare că a venit timpul ca prezentul nostru să se supună unei asemenea autocritici, să se așeze în fața oglinzii luminoase și clare pe care a creat-o epoca luminării… Secolul care a identificat și a venerat în rațiune și în știință cea mai înaltă putere a omului nu poate și nici nu are voie să fie pentru noi pur și simplu unul apus și pierdut” Ernest Cassirer, Die Philosophie der Aufklärung, 1932 \nCâteva observații preliminare \nPosteritatea a fixat locul aparte pe care îl ocupă opera lui Immanuel Kant în istoria gândirii filosofice caracterizându-l pe profesorul Universității din Königsberg drept întemeietorul filosofiei critice Kant a fost numit însă și filosoful luminării1 Ar fi, poate, mai potrivit să se spună că autorul celor trei Critici a fost unul din filosofii luminării",
    "600": " Prin idei și orientări fundamentale ale gândirii sale, Kant se delimitează clar de iluștrii contemporani care au făcut faima filosofiei luminilor El nu este deist, așa cum este Voltaire, nu întemeiază moralitatea pe sensibilitate așa cum face Hume, nu crede că omul este bun de la natură, așa cum socotește Rousseau Într-o eră intelectuală marcată de deism, Critica rațiunii pure va argumenta, cu o rigoare și cu o minuțiozitate împinse până la limita pedanteriei, că Dumnezeu nu poate constitui obiectul unei cunoașteri cu valoare obiectivă În opoziție cu acei contemporani care ar putea fi calificați drept „raționaliști dintr-o bucată”, Kant a despărțit clar întrebarea Ce putem ști? de întrebările Ce trebuie să facem? și Ce putem spera? El a contestat ceea ce „raționaliștii dintr-o bucată” ai vremii considerau drept ceva de la sine înțeles, și anume că rațiunea teoretică este îndreptățită să ofere un răspuns la ultimele două întrebări în aceeași măsură în care ea este îndreptățită să răspundă la prima dintre ele",
    "601": " În opoziție deopotrivă cu întemeieri încărcate de prestigiu ale moralității și religiei prin rațiunea speculativă sau prin sentiment, Kant și-a construit sistemul etic și filosofia religiei prin raportare la ceea ce a socotit a fi o facultate distinctivă a ființei omenești, facultatea pentru care a consacrat denumirea de rațiune practică În sfârșit, Kant a fost printre filosofii luminării un optimist sui generis El a crezut în progresul libertății și moralității, deși a afirmat că „răul radical” (das radikale Böse) este încrustat o dată pentru totodeauna în natura omului, ca ființă în același timp liberă și finită Era, așadar, de așteptat ca autorul filosofiei critice să formuleze propriul său răspuns la întrebarea „Ce este luminarea?” Răspunsul poate fi găsit într-un scurt articol cu acest titlu, scris în anul 1784 Textul va putea fi citit drept elaborarea unei observații pe care o întâlnim în prefața primei ediții a Criticii rațiunii pure, carte care apare trei ani mai inainte, în 1781",
    "602": " Referindu-se la „judecata matură a epocii, care nu se mai lasă înșelată de o știință falsă”, Kant observă într-o notă de subsol: \nSecolul nostru este adevăratul secol al criticii, căreia totul trebuie să i se supună Religia, prin sanctitatea ei, și legislația, prin maiestatea ei, vor de obicei să i se sustragă Dar atunci ele provoacă împotriva lor bănuieli întemeiate și nu pot pretinde stima sinceră pe care rațiunea o acordă numai aceluia care a putut face față examenului ei liber și public2 \nSugestia mea este că răspunsul lui Kant la întrebarea „Ce este luminarea?” conține tocmai justificarea pe care o dă filosoful dreptului de a supune religia și legislația, ca realități istorice, examenului critic liber și public și rațiunii omenești Ceea ce oferă Kant este, de fapt, o încercare de a susține îndreptățirea unui examen critic public, desfășurat „înăuntrul granițelor rațiunii”, a oricăror instituții, forme de viață sau tradiții",
    "603": " În textul articolului se fac referiri îndeosebi la dreptul oamenilor de a face uz de propria lor rațiune în examenul critic al formelor vieții religioase, al instituțiilor religioase și, într-o măsură mai mică, în examenul critic al legislației Premisa întregii argumentări, o premisă neformulată ca atare, este cea a supremației rațiunii, a calității ei de tribunal suprem îndreptățit să judece, să accepte sau să respingă orice fel de pretenții ce privesc cunoașterea sau moralitatea Este potrivit să ne oprim puțin asupra acestei premise, asumate în mod tacit în demersul lui Kant Recunoașterea și afirmarea autorității supreme a rațiunii este neîndoielnic unul din motivele dominante ale epocii de cultură și ale mișcării filosofice desemnate prin cuvântul german Aufklärung Nu puțini dintre gânditorii reprezentativi ai epocii luminării au acceptat însă autoritatea rațiunii fără un examen critic prealabil al formelor și capacităților acesteia, a întinderii domeniului ei legitim de aplicare",
    "604": " Altfel spus, ei au afirmat suveranitatea rațiunii într-un mod mai mult sau mai puțin necritic Tocmai din această perspectivă putem înțelege cel mai bine radicalitatea demersului lui Kant, ca filosof al luminării Punctul de plecare al operei sale de deplină maturitate, pe care o inaugurează Critica rațiunii pure, ar putea fi formulat astfel: critica în sensul originar al termenului (grecescul krinen semnifică a distinge, a judeca, a supune judecății), reprezintă unica sursă și instanță de întemeiere a unei judecăți legitime Dacă însă orice examen critic constituie un exercițiu al rațiunii, înseamnă că primul pas al criticii va trebui să fie examenul critic al organului criticii, adică al rațiunii înseși Este tocmai sarcina pe care și-a asumat-o Kant În acest sens, s-ar putea aprecia că opera filosofică a lui Kant a însemnat ducerea până la capăt a ideii luminării, înfăptuirea deplină a programului filosofiei luminării",
    "605": " În gândirea lui Kant, filosofia critică și filosofia luminării par să fie de nedespărțit Secolul criticii este secolul luminării În ceea ce a numit critica rațiunii, Kant a mers pe o cale nouă, încă neîncercată, cea a analizei Considerând cunoașterea noastră despre lume, ca și mobilurile ca determinații ale voinței, drept ceva dat, filosoful și-a propus să distingă și să despartă în fiecare caz componentele sensibile, empirice de cele pure, raționale, a priori Kant a identificat și caracterizat, mai întâi, componentele empirice și componentele pure, a priori, a căror reunire constituie cunoașterea noastră prin experiență3 Formulând conceptele și principiile rațiunii teoretice pure, Kant a instituit instanța menită să judece toate pretențiile la o cunoaștere cu valoare obiectivă Urmând aceeași cale, filosoful a distins între determinațiile voinței și acțiunii oamenilor ca ființe naturale și determinațiile voinței și acțiunii lor ca ființe autonome, libere Rațiunea pură în calitate de sursă și sediu al acelor determinații ale voinței prin care omul se afirmă ca ființă liberă, ca ființă morală, este ceea ce Kant a numit rațiune practică",
    "606": " El a socotit principiile rațiunii practice, ca și principiile rațiunii teoretice pure de altfel, drept legi pe care rațiunea și le dă ei înseși Spre deosebire de orice reguli bazate pe experiență, aceste principii posedă atributele necesității și universalității Pentru Kant, ele au o valoare absolută Suveranitatea rațiunii teoretice și practice pure rezidă tocmai în aceea că ea respectă și urmează doar principiile sau legile pe care și le dă ea însăși Rațiunea pură este în acest sens autolegislatoare A afirma că rațiunea pură este autolegislatoare este totuna cu a afirma că principiile ei sunt principiile supreme ale evaluării, ale judecății critice, atât în sfera cunoașterii, cât și în cea a moralității Critica rațiunii teoretice pure și critica rațiunii practice pure – nucleul operei filosofice a lui Kant – vor putea fi caracterizate, așadar, drept întemeierea sau justificarea pretenției rațiunii de a constitui tribunalul suprem, o instanță ale cărei sentințe sunt definitive, în sensul că o instanță de apel situată deasupra rațiunii pure nu mai este, în genere, posibilă",
    "607": " Nici un alt proiect de întemeiere a autorității rațiunii nu a avut o amploare și ambiții comparabile cu cele ale criticii kantiene a rațiunii pure \n\nCum devine posibilă luminarea ca eliberare de sub tutelă \nOrientarea generală a gândirii lui Kant, cântărită cu măsura epocii sale, pare să fi fost pronunțat antielitară Kant subliniază, desigur, distincția dintre „cei ce gândesc cu mintea lor” (Selbstdenkende) și gloată, formată din cei care sunt robi ai prejudecăților, care urmează orbește tradiția și acceptă necritic dictatul autorităților exterioare de orice fel4 Dar el crede, totodată, că rațiunea, facultatea ce conferă ființei omenești autonomie, organul cercetării critice, există în stare latentă, ca dispoziție, la fiecare membru al speciei Educația intelectuală și exercițiul pot constitui, desigur, un stimulent important în dezvoltarea capacităților oamenilor de a face uz de propria lor rațiune Ele nu sunt însă câtuși de puțin suficiente pentru înfăptuirea acestui obiectiv",
    "608": " Decisive sunt, până la urmă, hotărârea individului de a-și asuma condiția de ființă liberă, autonomă, curajul său, care îi îngăduie să facă față presiunii și forței de intimidare pe care le exercită opinii larg acceptate, obiceiuri și instituții consacrate ca tradiție Iar tăria de caracter, cutezanța de a te afirma ca persoană prin uzul acelei facultăți a cărei exercitare face din om o ființă liberă, nu depind în mod hotărâtor de nivelul de instrucție și cultură Gândirea critică, dar și moralitatea, nu sunt pentru Kant mărimi ce variază monoton odată cu gradul de instrucție și de cultură și, cu atât mai puțin, cu locul pe care îl ocupă indivizii pe scara socială5 Evidențierea orientării antielitare a gândirii lui Kant mi se pare importantă pentru a înțelege mai bine de ce el acuză comoditatea sau lenea și lașitatea drept principalele obstacole care împiedică ieșirea oamenilor din starea de minorat, o stare la care ei se condamnă singuri atât timp cât nu reușesc să facă uz de propria lor rațiune",
    "609": " Imperativul kantian „Ai curajul de a te sluji de propria ta minte!”, imperativ pe care filosoful îl numește „deviza luminării”, reprezintă un apel adresat tuturor oamenilor Este invitația adresată fiecărui om de a se împlini ca ființă omenească, de a deveni o persoană În textul care debutează cu formularea acestei devize, expresii ca minorat, majorat, tutelă, tutori merită, cred, întreaga noastră atenție Din punct de vedere civil și legal membrii unei comunități se împart, cum se știe, în majori și minori Prin dezvoltarea naturală a capacităților lor, ei încetează odată cu trecerea timpului să fie minori și devin majori Atingerea majoratului nu implică un efort deosebit și nu va putea fi socotită, prin urmare, un merit personal Altfel stau lucrurile dacă îi judecăm pe oameni din punctul de vedere al principiului suprem al rațiunii practice, principiul libertății Ei pot fi împărțiți acum din nou în minori și majori",
    "610": " Sunt minori sau sub tutelă toți cei care, datorită incapacității de a face uz de propria lor rațiune, acceptă fără examen critic opinii, obiceiuri, reguli de comportare, instituții, ierarhii consfințite prin vechime, tradiție și autoritate Ei sunt sub tutelă deoarece, în ochii lor, autoritatea supremă este ceva ce vine din afară: opinia dominantă, tradiția, instituțiile consacrate Instanțe exterioare sunt tutorii lor Individul iese de sub tutelă de îndată ce învață să se folosească de rațiune, recunoscând principiile acesteia drept singura sursă de autoritate necondiționată El devine astfel major într-un sens superior al cuvântului Epoca luminării este epoca ce stă sub semnul îndemnului eliberării de sub tutelă, a ieșirii dintr-un minorat în care oamenii se găsesc din propria lor vină Emanciparea pe care o reprezintă pentru individ câștigarea capacității de a face uz de propria lui rațiune, prefacerea lui într-o ființă autonomă, liberă, într-o persoană, este rezultatul unui efort propriu, un efort care nu poate fi evitat sau cruțat în nici un fel prin asistența unor factori din afară",
    "611": " Împotrivirile care trebuie învinse sunt uriașe, căci socializarea individului nu este până la urmă decât procesul în care îi sunt inculcate, cu mijloace mai mult sau mai puțin autoritare, opiniile dominante, obiceiurile, datinile, moravurile și respectul necritic față de anumite autorități, proprii ambianței umane în care se naște și crește Fără o energică sforțare și fără foarte mult curaj ieșirea din minorat, scuturarea jugului prejudecăților este, așadar, cu neputință \n\nRațiunea este, într-adevăr, un principiu activ, care n-ar trebui să împrumute nimic de la simpla autoritate a altuia și nici de la experiență dacă este vorba de aplicarea ei pură Dar indolența îi obligă pe foarte mulți să calce mai bine pe urmele altora decât să-și încordeze propriile lor forțe intelectuale Astfel de oameni nu pot fi niciodată altceva decât simple copii ale celorlalți; și dacă toți ar fi la fel, atunci lumea ar rămâne veșnic pe loc",
    "612": "6 \nCeea ce nu înseamnă a contesta însemnătatea pe care o poate avea pentru emanciparea individului îndrumarea pe care o oferă exemplele bune Se pune în mod firesc întrebarea cum poate fi înlesnită și impulsionată ieșirea din minorat, eliberarea de sub tutelă a unui număr cât mai mare de oameni? Kant credea că în această privință este importantă, în primul rând, dobândirea și extinderea libertății de exprimare publică a celor pe care îi numește Selbstdenkende Ni se sugerează că îndemânarea de a face uz de propria rațiune se deprinde, de cele mai multe ori, prin ucenicie Cei dispuși să-și asume efortul și înzestrați totodată cu îndrăzneala necesară pentru a încerca ieșirea de sub tutelă au nevoie, înainte de toate, de modele pe care le pot oferi cei care sunt deja majori Atât timp cât lipsește libertatea de exprimare publică a judecății critice asemenea oameni nu își pot însă exercita influența lor eliberatoare",
    "613": " De aceea tocmai afirmarea libertății de expresie inaugurează era luminării Kant o spune explicit: „Pentru această luminare nu se cere însă nimic altceva decât libertate; și anume cea mai nevătămătoare din tot ce s-o fi numind libertate, anume aceea de a face în toate privințele uz public de rațiunea sa” La adresa celor ce nesocotesc dreptul la exprimare liberă a opiniei, prin interzicerea discuției publice și prin reprimarea judecății critice asupra a tot ce este rezultat al gândirii și act al voinței oamenilor, independent de vechimea tradiției și de înălțimea autorității care le proclamă, Kant nu găsește cuvinte destul de aspre El vorbește de „o crimă împotriva naturii umane a cărei determinare originară constă tocmai în această înaintare în luminare” O înaintare ce se exprimă în ieșirea de sub tutelă, în emanciparea pe care o ating toți aceia care nu mai recunosc o autoritate ce se situează deasupra principiilor sădite în propria lor ființă, principii pe care ajung să le recunoască și de care învață să asculte",
    "614": " Progresul luminării, acel progres în care Kant și-a investit speranțele sale de mai bine pentru întreaga omenire, nu va putea fi însă decât unul lent Lent, mai întâi, deoarece câștigarea libertății de exprimare publică pentru cei capabili să facă uz de propria lor rațiune este un drum pe care se înaintează pas cu pas Mai mult, Kant pare să fi fost conștient că această înaintare nu va fi una liniară, ci una amenințată de reculuri, de reveniri la stări mai „barbare” Iar cursul evenimentelor i-a confirmat cele mai rele presimțiri pe care l-ar fi putut avea în această privință Răspunsul lui Kant la întrebarea „Ce este luminarea?” a fost scris și publicat în ultimii ani ai domniei lui Friedrich al II-lea Drepturile de exprimare publică pe care acest monarh le-a acordat supușilor săi, drepturi care i-au adus de altfel stima sinceră a lui Kant7, au putut să fie apreciate mai bine abia după moartea sa",
    "615": " Urmașul lui Friedrich cel Mare pe tronul Prusiei, Friedrich Wilhelm al II-lea, a inaugurat prin edictul său privitor la religie din iulie 1788 o campanie sistematică de prigonire a mișcării luministe Publicarea cărții sale Die Religion innerhalb der Grenzen der blossen Vernunft i-a atras lui Kant, pe atunci în vârstă de 72 de ani, o admonestare severă Aceasta a fost o lecție pentru toți cei înclinați să creadă într-o înaintare rapidă și irezistibilă a luminării Dincolo de opreliști și restricții, care limitează libertatea de exprimare, există însă și un alt motiv care face ca această înaintare să fie una lentă Acțiunea eliberatoare pe care o exercită discuția publică liberă a ideilor, instituțiilor și tradițiilor își poate exercita influența doar în timp Se cere o imensă stăruință, desfășurată în perioade lungi de timp, pentru a reforma forme de viață și instituții a căror funcționare de fiecare clipă nu este decât un îndemn la respectarea necondiționată a directivelor unei autorități ce se sustrage controlului criticii raționale",
    "616": " Kant, care a remarcat odată că omul este făcut dintr-un lemn strâmb, era de altfel destul de rezervat în așteptările sale A cere de la oameni înțelepciunea (Weisheit), înțeleasă drept utilizare practică pe deplin adecvată a rațiunii, i se părea a cere prea mult Căci o asemenea utilizare presupune respectarea a trei maxime care, fiecare în parte și cu atât mai mult toate împreună, exprimă pretenții deosebit de înalte: 1) gândire de sine stătătoare; 2) gândire în care, prin comunicare cu semenii, te situezi pe punctul lor de vedere, te pui în locul lor; 3) gândire consecventă8 Din punctul de vedere al acestor cerințe, Kant a crezut, desigur, că încă mult timp va persista o deosebire între o elită și restul oamenilor, în ipoteza că deosebirile vor putea fi vreodată șterse Astăzi putem aprecia mai bine uriașa inerție care se opune progresului luminării, așa cum l-a înțeles Kant",
    "617": " Chiar și optimismul filosofului în ceea ce privește forța de antrenare pe care ar deține-o exercițiul rațiunii în discuția publică ne va putea apărea drept unul excesiv \n\nÎmbunătățiri graduale în condițiile asigurării păcii civile \nConvingerea lui Kant pare să fi fost că prefaceri cu adevărat revoluționare pot surveni doar în sfera activităților intelectuale ale oamenilor Revoluții filosofice sau științifice sunt posibile, dar nu și revoluții în viața unei societăți Este adevărat că o mișcare de răzvrătire poate înlătura uneori stăpânitori care își folosesc în mod arbitrar puterea Dar eliberarea oamenilor de tirania prejudecăților, dobândirea capacității de a face uz de propria lor rațiune și câștigarea sprijinului popular pentru îmbunătățiri graduale ale instituțiilor și formelor de viață este o operă de lungă durată Într-o epocă dominată de înfruntarea dintre susținătorii Revoluției franceze și adversarii ei ultraconservatori, Kant și-a afirmat încrederea că singura cale a schimbărilor îndrumate de rațiune în viața colectivităților omenești este calea reformei",
    "618": " Întrebarea „revoluție sau reformă?” nu era în acele vremuri la ordinea zilei Și totuși, Kant pare să fi sugerat un răspuns la această întrebare care va prilejui mai târziu intense și prelungite înfruntări pe scena dezbaterilor politice și filosofice9 Răspunsul său este conținut într-o distincție ce ocupă un loc central în scrierea asupra luminării, distincția dintre uzul public și uzul privat al rațiunii Kant numește uz public al rațiunii acea utilizare critică sau constructivă a rațiunii pe care o întâlnim la cel care comunică punctul său de vedere în probleme de interes general tuturor celor interesați El are în vedere cu deosebire exprimările învățatului (Gelehrte) în fața publicului său, a lumii cititorilor Prin expresia uz privat al rațiunii, Kant desemnează restricții în utilizarea rațiunii care trebuie impuse, crede el, persoanelor ce dețin funcții publice Aceste persoane reprezintă verigi ale unui sistem de comandă-execuție cu structură ierarhică",
    "619": " Care este sensul acestei distincții și care este miza ei? Ceea ce constatăm, la prima vedere, este că filosoful cere libertate neîngrădită de exprimare în fața lumii cititorilor și, totodată, acceptă și chiar recomandă îngrădirea ei pentru persoane ce ocupă funcții publice Ofițerul, funcționarul sau preotul sunt obligați să execute dispozițiile superiorilor lor chiar și atunci când au serioase obiecții critice față de acestea Cetățeanul trebuie să-și îndeplinească acele obligații față de stat pe care i le prescriu legile în vigoare, chiar dacă are bune temeiuri să le socotească nedrepte Expresia uz privat al rațiunii pare să sugereze că toți aceștia ar trebui să păstreze asemenea considerații critice doar pentru ei, adică să se abțină a le face publice Altfel spus, aceste persoane nu ar trebui să se exprime public în chestiuni ce privesc îndatoririle lor de ordin instituțional Conduita lor ar trebui să urmeze maxima exprimată în mod popular prin formula: „Gândește ce vrei, dar fă ce ți se spune”",
    "620": " Nu se refuză însă, oare, în acest fel unui mare număr de oameni dreptul de a face uz public de rațiunea lor? Nu se contrazice, oare, Kant? Pentru a obține unele clarificări va trebui să răspundem, mai întâi, la două întrebări: „Credea, oare, Kant că persoanele care ocupă funcții într-o ierarhie trebuie lipsite de dreptul de a face uz în mod public de propria lor rațiune?” „Dacă nu credea acest lucru, atunci ce sens mai are distincția sa dintre uzul public și uzul privat al rațiunii?” Răspunsul la prima întrebare este unul categoric negativ Kant distinge clar între calitatea unei persoane de a fi deținătoarea unei funcții publice și calitatea sa de „învățat” În ultima calitate, ea are dreptul să comunice considerații critice precum și propuneri de îmbunătățire în probleme de interes general tuturor membrilor colectivității Ca verigă într-un sistem de comandă-execuție cu structură ierarhică, oricine va trebui să execute dispozițiile superiorilor, indiferent dacă le socotește raționale sau nu",
    "621": " Aceeași persoană, în calitate de „învățat”, va avea însă dreptul și chiar obligația morală de a comunica opiniei publice considerații critice și propuneri de îmbunătățire, inclusiv considerații și propuneri ce privesc instituția în care lucrează Drepturile la folosire publică a rațiunii al persoanelor ce dețin slujbe în instituții organizate ierarhic sunt aceleași ca și cele ale tuturor semenilor lor Ce vizează, în acest caz, distincția pe care o face Kant între uzul public și uzul privat al rațiunii? Iată un răspuns concis la această întrebare: menținerea în orice fel de condiții și situații a domniei legii, a ordinii și a funcționării normale a instituțiilor publice Pentru Kant pacea publică și domnia legii reprezentau cel mai mare bun, tot așa cum pacea a fost socotită de el bunul suprem în relațiile dintre state și dintre popoare Acea societate a cetățenilor luminați la care visa Kant este societatea în care fiecare respectă legile, reglementările prescrise de instituțiile existente, execută dispozițiile pe care le primește ca membru al unei structuri ierarhice și totodată are asigurat dreptul de a critica aceste legi și reglementări, de a face orice fel de propuneri de schimbare și îmbunătățire precum și de a acționa pentru a obține un sprijin cât mai larg pentru înfăptuirea propunerilor proprii sau a altor propuneri pe care le sprijină",
    "622": " Dar, oricât de mare și de legitimă ar fi la un moment dat nemulțumirea unora față de anumite legi, reglementări instituționale sau dispoziții pe care trebuie să le execute în calitate de persoane cu funcții publice, Kant nu le va recunoaște acestora dreptul la nesubordonare și la revoltă Convingerea lui neclintită a fost că pierderea va fi mai mare decât câștigul ori de câte ori prețul schimbării va fi tulburarea păcii civile, afectarea gravă a funcționării normale a instituțiilor unei colectivități Oamenii cu stare de spirit revoluționară îl vor putea socoti pe Kant conservator, iar conservatorii drept un gânditor revoluționar, care nu acordă tradiției respectul ce i se cuvine Kant nu a fost însă nici una, nici alta Conflictul lui cu cei care acceptă, drept preț al schimbărilor ce se impun ca necesare celor ce sunt capabili să-și folosească rațiunea, violența, suprimarea, fie și provizorie, a domniei legii (anarhia) precum și blocarea funcționării instituțiilor, cu toate consecințele ce decurg de aici pentru viața oamenilor, era unul ireconciliabil",
    "623": " Anarhia și teroarea revoluționară erau în ochii săi nenorociri la fel de mari ca și războaiele dintre state Scopuri oricât de înalte nu le pot justifica Frecvența și amploarea acestora indică cel mai bine distanța la care se află omenirea în întregul ei sau o anumită comunitate de o „epocă luminată” Intransigența lui Kant în respingerea oricărei atingeri care ar putea fi adusă autorității legii și ordinii publice a fost una extremă El nu ar fi aprobat mișcările de nesupunere civică din vremuri mai apropiate Poziția lui ne îndeamnă să reflectăm, considerând balanța pierderi-câștiguri și în lumina experiențelor mai noi, asupra bunei întemeieri raționale a acelor acțiuni și mișcări care își propun să forțeze infăptuirea unor schimbări și îmbunătățiri socotite necesare prin încălcarea legii Kant nu a fost, totodată, un conservator, cel puțin în sensul curent al termenului Există o tensiune evidentă între ideea kantiană a luminării și conservatorismul social, politic, educațional sau religios",
    "624": " Nici o legislație, nici o tradiție, nici o instituție nu au în ochii lui Kant legitimitate și drept la existență dacă ele nu se pot justifica în fața tribunalului rațiunii Dar această atitudine va fi greșit înțeleasă dacă va fi interpretată drept ostilitate față de tradiție în genere Punctul de vedere al lui Kant este că vor trebui acceptate și susținute doar acele tradiții care trec cu succes examenul criticii raționale Vechimea formelor de viață și a instituțiilor, sprijinul pe care îl oferă acestora autoritatea secolelor sau a unei mari personalități, nu sunt suficiente pentru a asigura dreptul lor la existență și la perpetuare Tot ceea ce nu rezistă examenului critic al rațiunii merită, așadar, să fie înlăturat Din această perspectivă, lipsa de reverență a lui Kant pentru tradiții încărcate de prestigiul vechimii le-a putut apărea conservatorilor din vremea sa drept o poziție de-a dreptul subversivă",
    "625": " Și aveau bune temeiuri să o privească în acest fel Într-adevăr, problema legitimării legislației va fi pusă de Kant în termenii următori: dacă poporul, colectivitatea care este supusă legilor, și-ar impune aceste legi prin consensul membrilor ei luminați, capabili să facă uz de propria lor rațiune, atunci această legitimare va fi deplină Ceea ce nu poate accepta o colectivitate de oameni luminați în toate cele ce privesc propria ei viață, nici o autoritate civilă, bunăoară un monarh, nu este îndreptățită să decidă Voința acestuia, ca și a oricărei alte autorități, are legitimitate numai în măsura în care este în acord cu voința supușilor săi luminați În toate cele ce privesc viața publică, cât și în cele ce privesc ideile și credințele oamenilor, Caesar non est supra grammaticos10 Libertatea de expresie și de conștiință, unită cu toleranța, nu poate constitui un pericol pentru pacea civilă și ordinea publică",
    "626": " Permisiunea acordată cetățenilor de a face uz de rațiunea lor în examenul critic liber al legislației existente și în formularea de propuneri pentru îmbunătățirea ei nu poate decât să consolideze autoritatea legii Kant credea că acolo unde este asigurată libertatea discuției asupra tuturor chestiunilor de interes general nu vor exista motive de îngrijorare în ceea ce privește liniștea publică și unitatea obștei Afirmarea supremației rațiunii în dezbateri și decizii ce privesc problemele vieții publice va promova o abordare de tip reformist: prin critică rațională și propuneri constructive spre îmbunătățiri graduale, în condițiile menținerii păcii civile și a ordinii publice Libertatea criticii și a inițiativelor reformiste precum și domnia legii vor trebui să fie în egală măsură asigurate Legile și instituțiile vor trebui să-și păstreze neatinsă autoritatea până ce vor fi reformate Nimic nu le poate însă pune la adăpost de schimbări de îndată ce necesitatea reformării lor a fost recunoscută de rațiunea celor chemați să judece și să decidă",
    "627": " Convingerea lui Kant a fost că doar afirmarea tot mai puternică a vocației critice și inovatoare a rațiunii poate conduce spre o societate mai umană În acest sens, el va putea fi socotit un precursor al marelui curent al gândirii liberale europene \n\nLuminarea ca emancipare religioasă \nAltfel decât în alte țări, în primul rând în Franța, luminarea nu a fost în Germania o mișcare de distanțare față de religie, ci, mai degrabă, o mișcare de emancipare religioasă Ceea ce îi apropie pe exponenții ei de seamă este năzuința de interiorizare a religiei, de accentuare a conținutului ei moral, o tendință inaugurată deja de Reformă și promovată de ceea ce am putea numi „spiritul general al protestantismului” Emanciparea a fost gândită nu ca emancipare de religie, ci drept emancipare prin religie și ca emancipare religioasă Una din dominantele evoluției intelectuale și spirituale în secolul al XVIII-lea german, emanciparea religioasă, va căpăta expresia cea mai elaborată și cea mai înaltă în filosofia religiei a lui Kant",
    "628": " Câteva sumare considerații istorice sunt în măsură să susțină această afirmație Așa-numita „teologie luministă protestantă” sau „teologie protestantă a luminării” a fost o mișcare de emancipare religioasă Autori ca Hermann Samuel Reimarus și Johann Salomo Semler distingeau religia adevărată, religia naturală sau lăuntrică ce îi unește pe toți oamenii ca ființe raționale și sensibile, de religiile istorice și confesionale care îi despart Forma particulară de expresie pe care o capătă religia naturală în cărțile de bază ale marilor confesiuni religioase va fi explicată de ei prin deosebirile în condițiile și formele de viață proprii diferitelor comunități omenești Distanțarea de ortodoxismul vechii teologii protestante se profilează în mod clar Religiile și bisericile vor fi socotite în primul rând forțe morale, iar educația morală va fi considerată principala menire a unei comunități religioase Isus Cristos este înfățișat drept propovăduitor al unei învățături morale și îndrumător pe calea vieții virtuoase",
    "629": " Semler, care a fost incepând din anul 1753 profesor de teologie la universitatea protestantă din Halle, distingea între mărturia omenească a revelației, ce stă sub semnul timpului, și cuvântul lui Dumnezeu El prevenea împotriva confundării tradiției creștine orale și scrise cu acest cuvânt al lui Dumnezeu Religia naturală, înțeleasă în primul rând ca învățătură atemporală, morală, este instituită drept instanță de evaluare și de critică a religiilor istorice11 Gândirea lui Gotthold Ephraim Lessing, un autor încă surprinzător de puțin cunoscut la noi, ilustrează foarte bine înțelegerea luminării ca emancipare religioasă În evoluția spirituală a omenirii în general, în istoria ideilor și credințelor religioase în particular, Lessing percepe și relevă o mișcare treptată, dar irezistibilă, spre desăvârșire, spre absolut Prin acest motiv fundamental al gândirii sale, el a fost socotit, pe drept cuvânt, precursorul idealismului german Dezvoltarea conștiinței religioase are loc, pentru Lessing, prin depășirea conținutului istoric limitat al religiilor pozitive",
    "630": " Acestea nu sunt decât forme imperfecte, trecătoare, care marchează progresul conștiinței religioase spre termenul său final care este religia naturală, înțeleasă drept religie a rațiunii (Vernunftreligion) Căci în succesiunea istorică a religiilor pozitive Dumnezeul religiei naturale i se dezvăluie în măsură crescândă omului În acest sens dogmele religiilor pozitive nu sunt adevăruri absolute, cum susțineau și susțin și astăzi teologii conservatori, dar nici născociri arbitrare ale oamenilor, așa cum sugerau deiștii vremii În opoziție cu unii și cu ceilalți, Lessing apreciază dezvoltarea religiilor pozitive, în succesiunea lor istorică, drept o educație progresivă a neamului omenesc12 Ca și Kant, Lessing a considerat creștinismul drept cel mai de seamă pas care a fost făcut spre adevărul lăuntric pe care îl exprimă parțial și imperfect toate religiile revelate În notele sale privitoare la „geneza religiilor revelate” această idee va fi exprimată cu o claritate ce nu lasă nimic de dorit: \nToate religiile pozitive și revelate sunt, așadar, în egală măsură adevărate și false",
    "631": " În egală măsură adevărate deoarece pretutindeni a fost în egală măsură necesar ca oamenii să se pună de acord asupra a numeroase lucruri și să realizeze înțelegere și unitate în religia publică În egală măsură false deoarece toate acelea asupra cărora se realizează un acord nu stau atât alături de ceea ce este esențial, cât îl slăbesc și îl înlătură Cea mai bună religie revelată sau pozitivă este cea care conține cele mai puține adaosuri la religia naturală, cea care limitează cel mai puțin efectele bune ale religie naturale13 \n\nMesajul unei asemenea viziuni nu poate fi decât îndemnul la o deplină toleranță religioasă Într-o transfigurare poetică remarcabilă, acest mesaj străbate și cunoascuta dramă a lui Lessing Nathan înțeleptul Ca și Lessing, Kant a înțeles emanciparea religioasă drept ridicare de la religiile pozitive la religia rațiunii În scrierile sale, acest concept capătă însă contururi clare, schițate prin delimitarea netă față de conceptul deist al „religiei rațiunii”",
    "632": " Una dintre concluziile majore ale criticii kantiene a întinderii și limitelor cunoașterii cu valoare obiectivă este că Dumnezeu nu poate deveni obiect al rațiunii teoretice, speculative Existența lui Dumnezeu precum și enunțuri despre natura și atributele sale nu pot fi întemeiate în limitele rațiunii teoretice Este un verdict distrugător îndreptat în egală măsură împotriva încercărilor raționaliștilor de factură mai tradițională de a împăca rațiunea cu credința printr-o fundamentare rațioală a dogmelor religiei revelate, cât și împotriva tentativelor unor raționaliști mai radicali, a deiștilor, de a proba printr-o argumentare constrângătoare existența lui Dumnezeu și de a fundamenta în acest fel religia naturală Evidențierea caracterului iluzoriu al argumentelor deiste nu înseamnă însă renunțarea la proiectul unei religii întemeiate pe rațiune Acest proiect va căpăta o elaborare nouă, originală în filosofia autorului Criticii rațiunii pure Religia „în limitele rațiunii” înseamnă pentru Kant întemeierea religiei pe moralitate, așadar pe rațiunea practică",
    "633": " Omul ca ființă autonomă, ca ființă care acționează în mod liber, recunoaște rațiunea practică drept autoritate supremă Iar recunoașterea autorității rațiunii înseamnă aceptarea supremației legii morale, ceea ce conduce inevitabil la religie Religia, considerată în mod subiectiv, reprezintă pentru Kant „recunoașterea tuturor îndatoririlor noastre ca porunci divine” Doar câteva cuvinte despre această „trecere” (Übergang) de la moralitate la religie, una dintre temele centrale ale scrierii mai târzii a lui Kant, intitulată în mod semnificativ Religia în limitele rațiunii pure Țelul sau sensul ultim al acțiunii libere, al acțiunii conduse de rațiunea practică, este „binele suprem” Iar premisele necesare ale binelui suprem sunt existența lui Dumnezeu și nemurirea sufletului Kant le numește postulate ale rațiunii practice pure, în sensul că numai existența lor face posibil binele suprem, înțeles drept reunire a purtării virtuoase și a fericirii Dumnezeu, ca ființă perfectă, și nemurirea sufletului primesc astfel o justificare practică (morală), dar nu o întemeiere teoretică",
    "634": " Ele sunt asigurate doar prin natura a priori, absolută, necondiționată a legii morale Potrivit ideii binelui suprem, omul care urmează legea morală, care acționează în toate împrejurările „din datorie” (aus Pflicht) merită să fie fericit Or, după cum se știe, în lumea sensibilă conduita morală nu garantează o fericire proporțională Iată de ce omul virtuos are cele mai puternice motive să creadă în intervenția reparatorie a unei puteri superioare Această putere va trebui să fie atotștiutoare pentru a nu se înșela în ceea ce privește dreptul la fericire al fiecăruia, atotputernică pentru a putea înfăptui în mod constant o împărțire proporțională a fericirii și sfântă pentru a o putea înfăptui fără greșeală Suntem conduși astfel la ideea ființei supreme, ca ideal moral și drept garanție a ordinii morale, al triumfului final al moralității „Așadar, morala duce inevitabil la religie, extinzându-se astfel spre ideea unui legiuitor moral, autoritar, situat în afara omului…”14 Religia, înțeleasă drept credință în existența unui legiuitor suprem, are pentru Kant o substanță exclusiv morală",
    "635": " Omul care va urma imperativul moral doar în așteptarea răsplății și de frica pedepsei dincolo de mormânt nu va fi pentru Kant o ființă autonomă, liberă, și prin urmare, un subiect moral Deoarece voința lui Dumnezeu este determinată doar de legea morală, a acționa potrivit voinței lui înseamnă a acționa potrivit prescripțiilor rațiunii practice pure, prescripții pe care le exprimă diferitele formulări ale imperativului categoric Este tocmai sensul în care religia adevărată, religia rațiunii, va fi caracterizată de Kant drept „recunoașterea tuturor îndatoririlor noastre drept porunci divine” Înțeleasă în acest fel, religia nu va mai fi fundamentul moralității, ci doar o consecință de neevitat a acceptării dictatului necondiționat al legii morale Dacă credința religioasă nu are voie să contrazică rațiunea și dacă progresul conștiinței religioase constă în ridicarea de la religia revelată, centrată pe cult, la religia rațiunii, al cărei nucleu îl constituie moralitatea, rezultă că străduințele autorului Criticilor vor fi îndreptarte spre o interpretare morală a religiei creștine, iar concluzia va fi că ea trebuie să fie curățată de tot ceea ce nu poate fi întemeiat prin rațiunea practică pură",
    "636": " În scrierea lui despre religie, Kant se va strădui să releve în tradiția creștină înțelesuri ce sunt în armonie cu imperativele legii morale, imperative pe care le va caracteriza drept învățăturile cele mai sfinte ale rațiunii El va aprecia Biblia drept o scriere cu o uriașă forță de înrâurire morală Chiar și istorisirile despre minuni ce pot fi intâlnite aici vor fi acceptate drept un mijloc de întărire a autorității mesajului moral15 Kant socotea că învățătura, ca și acțiunile oricărei Biserici, vor trebui să fie judecate în raport cu contribuția pe care o aduc la educația morală a credincioșilor Chiar dacă numai credința bazată pe rațiunea practică poate răspunde preocupării morale, va trebui să ținem seama de slăbiciunea ființei omenești și să apreciem tradiții religioase întemeiate pe dogme revelate în măsura în care ele nu resping interpretarea morală a acestor dogme și, în acest fel, progresul emancipării religioase",
    "637": " Kant aprobă, bunăoară, rugăciunea dacă prin ea sunt consolidate convingerile morale, dar o respinge de îndată ce rostul ei va fi împlinirea unei dorințe egoiste Filosoful aprobă cuminecătura ca semn simbolic al unitătii comunității morale, dar o respinge în calitate de garanție a mântuirii sub control preoțesc Este denunțată cu deosebire tendința de a obține asistența și grația divină prin activități de cult, și nu prin efortul de a urca treptele ameliorării morale Căci situând cultul în centrul vieții religioase, omul se leagănă în speranța deșartă că Dumnezeu îl va face fericit fără ca el să se sforțeze să devină mai bun O asemenea raportare a omului la Dumnezeu va fi comparată de Kant cu purtarea unui curtean care se străduiește să obțină doar grația monarhului său Prin gesturi exterioare, remarcă el în mod ironic, credinciosul crede că va putea să-și exprime respectul pentru poruncile divine fără a mai fi nevoit să le urmeze",
    "638": " El va lăsa în grija binevoitoare a Providenței să facă din el un om bun în loc să se străduiască să devină virtuos16 Faptul că filosoful a fost supus pentru această scriere mustrării autorităților prusace ale vremii nu este câtuși de puțin surprinzător În opoziție cu confesiunile și Bisericile istorice, religia rațiunii este singura credință religioasă universală Cu înțelegera îndatoririlor noastre morale drept îndatoriri față de Dumnezeu, credința religioasă este la îndemâna oricărui om, cât ar fi el de simplu, care îndrăznește să facă uz de propria lui rațiune Iar dacă oamenii fac uz de rațiune, atunci ei au în egală măsură acces la adevărata religie Dincolo de diversitatea dogmelor și a riturilor prescrise de religiile istorice, ei vor putea despărți ceea ce este adevăr de rătăcirile fanatismului și ale intoleranței raligioase O consecință a emancipării înțeleasă în acest fel va fi o toleranță religioasă neîngrădită de nici un fel de considerații doctrinare sau de practică religioasă",
    "639": " Căci ceea ce îi desparte, din această perspectivă, pe oamenii cu adevărat religioși din toate timpurile este neesențial, iar ceea ce îi apropie este cu adevărat fundamental Religia, așa cum a înțeles-o Kant, este deasupra timpului și a locului Mesajul ei răzbate prin religiile bazate pe revelație și supraviețuiește credințelor religioase care se schimbă odată cu locurile și timpurile, cu împrejurările Spre deosebire de acestea, ea nu are început și sfârșit Religia universală se impune drept consecință inevitabilă a recunoașterii imperativelor rațiunii practice pure, imperative accesibile, în principiu, oricărei ființe omenești Iar dacă, așa cum spune Kant, determinarea originară a firii omenești este progresul rațiunii, urmează că luminarea va însemna întotdeauna și emancipare religoasă \n\nCe ne spune nouă ideea kantiană a luminării? \n\nTragediile ultimului secol, crime îngrozitoare și imense suferințe, pot fi privite și drept consecințe ale investirii cu autoritate absolută a unor instanțe cum ar fi neamul, rasa, sângele, poporul muncitor, partidul unic, învățăturile și preceptele ce disting și opun diferitele confesiuni și religii",
    "640": " Proclamarea lor drept autorități supreme, absolute, înseamnă, în fapt, sustragerea deciziilor și acțiunilor întreprinse în numele lor controlului critic al rațiunii Dincolo de deosebirile dintre crezurile și directivele de acțiune ale mișcărilor care încearcă să legitimeze prin apel la asemenea surse de autoritate, apropierile dintre mecanismele instituirii autorității lor sunt de-a dreptul izbitoare Funcționarea acestor mecanisme devine posibilă pe baza acceptării a cel puțin două presupoziții Prima este că viața individului își capătă sensul cel mai înalt și finalitatea supremă prin subordonarea ei deplină față de o cauză colectivă, o cauză care prin însăși natura ei nu poate fi decât obiect de adeziune necondiționată, și nu rezultat al reflecției critice17 Ți se pare că faci uz de rațiune pentru a-ți sluji cât mai bine neamul, pentru a promova cauza poporului muncitor și a partidului, pentru a spori numărul credincioșilor religiei căreia îi aparții, pentru a întări autoritatea învățăturilor și preceptelor ei caracteristice",
    "641": " Este însă de neconceput să faci uz de rațiune pentru a scoate la iveală și a supune unui examen critic temeiurile care ar fi de natură să legitimeze cauza însăși și pretenția că ea ar reprezenta un imperativ absolut Se lasă să se înțeleagă faptul că adeziunea individului la o cauză suprapersonală, în măsură să confere sens și finalitate existenței sale, s-ar realiza prin puteri originare ale sufletului situate dincolo de sfera de acțiune a judecății raționale Pentru toți aceia în care asemenea puteri sunt treze și active, subiect de discuție și de controversă va putea fi nu cauza însăși, ci doar identificarea căilor și celelor mai potrivite mijloace pentru a o promova A doua presupoziție este că asemenea cauze, care pretind celor chemați să le slujească printr-o subordonare care implică anularea individualității, ce se exprimă înainte de toate în lipsa exercițiului critic al rațiunii sau în renunțarea la acest exercițiu, îi opun cu necesitate pe aceștia acelor oameni care vor sluji o altă cauză",
    "642": " O sugestie majoră a ideii kantiene a luminării este că un consens universal este posibil doar între oameni luminați, capabili și deprinși să facă uz de rațiunea lor Corolarul necesar al acestei presupoziții este că orice cauză care va fi sustrasă examenului critic și sancțiunii rațiunii îi va diviza și învrăjbi pe oameni Ea îi avea drept adversari pe cei afectați, lezați prin promovarea ei Aceștia vor trebui neapărat combătuți, înfrânți, neutralizați Iar dacă opoziția lor va fi una puternică, eficace, așadar primejdioasă pentru cauză, ei vor trebui să fie nimiciți18 Identificarea deplină cu cauza și devotamentul necondiționat față de ea vor cere atunci renunțarea la milă și compasiune față de cei ce nu aderă la ea sau i se opun, indiferent dacă este vorba de cauza neamului, a rasei sau a partidului unic Este o constatare curentă că resorturile afective cele mai profunde ale identificării individului cu o cauză suprapersonală, care va fi sustrasă examenului critic, stau în imaginea adversarului condus de o altă opțiune",
    "643": " La întrebarea: „Cum devin grupuri mari de oameni, uneori chiar colectivități cuprinzătoare, adversari de neîmpăcat a căror religie va fi dominată de imperativul afirmării a ceea ce este perceput drept cauza proprie prin nimicirea celor care i se opun și prin neutralizarea celor care nu aderă la ea?”, răspunsul ne este la îndemână Asemenea cauze colective exclusiviste, cauze care îi opun pe unii oameni altora într-un mod ce zădărnicește concilierea și compromisul, antrenându-i într-o confruntare în care singurele mijloace de a promova o cauză sunt cele a căror aplicare îi va face să sufere pe cei ce nu o împărtășesc, nu se pot afirma decât prin anihilarea exercițiului critic al rațiunii Să reflectăm un moment Există oare drepturi și aspirații legitime pe care ființe care au capacitatea de a se sluji de propria lor rațiune nu ar putea să le asigure și, respectiv, să le înfăptuiască decât printr-o confruntare distrugătoare cu semenii lor? Cum ar fi posibile mișcările care propagă ura de rasă, de clasă, națională și, cu atât mai mult, cum ar fi posibil ca aceste mișcări să genereze conflicte violente dacă ar fi ascultat glasul rațiunii care ne spune în mod limpede că, de îndată ce o colectivitate dorește ca identitatea ei dată de limbă, cultură și forme de viață proprii să fie respectată, ea va trebui să recunoască prin fapte dreptul deplin al altor comunități de a-și apăra și dezvolta această identitate? Cum ar putea adera de bunăvoie oamenii capabili să se slujească de rațiune la un principiu ca cel al luptei de clasă, un principiu a cărui aplicare conduce în mod inevitabil la represiune îndreptată împotriva celor care au putut dobândi prin muncă cinstită proprietate și prosperitate? Nu va dori oare orice om care gândește cu propria lui minte ca prosperitatea materială să fie proporțională cu priceperea, energia și inițiativa investite de fiecare în activități cu caracter lucrativ? Și cum vor putea considera toți acei membri ai unei confesiuni care acceptă constrângerea blândă a rațiunii că se pot apăra mai bine de prozelitism agresiv și intoleranță confesională decât promovând ei înșiși cu consecvență toleranța și bunăvoința față de cei ce împărtășesc alte credințe? Experiențele tragice care au marcat secolul XX pot fi socotite drept o dureroasă confirmare a avertismentelor filosofiei luminării privitoare la consecințele catastrofale pe care le poate avea nerecunoașterea, subminarea sau respingerea autorității rațiunii în sfera vieții publice, în statornicirea relațiilor dintre rase, popoare, comunități laice sau religioase, grupuri sociale cu interese sub anumite aspecte diferite",
    "644": " Nimic nu este mai primejdios decât a proclama drept instanțe supreme ale judecății și acțiunii colective autorități care nu se pot legitima în fața tribunalului rațiunii Odată cu suprimarea libertății de expresie publică și, prin aceasta, a confruntării opiniilor, dispar și premisele care fac posibil un consens bazat pe rațiune, singurul consens care poate aspira să devină unul universal În lumina învățămintelor istoriei, cu deosebire a învățămintelor secolului care s-a încheiat, consecințele dezastruoase ale oricărei mișcări și inițiative publice care proclamă principii sustrase discuției și examenului critic al oamenilor luminați drept criterii supreme ale legalității și moralității devin pe deplin previzibile Dimensiunile dezastrului vor fi direct proporționale cu numărul și fanatismul adepților unor asemenea mișcări și inițiative Iar natura principiilor invocate, interesele supreme ale neamului, ale poporului muncitor sau ale credinței drepte nu creează o diferență Cu greu s-ar putea contesta că au existat și există deosebiri, uneori pronunțate, de opinii și interese nu numai între indivizi, ci și între grupuri și colectivități omenești, și că aceste deosebiri pot părea de neînlăturat",
    "645": " Neîndoielnic este însă că diferențele de opinii vor putea fi atenuate, dacă nu înlăturate, prin examinarea critică a argumentelor fiecărei părți, iar diferențele de interese prin compromisuri raționale, acele compromisuri prin care fiecare parte dă și primește ceva Auzim adesea spunându-se că o colectivitate este silită să recurgă la confruntare pentru a-și prezerva identitatea și intersele Nu s-a putut însă niciodată argumenta în mod convingător că acest țel nu ar putea fi asigurat prin calea compromisului, presupunând, desigur, că și cealaltă parte va accepta o abordare rațională Ar mai fi de semnalat un fenomen deosebit de pervers, și anume disprețul față de rațiune însoțit de o apologie a rațiunii care nu rareori invocă mesajul filosofiei luminilor Ceea ce disting ideologia și practica regimurilor comuniste este preocuparea obsesivă pentru justificarea deciziilor și acțiunilor politice prin temeiuri de natură rațională, „științifică”, concomitent cu respingerea și reprimarea exigenței fundamentale a raționalității, dreptul nelimitat la examen critic și obligația asumării consecințelor ce rezultă din acest examen",
    "646": " Proclamarea încrederii în rațiune și a hotărârii de a urma calea rațiunii ni se dezvăluie astfel drept o dezgustătoare ipocrizie Căci ce oare altceva este invitația insistentă la discuția critică dublată de verdictul că „Partidul nu greșește și nu poate să greșească”? Și ori de câte ori această autoritate, care uzurpă în mod ilicit primatul rațiunii, va primi o personificare evidentă, infailibilitatea va fi transferată asupra persoanelor19 Indivizi mărginiți, chiar dacă abili, imorali și lipsiți de scrupule, se instituie astfel drept autorități absolute sub mantia unei ideologii care nu obosește să facă elogiul raționalității O prăpastie desparte spiritul luminării de pseudocultul rațiunii practicat de ideologia comunistă Rezervele pe care le-ar putea avea intelectualii din zilele noastre față de acest spirit, rezerve hrănite de bănuiala uneori explicit formulată că el ar putea susține tendințe autoritariste sau chiar totalitare, relevă o elementară neînțelegere Este o constatare, chiar dacă nu una neapărat îmbucurătoare, că mesajul luminării, cu deosebire în forma exemplară pe care i-a dat-o Kant, nu a lăsat urme adânci și statornice în cultura, în opinia cultă dominantă și în mentalitatea populară românească",
    "647": " Preferința pentru tradițiile romantice și postromantice în raport cu formele de gândire și expresie ce stau sub semnul luminării și al liberalismului este evidentă în procesul receptării culturii occidentale deja în secolul al XIX-lea Influența spirituluui romantic se făcea simțită atunci îndeosebi prin preocupările unor mari personalități creatoare pentru explorarea filonului mitologiei autohtone și a literaturii populare La începutul secolului XX, orientarea spre valori locale și chiar tendința de a opune valori culturale specifice, locale, valorilor culturale universale va deveni una programatică Năzuința de a da o expresie elaborată unei specificități culturale latente care se exprimă în manifestările trăirii artistice și religioase la români, ca și în forme de viață arhaice autohtone, capătă prestigiu și se afirmă ca tendință dominantă Ea a fascinat multe spirite cu pronunțate predispoziții creatoare Să ne gândim la teologie, filosofie, critică și istorie literară, la Nichifor Crainic, Dumitru Stăniloae, Nae Ionescu sau George Călinescu",
    "648": " Rezerva unor personalități culturale de mare anvergură – dacă nu aversiunea lor afirmată – față de tradiția raționalistă europeană nu putea să nu lase urme Modelele de excelență pe care le-a propus și le-a impus opera lor au generat o stare de spirit relativ difuză în opinia culturală dominantă la noi în epoca precomunistă, comunistă (în limitele libertății de expresie caracteristice pentru diferitele perioade ale acesteia) și postcomunistă Am în vedere o stare de spirit sau o mentalitate culturală care se exprimă îndeosebi în ceea ce aș numi preferințe stilistice, preferința pentru un anume stil de gândire și anumite forme de expresie20 Unui observator oarecum detașat al scenei intelectuale românești nu-i poate scăpa ascendența netă a unui stil avântat, bogat împodobit, mustind de metafore și sugestii, a unui fel de a scrie menit să antreneze în același timp mintea și inima cititorului, sensibilitatea lui intelectuală și estetică, față de stilul sobru și argumentativ, care riscă să pară uscat, rece și impersonal",
    "649": " El nu va putea să nu observe cât de largă este audiența unui discurs filosofic cu un marcat apel la trăiri existențiale în raport cu cea a unui discurs teoretic detașat, centrat pe analiză și clarificări conceptuale, uneori chiar printre intelectuali cu preocupări profesionale de natură științifică și tehnică21 Și nu trebuie să fii deosebit de familiarizat cu preferințele publicului care citește cărți de filosofie, de teorie a culturii, a literaturii și artei sau de științe ale omului pentru a remarca faptul că audiența este sensibilă nu numai la ceea ce se spune, ci, cu deosebire, la felul cum se spune Cititorul va fi adesea nu numai atras, dar și convins mai degrabă de un „scris frumos” decât de o argumentare oricât de strânsă22 Să reținem și străduința de a scrie mai „literar” a nu mai puțini dintre autorii de lucrări teoretice, care sunt înclinați să vină în întâmpinarea gustului publicului cult pentru a câștiga o audiență cât mai largă",
    "650": " Un indiciu important al raportării la valorile raționalității îl constituie, fără îndoială, percepția semnificației intelectuale a cercetării științifice, o întruchipare exemplară a exercițiului critic al minții omenești După câte poate să-și dea seama oricine urmărește pronunțările unor personalități consacrate drept autorități intelectuale precum și dezbaterea de idei, opinia despre știință care rămâne dominantă la noi pare să oscileze între indiferența cuvenită unor activități puțin semnificative din punct de vedere cultural și subestimarea sau contestarea puternic colorate afectiv Rațiunile pe care se sprijină în acest caz lipsa de interes sau chiar ostilitatea sunt rareori formulate explicit Ni se sugerează că rezultatele cercetării și gândirii științifice sunt lipsite de atribute distinctive ale creației majore, cum ar fi mesajul existențial, potențialul axiologic, o intensă reverberație afectivă23 Universalitatea valorilor științifice întărește impresia că ele s-ar integra mai degrabă în orizontul instrumental al civilizației tehnice decât în cel al culturii",
    "651": " Se lasă să se înțeleagă faptul că a sta sub îndrumarea unei rațiuni reci, impersonale înseamnă a sta sub semnul mediocrității În medii intelectuale influente, demnitatea culturală pare să fie asociată cu infraraționalul sau cu supraraționalul Marile idei nu ar avea nevoie să fie sprijinite prin producerea de temeiuri și argumente O argumentare sistematică este resimțită drept prozaică, posacă, plictisitoare, până la urmă drept probă a lipsei de spirit Intelectuali rafinați freamătă când citesc o propoziție cum este cea a lui Cioran: „În afară de poezie, metafizică și mistică nimic n-are nici o valoare”24 Aceasta este, totuși, o remarcă ocazională a unui gânditor altminteri dubitativ, relativist și sceptic, chiar dacă ea sugerează că a gândi sub semnul rațiunii înseamnă a gândi sub semnul mediocrității Surprinzător mi se pare însă ecoul puternic pe care l-a stârnit, după 1990, publicarea unora dintre „cugetările” lui Petre Țuțea, nu puține pătrunse de o adversitate viscerală față de spiritul științific în genere și față de valorile moderne ale raționalității",
    "652": " Căci fervoarea și radicalitatea negației acestui fundamentalist religios, discipolul cel mai ortodox al lui Nae Ionescu, nu își poate găsi perechea decât în starea de spirit a primilor creștini, care așteptau sfârșitul iminent al lumii Să susții la sfârșitul mileniului al doilea că, făcând abstracție de preocupările practice, rațiunea și știința nu sunt demne de interes, că ele sunt oricum lipsite de valoare fiindcă nu ne deschid accesul spre absolut25, pare o curiozitate Să fii însă privit de figuri intelectuale proeminente și receptat în cercuri largi ale intelectualității literare și artistice drept un „înțelept”, un „Socrate al românilor”, este însă un simptom demn de atenție În mod programatic, Țuțea nu argumenta El pronunța sentințe Este o linie de conduită care continuă să se bucure de prestigiu în unele medii intelectuale românești Manifestările ei sunt dintre cele mai variate și pot fi întâlnite la tot pasul, de la dictonul cu mare circulație „creierul este lacheul inimii”, până la o manieră caracteristică de tratare a unor subiecte academice",
    "653": " Un exemplu ni-l oferă cuprinzătorul „Cuvânt înainte al traducătorului” la o recentă traducere românească a Meditațiilor metafizice ale lui Descartes Scutindu-se de ostenelile unei argumentări laborioase, prin raportare la o porțiune cât de cât semnificativă dintr-o uriașă literatură de comentarii și exegeză care nu a lăsat nimic necontroversat, autorul afirmă că opera filosofului francez, cu deosebire metafizica lui, ar reprezenta „împlinirea unei misiuni de restaurație catolică, o antireformă și antirenaștere” Descartes ar fi „condiționat” valabilitatea științei prin „punerea ca premisă a axiomei existenței lui Dumnezeu”26 Asemenea considerații, formulate într-un stil apodictic, autoritar, culminează prin enunțarea a ceea ce autorul numește „axiomă carteziană”: „Căci știința adevărată și mare nu poate fi edificată decât pe această premisă a existenței lui Dumnezeu, numai Dumnezeu ne asigură în fiecare clipă existența și ne garantează valabilitatea adevărului științelor omenești”27 Se pot formula, desigur, numeroase rezerve și obiecții, atât cu privire la o asemenea caracterizare a poziției lui Descartes, cât și, îndeosebi, în ceea ce privește caracterul îndreptățit al punctului său de vedere",
    "654": " În istoria gândirii moderne, Kant a fost primul care a pus discuția relației dintre știință și credință pe noi baze prin încercarea sa, întreprinsă cu atâta răsunet, de a delimita domeniul rațiunii teoretice de cel al rațiunii practice, imperiul cunoașterii de cel al moralității și religiei Fie și numai viabilitatea și înrâurirea pe care a avut-o și o are până astăzi tradiția de gândire inaugurată de Kant, ar recomanda mai multă prudență în abordarea unui asemenea subiect Nu sunt, oare, datori cei care contestă separarea sferelor cunoașterii și credinței, la mai bine de două sute de ani după Kant, să ia asupra lor provocarea unei argumentări susținute? Cât privește relația mentalității populare cu spiritul luminării, nimic nu o exprimă mai bine decât reprezentările despre relația omului cu divinitatea, reprezentări ce configurează profilul religiozității într-o anumită colectivitate In scrierea sa despre religie, Kant deplânge tendința foarte răspândită de a privi practicile religioase nu drept tot atâtea prilejuri de reflecție morală și de îmbunătățire a conduitei, ci drept căi prin care credincioșii încearcă să câștige bunăvoința divinității, în scopul satisfacerii intereselor lor egoiste",
    "655": " Filosoful avertiza în această privință distingând „slujirea morală a lui Dumnezeu” (officium liberum) de „slujirea lui Dumnezeu pentru răsplată” (officium mercenarium) Omul luminat este cel ce îl slujește și îl venerează pe Dumnezeu străduindu-se să dea ascultare legii morale28 Astăzi, la noi, o înțelegere foarte răspândită a sensului și finalității practicilor religioase stă într-un contrast ironic cu ideea kantiană a luminării Mulți credincioși înclină să perceapă prezența divinității înainte de toate în evenimente excepționale, ieșite din comun, cu deosebire în miracole Numeroase mărturii par să indice o evoluție a religiozității potrivnică spiritului luminării În loc să se contureze tot mai clar, distincția dintre credința religioasă și superstiție pare să se șteargă tot mai mult Numeroase apeluri de natură religioasă lasă să se înțeleagă sau afirmă în mod fățiș că acele îmbunătățiri ale vieții oamenilor care devin posibile numai prin schimbarea conduitei în viața de fiecare zi, prin afirmarea unei noi morale a muncii, a corectitudinii, a spiritului cetățenesc ar putea fi obținute prin implorarea bunăvoinței lui Dumnezeu",
    "656": " Ce altă semnificație pot avea chemări la practici religioase cum sunt cele ale grupurilor de inițiativă care utilizează formula „Dumnezeu salvează România” decât de a hrăni iluzia că situația economică și socială ar putea să cunoască o schimbare miraculoasă în bine prin nimic meritată ținând seama de eforturile proprii? Și prin ce se deosebesc de reprezentările animiste reprezentările despre relația omului cu divinitatea ale celor care cred, astăzi, că ar fi suficient ca un număr cât mai mare de oameni să se roage la o anumită oră pentru a fi evitat un cutremur de pământ devastator? Aproape zilnic mediile de informare relatează atitudini, fapte ce relevă o mentalitate premodernă, o mentalitate care substituie credinței religioase speranțe superstițioase de tot felul Succese sau eșecuri cotidiene la un concurs, într-o afacere, la o competiție sportivă sunt atribuite asistenței sau lipsei de asistență a divinității Studenți prezenți la ceremoniile simbolice de inaugurare a unei biserici în incinta Universității Politehnice București apreciau că aceasta le va fi de folos „măcar la restanțe”! Aflăm că zeci de oameni ce se pretind credincioși încearcă zilnic să-și sporească șansele de succes la jocurile de televiziune bingo atingând cu cartoanele de joc racla Preacuvioasei Paraschiva depusă în Catedrala Metropolitană din Iași (!!)",
    "657": " Asemenea tentative grosolane de a „instrumentaliza” divinități concepute antropomorfic în scopuri ce nu au nimic comun cu credințe și așteptări ce ar putea fi numite religioase pot fi întâlnite la tot pasul Nu suntem informați că autoritățile bisericești sau membri ai clerului s-ar fi delimitat de ele Ceea ce va atrage în mod deosebit atenția unui observator din afară este separarea valorilor religioase de cele morale într-o viziune prea răspândită asupra religiozității „Sfințirea” localurilor instituțiilor publice este o practică tot mai frecventă Este greu de înțeles ce au în vedere și așteaptă inițiatorii unor asemenea ceremonii în lipsa oricărui efort vizibil de îmbunătățire a moralității slujitorilor acestor instituții A-ți face cruce atunci când treci prin fața unei biserici, cu gândurile adesea îndreptate în altă parte, pare important; să nu minți, să nu înșeli, să nu nesocotești drepturile și demnitatea altor ființe omenești – ceva mai puțin demn de atenție",
    "658": " Mulți oameni care își declară sus și tare credința și fac din ea un titlu de mândrie nu par să fie deloc conștienți că ceea ce ne angajează și ne obligă din punct de vedere religios sunt, mai întâi, deciziile noastre cotidiene29 Tocmai conștiința că un crez religios se exprimă în modul în care trăim, în ceea ce acceptăm sau respingem, în ceea ce facem sau nu facem pare să lipsească multora dintre cei ce îl afirmă Nimic nu sfidează mai mult ideea kantiană a luminării decât o asemenea desprindere de orice semnificație morală a unor reprezentări, așteptări și practici socotite religioase Formularea dată de către Kant devizei luminării – „Sapere aude! (Ai curajul să te servești de propria minte!)” – este un îndemn care nu a pierdut nimic în stringență și actualitate Multe dintre nenorocirile și suferințele pe care le-a îndurat și le îndură omenirea pot fi puse pe seama nesocotirii acestui îndemn al celui care a fost numit filosoful luminării",
    "659": " Dacă privim spectacolul lumii, astăzi, la începutul unui nou mileniu, va trebui să cădem de acord că nu trăim într-o epocă luminată Nu este însă, poate, prea târziu să pășim pe calea ce conduce spre ea \n\nNOTE Vezi KR Popper, „Immanuel Kant: Der Philosoph der Aufklärung” Este vorba de textul publicat în 1957 ca introducere la traducerea germană a lucrării Societatea deschisă și dușmanii ei Acest text a fost preluat sub titlul „Critica și cosmologia kantiană” la capitolul 7 al cărții lui Popper Conjecturi și infirmări Creșterea cunoașterii științifice, traducere de C Stoenescu, D Stoianovici, Fl Lobont, Editura Trei, București, 2001 I Kant, Critica rațiunii pure, trad N Bagdasar, El Moisuc, ediția a III-a, îngrijită de Ilie Pârvu Strategia urmată de Kant în înfăptuirea programului său de critică a rațiunii teoretice sau speculative, a rațiunii implicate în constituirea cunoașterii noastre despre lume, este sugerată deja în cel de-al doilea alineat al „Introducerii” sale la ediția a doua a Criticii rațiunii pure: „Dar dacă orice cunoaștere a noastră începe cu experiența, aceasta nu înseamnă totuși că ea provine întreagă din experiență",
    "660": " Căci s-ar putea prea bine ca tocmai cunoașterea noastră prin experiență să fie un compositum din ceea ce primim noi prin impresii și ceea ce facultatea noastră de cunoaștere (nefiind provocată decât de impresii sensibile) produce din ea însăși, adaos pe care noi nu-l distingem de acea materie primă mai înainte ca un lung exercițiu să ne fi făcut atenți asupră-i și abili de a-l separa” (Op cit, p 40) Acest „lung exercițiu” reprezintă tocmai munca pregătitoare în vederea unei critici a rațiunii pure Sunt cei pe care pare să-i aibă în vedere Kant atunci când vorbește despre „judecata mulțimii, a căror încuviințare îl face pe filosof să roșească, dar care-l încântă pe neghiobul dornic de popularitate și îl face să stăruie în eroare” (I Kant, Prolegomene la orice metafizică viitoare care se va putea înfățișa drept știință, trad M Flonta și Th Kleininger, Editura All, București, 1996, p",
    "661": " 55) Mulți comentatori sunt de acord că în acest punct Kant a resimțit puternic influența răsunătoarei contestări de către Rousseau a unei credințe dominante încă din epoca Renașterii, anume, credința că instrucția și cultura sunt premisele fundamentale ale moralității I Kant, Logica generală, trad Al Surdu, Editura Științifică și Enciclopedică, București, 1985, p 131 Filosoful nu va ezita să numească epoca luminării epoca lui Friedrich cel Mare Referindu-se la ceea ce a făcut regele care s-a înconjurat de filosofi pentru asigurarea dreptului cetățenilor de a-și folosi în mod public rațiunea, Kant vorbește de „o pildă minunată, în care nici un monarh nu a premers aceluia cinstit de noi” Nu putem trece cu ușurință peste această apreciere Ea vine din partea omului care afirmă că dacă nu este o datorie să spui public orice adevăr, apoi tot ce spui trebuie să fie adevărat",
    "662": " Vezi I Kant, „Anthropologie in pragmatischen Hinsicht”, în I Kant, Werke, Bd X, W Weischedel, (ed)Wissenschaftliche Buchgesellschaft, Darmstad, 1983, p 511, și I Kant, Critica facultății de judecare, trad VD Zamfirescu, Al Surdu, Editura Științifică și Enciclopedică, București, 1981, p 189 Rămân îndatorat dlui dr Hans-Klaus Keul care mi-a atras atenția asupra acestor pasaje Istoria social-democrației occidentale, bunăoară, a stat mult timp sub semnul acestei dezbateri „Cezarul nu stă deasupra gramaticienilor” Se spune că arhiepiscopul Placentius și-ar fi permis să atragă atenția împăratului Sigismund de Luxemburg (1368-1437) asupra unei greșeli gramaticale a celui din urmă La pretenția împăratului Ego sum Rex Romanus et supra grammaticam („Eu sunt rege roman și mai presus de gramatică”) prelatul ar fi replicat: Caesar non est supra grammaticos În a sa Philosophie der Aufklärung, Ernst Cassirer a formulat programul teologiei luministe protestante în următoarele cuvinte: „Căci între moralitate și religie nu poate și nu are voie să existe o diferență radicală",
    "663": " Acolo unde cele două intră în contradicție, acolo unde mărturia Sfintei Scripturi contrazice în mod nemijlocit mărturia conștiinței morale, acest conflict trebuie să fie soluționat în așa fel încât primatul necondiționat al conștiinței morale să fie asigurat” (E Cassirer, Die Philosophie der Aufklärung, 2, unveränderte Auflage, Verlag JCB Mohr /Paul Siebeck/, Tübingen, 1932, p 223) Tema ocupă un loc central în textul lui Lessing Erziehung des Menschengeschlechts (1780) Pentru un comentariu instructiv și accesibil, vezi articolul „Lessing” din lucrarea lui W Windelband, Filosofia iluminismului german, trad V Muscă, Editura Decalog, Satu-Mare, 1997, pp 127-137) K Vorländer, Gechichte der Philosophie mit Quellentexten, Bd III Neuzeit bis Kant, Reinbeck bei Hamburg, Rowohlt Taschenbuch Verlag, 1990, pp 475-476 Vezi I Kant, Religia în limitele rațiunii pure, traducere de Radu Gabriel Pârvu, Humanitas, București, 2004, p",
    "664": " 11 Pentru o caracterizare a relației dintre răspunsul dat de Kant la întrebarea „Ce trebuie să fac?” (tema filosofiei morale) și răspunsul său la întrebarea „Ce pot spera?” (tema filosofiei religiei), vezi și O Höffe, Immanuel Kant, Verlag CH Beck, München, 1988, îndeosebi pp 247-258 Vezi în această privință o remarcă scrisă de Kant pe o foaie separată, care se afla în păstrare la Universitatea din Königsberg, remarcă reprodusă în Fr Paulsen, Immanuel Kant Sein Leben und seine Lehre, Fr Frommanns Verlag, Stuttgart, 1898, p 48 Vezi I Kant, Religia în limitele rațiunii pure, pp 222-227 Judecata finală a filosofului cu privire la asemenea practici va fi una deosebit de aspră: „Tot ceea ce omul crede că poate să mai facă pentru a fi plăcut lui Dumnezeu, în afara unei purtări bune, este doar fanatism religios și un fel rău de a-l sluji pe Dumnezeu” (p",
    "665": " 225) Asemenea teme au fost afirmate cu vehemență de ideologii extremei drepte românești Nae Ionescu, omagiat adesea drept gânditorul care a înfăptuit trecerea de la o filosofie academică de factură occidentală la „filosofia românească”, se exprimă în această privință într-un mod lipsit de orice echivoc Interesele națiunii trebuie să constituie instanța supremă a judecății, deciziei și acțiunii deoarece tocmai prin ele se dezvăluie absolutul unei comunități etnice Raționalismul și individualismul sunt caracterizate drept adversarii ei cei mai redutabili În sensul spiritualității ortodoxe – susținea Nae Ionescu – nu există decât comunități, și nu indivizi Individul este dator să se subordoneze în mod deplin nevoilor comunității și să fie gata să se jertfească pentru comunitatea de neam, la fel ca și celulele pentru supraviețurea organismului (vezi Nae Ionescu, Roza vânturilor 1926-1933, Editura Hyperion, Chișinău, 1933) Caracterizând națiunea în conferințele sale despre „fenomenul legionar”, Nae Ionescu afirmă: „Cel mai mare colectiv din care face parte omul este națiunea… Biserica și națiunea la noi, ortodocșii, se suprapun… Pentru individ, adică și istoric, națiunea este un absolut” (Nae Ionescu, Fenomenul legionar, Antet XX Press, București, 1993, p",
    "666": " 52) Sugestia că identitatea autentică este cea colectivă și nu cea individuală apropie, de fapt, ideologia extremei drepte de mesajul marxism-leninismului și al altor ideologii „revoluționare” Același Nae Ionescu sublinia că o națiune nu va putea supraviețui și nu se va putea afirma decât în confruntare cu altele: „Caracterul națiunii: ofensiv și imperialist prin excelență, adică un organism care nu poate trăi decât în expansiune, viață, dinamism… Prin urmare, cel care vrea să-l realizeze pe Dumnezeu nu o va face decât cucerind în afară, strângând de gât pe altul, deci națiunea este dinamică, este viață ofensivă și imperialistă” (Fenomenul legionar, p 53) Iată doar un singur episod edificator Predând studenților, la începutul anilor ’50, un distins fizician român a făcut în treacăt observația că orice cercetător se poate înșela Unul dintre studenții de față a întrebat atunci dacă Stalin, proclamat de către propaganda oficială cel mai mare om de știință al tuturor timpurilor, poate și el să greșească",
    "667": " Ce se putea răspunde? Să ne amintim ce ar fi însemnat, în ani mai apropiați, punerea în discuție, fie și cu cele mai bune argumente, a unei singure aserțiuni sau decizii a „conducătorului” Pentru observații critice importante, care nu au suscitat însă, din păcate, o dezbatere mai largă, vezi A Marino, Politică și cultură, îndeosebi secțiunea „O nouă cultură română”, Editura Polirom, Iași, 1996 Pentru o dezvoltare a acestei teme, vezi M Flonta, Cum recunoaștem pasărea Minervei? Reflecții asupra percepției filosofiei în cultura românească, Editura Fundației Culturale Române, București, 1998, îndeosebi capitolul „Două culturi filosofice” Aceasta ne aduce aminte de o remarcă a lui Kant, în „Cuvântul înainte” al Prolegomenelor sale: „Nu este dat oricui să scrie într-un mod atât de subtil și totodată atât de atrăgător ca David Hume sau atât de temeinic și, totodată, atât de elegant ca Moses Mendelssohn; însă îmi place să cred că aș fi putut și eu să dau expunerii mele o accesibilitate mai mare, dacă m-aș fi mulțumit să schițez un plan și să-i îndemn pe alții să-l dezvolte și nu mi-ar fi stat la inimă binele științei care mă preocupă de atât de multă vreme” (Op",
    "668": " cit, p 58) Pentru considerații mai ample asupra acestei teme, vezi Cum recunoaștem pasărea Minervei, ed cit, îndeosebi pp 115-133 EM Cioran, Țara mea, Editura Humanitas, București, 1996, p 27 Iată doar câteva exprimări semnificative în acest sens: „Intelectul nu e dat omului, după părerea mea, ca să cunoască adevărul, ci ca să primească adevărul Iar dacă adevărul este unul singur, fiind transcendent în esența lui, sediul lui nu e nici în știință, nici în filosofie, nici în artă” (321 de vorbe memorabile ale lui Petre Țuțea, Editura Humanitas, București, 1993, p 19) „Eu sunt de părere că apogeul Europei nu e la Atena, ci în Evul Mediu, când Dumnezeu umbla din casă în casă” (Ibidem, p 36) „Ca să fii cu adevărat liber, trebuie să înlocuiești infinitul și autonomia gândirii cu credința în Dumnezeul creștin…” (Ibidem, p",
    "669": " 66) „Între un laureat al premiului Nobel care nu s-a idiotizat complet și a rămas religios și un țăran analfabet nu există nici o diferență” (Ibidem, p 93) Ce credea un om cu asemenea convingeri despre Kant și despre luminare? „Eu am citit Critica rațiunii pure ca student și am înlemnit de emoție Acum am față de ea, ca mistic biblic, considerația pe care am avut-o față de Informația Bucureștiului” (Ibidem, p 61) Descartes, Meditații metafizice, trad Ion Papuc, Editura Crater, București, 1999, p XXXII Ibidem, p XXXIV Vezi I Kant, Religia în limitele rațiunii pure, ed cit p 249 Nu i se poate, desigur, imputa credinciosului de rând că nu a luat cunoștință de imperativul categoric kantian Mai greu am putea crede că lui nu i-au ajuns la urechi cuvintele predicii de pe munte a lui Isus: „Tot ceea ce vreți să vă facă vouă oamenii trebuie să le faceți voi lor”",
    "670": " \n\nPUBLICAȚII ALE AUTORULUI DESPRE KANT – „Analytisch bei Kant”, Kant-Studien, 2/1976, pp 210-15 – „Newtonsche Physik und reine Naturwissenschaft in der Kritik der reinen Vernunft”, în G Funke (ed), Akten des 5 Internationalen Kant Kongresses, Bouvier Verlag, Bonn, 1981, pp 22-26 – „Ideea științei naturii în Critica rațiunii pure”, Revista de Filosofie, 4/1981, pp 440-450 – „O explicație a conceptului „fizică pură” în Critica rațiunii pure”, în (coord) Al Boboc, M Flonta, R Pantazi, I Pârvu, Immanuel Kant 200 de ani de la apariția Criticii rațiunii pure, Editura Academiei, București, 1982, pp 38-51 – „Prolegomenele și Critica rațiunii pure”, Studiu introductiv la traducerea românească a Prolegomenelor, Editura Științifică, 1987, București, ediția a II-a, Editura All, București, 1996 – „Transzendentalphilosophie und moderne kategorielle Analyse”, în Rodica Croitoru (ed), Kant and the Transcendental Problem, Editura Universității București, 1991, pp",
    "671": " 80-102 – „Zwei Erkenntnisbegriffe”, în Rodica Croitoru (ed), Critic and Doctrinal in Kant, Editura Universității București, 1992, pp 35-43 și Noesis, vol XVIII, 1993, pp 85-93 – „Filosofie critică și construcție metafizică”, Revista de Filosofie 5/1993, pp 445-51 – „Kant în cultura filosofică românească”, în Revista de Filosofie 6/1994, text dezvoltat în vol Cum recunoaștem pasărea Minervei? Reflecții asupra percepției filosofiei în cultura românească, Editura Fundației Culturale Române, București, 1998 – „Allgemeine Naturgesetze: Kant versus Newton?”, în Noesis vol XXII, 1997, pp 115-122 – Traducere și comunicare culturală Cărări înguste și dileme ale traducerii filosofice, conferințele Academiei Române, Editura Academiei, București, 1997, pp 5-13 – „Ideea kantiană a luminării”, în M Flonta (coord), H-K Keul, Filosofia practică a lui Kant, Editura Polirom, Iași, 2000, pp 243-268 FILENAME \\p D:\\microsoft\\docuri nefacute\\Kant in lumea lui",
    "672": "doc\t PAGE 211 \n"
}