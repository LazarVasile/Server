{
    "1": "Jucătorul \nDacă Omul din Subterană este, ca să zicem aşa, un emigrant intern, pe care Dostoievski l‑a scotocit pÎnă În profunzimile „haosmului“ său, nici emigranţii externi n‑au scăpat de privirea atentă a scriitorului Mai ales În publicistica sa, Dostoievski taxează cu asprime fenomenul specific rusesc al tocării averilor În străinătate Pe mai toţi emigranţii Îi pune sub umbrela unei fraze, despre care susţine că o citează de la sursă, În sensul că principalul motiv al părăsirii ţării de către aceştia ar fi : „În Rusia, oamenii cumsecade şi inteligenţi ca ei nu au ce face“2 În 1863, Încă neştiind că va scrie mai Înainte Însemnările din subterană, Dostoievski schiţează subiectul unei „povestiri“ de o coală şi jumătate de tipar, pe care cere 300 de ruble de la o revistă Se afla În cea de‑a doua sa călătorie În străinătate, jucase la ruletă şi pierduse Banii Îi primeşte, dar nu mai apucă să scrie „povestirea“",
    "2": " Va scrie mai tÎrziu un roman, În condiţii ce merită descrise Deci, la 18 septembrie 1863, Într‑o scrisoare către un prieten datele principale ale viitorului roman (conceput deocamdată ca o povestire mai amplă) sÎnt : „Subiectul povestirii este următorul : un tip de rus din străinătate Luaţi notă : despre ruşii din străinătate s‑a discutat mult În revistele din timpul verii Toate aceste se vor reflecta În povestirea mea De fapt, se va reflecta, În general, Întregul moment actual (pe cÎt posibil, desigur) al vieţii noastre interne Iau o natură directă, un om totuşi multilateral dezvoltat, dar nedesăvÎrşit În toate, care şi‑a pierdut credinţa şi nu Îndrăzneşte să nu creadă, care s‑a răzvrătit Împotriva autorităţilor şi se teme de ele Se consolează cu gÎndul că n‑are ce face şi de aceea va fi o critică aspră la adresa inşilor care‑i cheamă din Rusia pe ruşii ce se stabilesc În străinătate",
    "3": " Dar nu pot povesti totul E un personaj viu (parcă Îl văd În faţa ochilor) şi trebuie citit după ce Îl voi fi scris Cel mai important aspect e că toate sevele vitale, puterile, temeritatea, curajul i s‑au consumat la ruletă E jucător, dar nu un simplu jucător, aşa cum cavalerul avar al lui Puşkin nu e un simplu avar […] E poet În felul său, dar problema e că se ruşinează de această poezie, fiindcă Îi simte profund josnicia, deşi nevoia de risc Îl Înnobilează În propriii ochi Toată povestirea relatează cum acesta, de trei ani, joacă prin cazinouri la ruletă“1 Destinatarul acestei scrisori, Nikolai Strahov, reproducÎnd‑o În ale sale Amintiri despre Feodor Mihailovici Dostoievski, relatează cÎteva amănunte interesante privitoare la modul În care Dostoievski Îşi vindea operele Încă nescrise, cerÎnd mereu avansuri şi ÎntÎrziind aproape Întotdeauna cu predarea manuscriselor, ceea ce făcea din el un colaborator nu prea sigur pentru edituri şi reviste",
    "4": " Deşi unele din aceste amănunte sÎnt savuroase, credem că mai importantă este explicaţia pe care o dă Strahov : „Feodor Mihailovici Îşi amÎna mereu munca pÎnă la termenul extrem, pÎnă la ultima posibilitate ; se apuca de un lucru numai atunci cÎnd Îi mai rămÎnea exact atÎta timp cÎt Îi trebuia să‑l facă muncind intens Era o lene Împinsă uneori pÎnă la extrem, dar nu o lene obişnuită, ci una aparte, scriitoricească, pe care am izbutit s‑o observ foarte clar la Feodor Mihailovici Problema e că În fiinţa lui se săvÎrşea permanent o muncă lăuntrică, aveau loc creşterea şi mişcarea ideilor şi lui Îi era Întotdeauna greu să se rupă de această muncă pentru a scrie RămÎnÎnd leneş În aparenţă, el, În fapt, muncea neobosit“1 De această „lene“ a lui Dostoievski a Încercat să profite un editor, Feodor Stellovski, cu care Dostoievski a Încheiat În 1865 un contract pentru editarea operelor sale În trei volume ; pentru Dostoievski punctul cel mai primejdios din contract era acela că trebuia să‑i predea lui Stellovski, pÎnă la 1 noiembrie 1866, un roman inedit de cel puţin 12 coli de tipar ; În cazul În care nu respecta acest punct, Stellovski avea dreptul să tipărească, timp de nouă ani, orice ar fi vrut din opera scriitorului, fără obligaţia de a‑i achita vreun onorariu",
    "5": " Între timp Dostoievski Începuse să scrie romanul Crimă şi pedeapsă, pentru care Îşi primise avansul de rigoare de la alt editor Aşa că (după cum consemnează Într‑o scrisoare din 17 iunie 1866, către Anna Korvin‑Krukovkaia, o scriitoare prietenă), ia o hotărÎre surprinzătoare : „Vreau să fac un lucru nemaipomenit şi excentric : să scriu În 4 luni 30 de coli de tipar, la două romane diferite, dintre care unul Îl voi scrie dimineaţa, iar pe celălalt seara, şi să termin la termen ªtiţi dumneavoastră, preabună Anna Vasilievna, că pÎnă astăzi asemenea lucruri excentrice şi excepţionale chiar Îmi plac Nu sÎnt bun pentru categoria oamenilor care trăiesc serios Iertaţi‑mă, m‑am lăudat ! Dar ce mi‑a rămas de făcut decÎt să mă laud ? Doar restul nu e deloc atrăgător ªi ce literatură‑i asta ? SÎnt sigur că nici unul dintre literaţii noştri, care au trăit şi care mai trăiesc, nu a scris În condiţiile În care eu scriu permanent",
    "6": " Turgheniev ar muri numai gÎndindu‑se la asta Dacă aţi şti ce greu e să strici o idee care ţi s‑a Înfiripat şi te‑a entuziasmat, despre care ştii singur că e bună – şi să te vezi nevoit s‑o strici, conştient fiind de asta !“1 Totuşi, Dostoievski nu reuşeşte să‑şi respecte graficul diabolic şi, la Începutul lunii octombrie, romanul pentru Stellovski se afla de‑abia la primele pagini CÎţiva prieteni Îi propun să‑l scrie ei, pe bucăţi, În locul lui, dar scriitorul refuză ; acceptă Însă altă sugestie, aceea de a apela la serviciile unei stenografe (la Petersburg tocmai absolvise cea dintÎi promoţie a primei şcoli de stenografie din Rusia) I‑a fost recomandată o tÎnără de 20 ani, Anna Snitkina, care În scurt timp avea să‑i devină soţie (prima sa soţie, Maria Dmitrievna, murise În 1864) Între 4 şi 29 octombrie 1866 romanul, intitulat iniţial Ruletenburg, este dictat, stenografiat, transcris şi corectat, iar pe 31 octombrie, fiindcă editorul se ascundea, Dostoievski Îl predă la secţia de poliţie de care aparţinea Stellovski, Îndeplinind astfel punctul cel mai riscant din contract",
    "7": " Acesta este, În mare, „romanul“ romanului Jucătorul (titlul a fost schimbat la solicitarea editorului) Din schiţa iniţială a dispărut ideea că În Rusia nu se poate face nimic, dar a rămas intact spectrul abrutizării eroului : „toate sevele vitale, puterile, temeritatea, curajul i s‑au consumat la ruletă“ Acesta, ca multe alte personaje ale lui Dostoievski, are complexul unei copilării tiranizate, Împotriva căreia se revoltă Toată tirada sa Împotriva modului nerusesc, „nemţesc“ de acumulare a averii prin sacrificiul succesiv al cÎtorva generaţii provine din descoperirea neconcordanţei dintre model şi viaţa adevărată „Ei bine, totul e exact ca În cărţuliile moralizatoare nemţeşti cu ilustraţii : aici, peste tot, În fiecare casă este cÎte un Vater, grozav de virtuos şi extraordinar de cinstit AtÎta‑i de cinstit, ÎncÎt ţi‑e şi frică să te apropii de el Nu‑i pot suporta pe oamenii cinstiţi, de care ţi‑e frică să te apropii",
    "8": " Fiecare Vater are familia lui, iar seara citesc toţi, cu voce tare, cărţi moralizatoare“ La Ruletenburg, naratorul Îşi regăseşte copilăria pe care o urăşte tocmai din pricina despotismului patern : „Îmi aduc aminte cum tatăl meu, răposatul, tot sub teii din grădiniţă, ne citea seara, mie şi mamei, asemenea cărţulii… Asta pot s‑o judec eu Însumi cum se cuvine“ Revolta Împotriva acestei vieţi de dragul fabricării unui Rothschild viitor se află la un stadiu oedipian, semănÎnd cu uciderea tardivă a imaginii tatălui prin dezavuarea sistemului său de valori : „Ei bine, iată despre ce‑i vorba : eu prefer să fac tămbălău ruseşte sau să mă Îmbogăţesc la ruletă Nu vreau să fiu Hoppe et Comp peste cinci generaţii Banii Îmi trebuie pentru mine Însumi, nu mă consider drept ceva necesar şi accesoriu pe lÎngă capital“ „Banii Înseamnă totul !“ exclamă el În alt loc, „totul“ fiind un sinonim al schimbării statutului său faţă de Polina : „avÎnd bani, aş deveni şi pentru dumneata alt om, nu un sclav“ ; „nu am nici o speranţă şi sÎnt un zero În ochii dumitale“",
    "9": " Ne amintim că, În scrisoarea către Strahov, viitorul protagonist al cărţii este comparat cu cavalerul avar al lui Puşkin, care nu ar fi doar avar În poemul dramatic puşkinian găsim delirul paranoic despre puterea absolută a banilor : Am să fluier şi la mine supusă, sfioasă Va intra nelegiuirea ÎnsÎngerată ªi‑mi va linge mÎna şi În ochi Mă va privi, citind În ei semnul voinţei mele Totul mi se supune, pe cÎnd eu – nimănui ; SÎnt mai presus de toate dorinţele ; sÎnt liniştit ; Îmi cunosc puterea ; mi‑e de‑ajuns Că am această conştiinţă…1 De remarcat că şi la eroul dostoievskian banii sÎnt investiţi cu o valoare superioară – Polina şi dobÎndirea calităţii de om Este complexul exmercantil de care suferă personajul rus intelectual de la Puşkin Încoace S‑a observat că cel mai adesea În literatura rusă nu este vorba de bani fizici, ci de bani metafizici De la bani nu se aşteaptă altceva decÎt o transformare nemotivată şi fulgerătoare a lumii",
    "10": " Miza este mult mai mare decÎt În cazul banilor ca valoare de schimb Situaţia normală este cea biblică : Hristos Îi sfătuieşte pe oameni să‑i dea Cezarului ce‑i al Cezarului, iar lui Dumnezeu – ce‑i al lui Dumnezeu Dar o asemenea situaţie „senină“ este imposibil de găsit la Dostoievski Între om şi bani se interpune ceva infernal : o crimă, o sinucidere, o nebunie Aici, În această lume, banii sÎnt cel mai adesea un instrument de demenţializare Raskolnikov Îi rÎvneşte pentru a‑şi demonstra că nu este o „făptură tremurătore“ şi alege calea crimei Aleksei Ivanovici alege calea ruletei, deci a ÎntÎmplării, a norocului Ceva ce ţine de sfera entropiei este chemat să facă ordine Jocul nu este unul comercial, ci unul pe viaţă şi pe moarte „Eram parcă În delir, Îşi descrie Jucătorul starea, şi am Împins toată această sumă pe roşu – şi deodată m‑am dezmeticit ! ªi numai o singură dată În toată seara aceea, de‑a lungul Întregului joc, spaima a trecut prin mine cu fiori reci şi mi‑a făcut mÎinile şi picioarele să tremure",
    "11": " Am perceput cu groază şi mi‑am dat seama fulgerător : ce Înseamnă pentru mine acum să pierd ! În miza aceea era toată viaţa mea !“ Numai miracolul, deci ceva ce ţine de haos, poate salva această viaţă ªi miracolul Îşi face datoria : „cu mine În seara aceea (pe care n‑am s‑o uit cÎt voi trăi) s‑a petrecut o ÎntÎmplare miraculoasă Aceasta, cu toate că este pe deplin explicabilă aritmetic, a rămas, totuşi, miraculoasă pentru mine şi pÎnă În ziua de astăzi“ Tentaculele ruletei devin după aceea sufocante Singura salvare rămÎne tot un miracol : „Ce‑s eu acum ? Un zéro Ce pot fi mÎine ? MÎine pot Învia din morţi şi să Încep din nou să trăiesc ! Aş putea recăpăta omul din mine, pÎnă cÎnd nu s‑a pierdut !“ Crima lui Aleksei Ivanovici este şi ea una metafizică : a ucis dragostea Între cele două obsesii ale jucătorului, Polina şi ruleta, a Învins cea din urmă",
    "12": " Relatarea jocului cÎştigător la ruletă posedă toate atributele unui discurs obsesiv : cifre, enumerări, reveniri, menite să anuleze trauma reală Într‑adevăr, „poet“ fiind (să ne amintim scrisoarea la care am mai făcut apel), banii cÎştigaţi sÎnt pentru el un fel de operă de artă : „Mormanul uriaş de bilete şi de fişicuri de aur ocupa toată masa şi eu nu‑mi mai puteam lua ochii de la el, ÎncÎt minute În şir uitam cu totul de Polina“ Miracolul s‑a produs numai În sala de joc Banii au adus cu ei murdăria lor ancestrală Din toată iubirea Înălţătoare, posibilă, a rămas o noapte de dragoste carnală, bolnăvicioasă şi ea, ca un delir Peste trei ani, Într‑un orăşel german, eroul Încă Îl mai caută pe omul din sine, cu foarte puţine şanse de a‑l regăsi \n"
}