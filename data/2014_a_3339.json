{
    "1": "Însemnări din subteranătc \"Prefaþã\" Poate cea mai cunoscută sentinţă dostoievskiană din romanul Idiotul este formula unei utopii estetice : „Frumuseţea va mîntui lumea“1 Este una dintre temele „serioase, erudite, sublime“ (cum va spune, cu reproș, Aglaia Epancina peste multe pagini), alături de altele cît se poate de „realiste“, cum ar fi pedeapsa cu moartea sau situaţia economică a Rusiei, care îl obsedează pe eroul principal Plutind pe valurile conversaţiei și încercînd să evite una dintre aceste teme, prinţul Mîșkin „dă chix“ și eșuează după ce urcase în barca unui pamflet împotriva catolicismului Nu se poate să faci parte din „lumea asta“, din înalta societate rusă, dacă pui atîta suflet în propriile‑ţi idei Riști să nu ai aderenţă la ea, să fii luat drept un „idiot“ Ceea ce cu prinţul Mîșkin se și întîmplă Cît privește frumuseţea ca atare, pînă și el se recunoaște dezarmat : „Frumuseţea e greu de judecat ; încă nu sînt pregătit",
    "2": " Frumuseţea e o enigmă“2 După cum se știe, contextul cultural rus al vremii nu prea agrea enigmele În anii ’60 și ’70 ai secolului al XIX‑lea, cultura rusă, mai ales literatura, era dominată de ideologie și propagandă, care, de nevoie, neavînd la dispoziţie altă „tribună“, se exprima la megafonul criticii literare Vladimir Nabokov denunţă „dezmăţul“ acestei critici literare „progresiste“, care „îi refuza calitatea de scriitor celui ce nu‑și dedica romanul sau povestirea demascării jandarmului sau moșierului care își biciuiește mujicii“1 Astăzi pare ciudat, dar în epocă numele lui Cernîșevski, Dobroliubov sau Pisarev erau mult mai sonore decît, să zicem, ale lui Turgheniev, Dostoievski sau Tolstoi Nu s‑ar spune că Dostoievski nu era conștient de acest lucru Deși l‑a îndrăgit pe Belinski pentru unele intuiţii legate mai ales de Gogol, nu l‑a cruţat pentru excesul de „pozitivism“ Cît privește fantoma revoluţiei care bîntuia prin Europa, Dostoievski nu se îndoiește că sursa ei este pierderea lui Hristos, care are și o consecinţă estetică",
    "3": " Într‑o scrisoare din 1871, această idee apare clar exprimată : „Incendierea Parisului este o mostruozitate : «N‑am reușit, atunci să piară lumea, căci comuna e mai presus de fericirea lumii și de Franţa» Însă lor (și multora) această turbare nu li se pare o monstruozitate, ci, dimpotrivă, o frumuseţe Așadar, în sînul noii omeniri, ideea estetică a devenit tulbure (sn – EI) Temelia morală a societăţii (luată din pozitivism) nu numai că nu dă rezultate, dar nici nu se poate defini, se încurcă în dorinţe și idealuri“2 De aici rezultă că, dacă a fost pervertită, frumuseţea, din instrument al salvării, devenit obiect al salvării, pentru că, la origine, această idee trebuie să fi fost cristalină Șatov, în Demonii, rezumă „ideea principală“ a lui Stavroghin : „Acum și la începutul veacurilor raţiunea și știinţa în viaţa popoarelor au îndeplinit totdeauna doar o funcţie de ordin secundar și de serviciu ; la fel o vor îndeplini și pînă la sfîrșitul veacurilor",
    "4": " Popoarele se formează și se mișcă în virtutea altei forţe, dominante și imperative, dar a cărei origine rămîne necunoscută și inexplicabilă Forţa aceasta este dorinţa de a atinge sfîrșitul și care constituie în același timp negarea acestui sfîrșit Este forma afirmării necontenite și neobosite a existenţei sale și a negării morţii Spiritul vieţii, după cum spune Scriptura, «rîurile de apă vie», a căror secare o prevestește ameninţător Apocalipsul Principiul estetic, cum se exprimă filosofii, principiul etic, cum zic aceiași filosofi «Căutarea lui Dumnezeu», cum o numesc eu mult mai simplu Scopul întregii mișcări a masei, la oricare popor și în oricare perioadă a existenţei sale, constituie numai și numai căutarea lui Dumnezeu“1 În materialele pregătitoare ale romanului, aceeași idee este exprimată mult mai laconic : „Sfîntul Duh este înţelegerea nemijlocită a frumuseţii, conștiinţa profetică a armoniei și, prin urmare, năzuinţa neabătută către ea“2",
    "5": " Aceasta este una dintre „tezele“ lui Dostoievski, poate cea mai importantă, căreia tot el i‑a opus o mulţime de antiteze, dintre care, neîndoielnic, un loc important îl ocupă Însemnările din subterană (1864) În privinţa polemicii cu „pozitivismul ateu“, această scriere, după părerea lui Rozanov, este „prima piatră unghiulară din activitatea literară a lui Dostoievski și ideile expuse aici formează întîia linie fundamentală a concepţiei despre lume a autorului“3 Aceeași părere, dar nuanţată altfel, o are și Lev Șestov, care susţine că întreaga operă dostoievskiană se împarte în două etape : înainte și după Însemnările din subterană ; în momentul scrierii Însemnărilor, spune Șestov, „în sufletul lui Dostoievski a avut loc una dintre cele mai teribile crize pe care este în stare să și le pregătească și să le îndure sufletul omenesc“1 Șestov își dezvoltă pe larg ideea, dar aceasta se bazează numai pe presupuneri ce n‑au nici o legătură cu vastul supertext dostoievskian",
    "6": " De pildă, nu credem că se susţine în vreun fel afirmaţia că Însemnările sînt o dezicere publică, deși nu pe faţă, a lui Dostoievski de propriul trecut, mai ales că Șestov își permite să inventeze „nucleul“, niciodată rostit, de la care ar fi purces scriitorul la această dezicere : „«Nu pot, nu mă mai pot preface, nu mai pot trăi în minciuna acestei idei, iar alt adevăr nu mai am ; fie ce‑o fi» – iată ce ne spun aceste însemnări, oricît s‑a lepădat Dostoievski de ele în nota de subsol Niciodată, la nici un scriitor rus «cuvîntul» său nu a răsunat cu atîta lipsă de speranţă, cu atîta disperare Tocmai prin aceasta se explică și nemaiauzita cutezanţă (contele Tolstoi ar fi spus „neobrăzare“ – doar se exprimă așa despre Nietzsche) cu care Dostoievski își permite să scuipe pe cele mai scumpe și mai sfinte sentimente omenești“2 În ce ne privește, credem că pe Șestov l‑a cam luat condeiul înainte",
    "7": " Nu este, de altminteri, singurul Numeroși critici așa‑numiţi „sovietici“, ale căror texte ideologizante au fost citite cam prea asiduu și la noi, i‑au imputat lui Dostoievski polemica ascunsă cu Cernîșevski și Nekrasov și faptul că n‑a descoperit la aceștia „sensul revoluţionar‑democratic, mai ales în condiţiile luptei cu ţarismul și cu rămășiţele, încă viguroase, ale regimului iobăgesc“3 Ruptura între Însemnările din subterană și antropologia dostoievskiană anterioară nu este chiar atît de spectaculoasă Fie și numai toposul cămăruţelor întunecoase și sordide în care locuiesc foștii săi visători ne indică o oarecare legătură de rudenie În Nopţi albe, roman scris în 1848, deci cu 16 ani înaintea Însemnărilor, subterana este descrisă în coordonatele ei principale : „În general, el (visătorul – nn) se aciuiază undeva, într‑un ungher izolat, de parcă s‑ar ascunde acolo și de lumina zilei, iar o dată instalat astfel, e tot așa de nedezlipit de bîrlogul său ca și un melc sau semănînd cel puţin în această privinţă cu acel interesant soi de vietate care este și făptură, și casă la un loc, și care se numește broască ţestoasă“1",
    "8": " Repetăm, între ceea ce întîmplă și se gîndește în aceste „unghere“ s‑a produs o ruptură, dar nu o mutaţie, nu o schimbare de regn Iar „scuipăturile“ despre care vorbește Lev Șestov sînt răspîndite prin toată opera și nu există un motiv real de a‑l considera pe Omul din Subterană mai ticălos decît este De pildă, acestuia i s‑a imputat (la modul serios) episodul ceaiului dintr‑o replică adresată Lizei : „Să se dărîme lumea sau eu să nu‑mi beau ceaiul ? Dacă‑i pe‑așa, zic : dărîme‑se lumea, dar eu să‑mi pot bea ceaiul întotdeauna“ Nu mai departe decît într‑un text cuprins între copertele acestui volum, în Soţul etern, un personaj și‑a fixat un „ideal“ de viaţă asemănător : „Oricum le‑ar zumzăi edificiul social și orice ar trîmbiţa ei acolo, se gîndea el uneori, trăgînd cu coada ochiului și a urechii la toate lucrurile miraculoase și incredibile care se petreceau în jurul lui și în întreaga Rusie, oricît de bine ar evolua oamenii și ideile, eu voi avea oricînd parte de acest prînz rafinat, de care mă apuc acum și, prin urmare, sînt pregătit pentru orice“",
    "9": " Aproape cu siguranţă este vorba de ilustrarea literară (dar nu literală) a ideii „pozitiviste“ din scrisoarea citată la începutul acestui text, unde se spune și că lumea n‑are decît să piară, dar se vorbește și despre tulburarea ideii estetice În Legenda Marelui Inchizitor, „poemul“ lui Ivan din romanul Fraţii Karamazov, în pofida Evangheliei, „pîinea cerească“ e un ideal prea înalt pentru gloatele care sînt gata să renunţe la orice pentru pîinea pămîntească În orice caz, tocmai absenţa „pîinii cerești“ (în sensul cel mai larg) face din Însemnări o scriere atît de întunecată, de apăsătoare Ion Ianoși consideră că acestea sînt o scriere neterminată : „Însemnările trebuiau să se încheie prin transcenderea din imperiul voinţei individuale, absolut libere, în imperiul lui Dumnezeu“1 Afirmaţia sa se bazează însă pe o lectură lejeră, credem noi, a scrisorii pe care autorul i‑o expediază fratelui său la 26 martie 1864 Acolo găsim, într‑adevăr, o frază ce ar putea să fie convingătoare : „Porcii de cenzori au trecut cu vederea cînd mi‑am bătut joc de toate și uneori, de ochii lumii, am blasfemat chiar, au interzis în schimb concluzia trasă din toate astea privind necesitatea credinţei și a lui Christos“2",
    "10": " Fraza citată există într‑adevăr în scrisoarea respectivă Dar ea nu se referă la finalul Însemnărilor din subterană, din care, în momentul expedierii scrisorii, nu apăruse decît prima parte, la cea de‑a doua Dostoievski scriind din greu, după cum mărturisește, în aceeași scrisoare, ceva mai jos Nu știm în ce măsură a intervenit cenzura oficială ; de fapt, în Însemnări din subterană însuși Dostoievski este cenzorul impetuosului său erou, căruia îi întrerupe discursul delirant Despre partea a doua, în legătură cu posibilele intervenţii ale cenzurii, nu avem nici măcar informaţii colaterale Oricum, un final în spirit creștin, cum crede Ion Ianoși, era imposibil pentru că, structural, această operă nu prevede mîntuirea Un semnal în această privinţă îl găsim în refuzul comparaţiei oamenilor cu niște clape de pian, comparaţie care se găsește în Convorbirile între d’Alembert și Diderot Tot în opera lui Diderot se poate găsi un text, cu care Însemnările din subterană ar putea fi puse în legătură, și anume Nepotul lui Rameau",
    "11": " Dostoievski îl plasa fără ezitare pe Diderot în rîndul ateilor : „Amintiţi‑vă de ateii din trecut : pierzîndu‑și credinţa în ceva, începeau să creadă cu patimă în altceva Amintiţi‑vă de credinţa fierbinte a lui Diderot, Voltaire…“1 Ei bine, nepotul lui Rameau este, așa cum îl caracterizează Filosoful, partenerul său de dialog, este „un amestec de trufie și josnicie, de bun‑simţ și de sminteală ; pesemne că noţiunile de cinstit și necinstit îi sînt învălmășite în cap într‑un mod cu totul neobișnuit, fiindcă omul acesta nu se fălește deloc cînd arată însușirile bune pe care i le‑a hărăzit natura, și nici nu se rușinează cînd le dă la iveală pe cele rele“2 Nepotul lui Rameau și Omul din Subterană seamănă ca două picături de apă în ce privește lipsa de aderenţă la real și la ideal, ambii sînt măscărici și artiști în felul lor, ambii epatează La amîndoi este vorba de acel estetism invers, despre care vorbea Bahtin în legătură cu personajul dostoievskian",
    "12": " Spre deosebire de personajul lui Diderot, personajul dostoievskian se transformă într‑o instanţă hibridă, care înglobează și calitatea de martor, și pe aceea de judecător Din această punere judiciară în scenă lipsesc mai multe persoane : acuzatul, partea vătămată, procurorii și avocaţii Firesc, este de presupus că funcţiile acestora sînt preluate de către cei prezenţi Într‑adevăr, personajul dostoievskian este o instanţă completă ; singur la propria sa „judecată“ el este lipsit sau, mai degrabă, se lipsește singur de posibilitatea de dialog Dialogul este simulat din motive literare : confesiunea și‑o numește „nuvelă“, dar în același timp declară cu seninătate că n‑o va publica și că, deci, personajul colectiv numit „domnilor“ este doar o convenţie ; nimic surprinzător aici, pentru că atunci rolul judecătorului și l‑ar asuma altcineva Deci, statutul comunicativ transcendent al rostirii personajului dostoievskian nu prevede o instanţă receptoare ; aceasta este prevăzută, convenţional, doar în statutul comunicativ intern al acesteia",
    "13": " Situaţia se complică pentru că eroul este construit de un text, care la rîndul lui este construit de un autor (Dostoievski) și acest autor publică textul respectiv, însoţindu‑l de o notă pentru cititor : „Am vrut să înfăţișez publicului…“ etc etc În termenii eroului, avem de‑a face cu acel „zid“, cu acel „doi‑ori‑doi‑fac‑patru“, împotriva cărora se revoltă din rărunchi, dacă s‑ar putea spune așa Cu toate că, am mai spus‑o, nu există o prăpastie de netrecut între opera anterioară și cea posterioară Însemnărilor, acestea marchează descoperirea unei formule, cu toate frecvent invocatele „imperfecţiuni“ ale arhitectonicii scrierilor sale Există cîteva mărturii ale căutărilor lui Dostoievski, ce contrazic flagrant așa‑zisa sa neglijenţă, din care vom cita doar una Iată ce scrie, la 1876, în legătură cu Dublul : „Însă această nuvelă realmente nu mi‑a ieșit, deși ideea era destul de clară și niciodată în literatură n‑am dezvoltat o alta mai serioasă",
    "14": " Dar forma acestei scrieri nu mi‑a reușit absolut deloc […] ; or, dacă m‑aș ocupa acum de această idee și aș încerca s‑o expun, aș alege o cu totul altă formă ; în 1846 însă nu am găsit‑o și nuvela n‑a fost reușită“1 Dostoievski și‑a desemnat personajul cu un cuvînt inexistent în limba rusă : paradoxalist Nu este în nici un caz vorba de un „ins paradoxal“, cum au echivalat V Em Galan și Igor Blok Pur și simplu, pentru un asemenea erou nu exista un cuvînt ; și totuși – nu‑i așa ? – el trebuia să poarte un nume Habitaclul său spiritual nu este nici haosul, nici cosmosul Fiinţă hibridă fiind, el locuiește într‑un ciudat haosmos, la limita dintre luciditate și nebunie, meţinîndu‑se aici datorită dialecticii paradoxului Or, paradoxul este un enunţ contradictoriu și totodată demonstrabil Este teritoriul în care eroul se refugiază într‑un fel de „emigraţie internă“ (expresie folosită mult mai tîrziu, în perioada sovietică, în legătură cu artiștii care nici n‑au aderat la noua ideologie, dar nici n‑au părăsit ţara)",
    "15": " Să remarcăm că simulacrul de dialog este condus, despotic, de cel care se rostește Și posibilele replici ale „celorlalţi“ sînt scornite tot de el, sînt o emanaţie a aceleiași subterane : „Le‑am inventat chiar eu, căci numai cuvintele se lasă inventate Nu‑i de‑a mirării că mi‑au intrat singure în cap și au luat formă literară“ Eroul încearcă mereu să scape de literatură, dar eșuează iremediabil pe ţărmul ei Viaţă nu prea există în aceste însemnări, mai ales în prima parte, cea „teoretică“ Să luăm, de pildă, atacul său brutal asupra romanticilor De îndată ce cuvîntul este rostit, urmează negarea lui Care romantici ? Așa ceva nu există ! Ei sînt caricaturi ai celor autentici, francezi sau germani „Larg om la suflet este romanticul nostru și cel dintîi șmecher dintre toţi șmecherii noștri, vă încredinţez de asta chiar din experienţă“ – ne spune paradoxalistul, sugerîndu‑ne că a trecut și el prin această școală a imitaţiei",
    "16": " Și a trecut „Duelul“ său, purtat iarăși de unul singur, cu ofiţerul este un argument în acest sens Cît privește romantismul „pragmatic“ pe care‑l ridiculizează la alţii, acesta este și istoric De fapt, romantismul rus se vulgarizase de un secol De la Pușkin încoace toţi tinerii funcţionari, ofiţeri, studenţi erau romantici Preluat din literatură, romantismul devenise un stereotip de comportament Firescul este marginalizat, considerat „prozaism“ de către firile eminamente poetice, adică parodice La 1835, Pușkin primește o scrisoare de la un oarecare Nikanor Ivanov, în care semnatarul se autodescrie : „mi‑am încrîncenat inima, mi‑am întunecat mintea cu îndoieli, tinereţea, perla scumpă a vieţii, mi‑am pătat‑o cu vicii, încrîncenare și crime – și m‑am prăbușit precum un înger, alungat de gloata demonilor din cerul luminos“ Exaltatul ( ? !) Nikanor se asemuiește cu Prometeu, apoi, trecînd la „tu“, îl numește pe Pușkin „confrate întru viaţa îndoliată, tristă“ și, după toate aceste exerciţii, îi solicită un ajutor de 550 de ruble1",
    "17": " Oricum, nu s‑ar zice că anonimul din Subterană nu aduce oarecum cu Nikanor Ivanov, corespondentul lui Pușkin Există în el mult romantism vulgarizat, rezultat, firește, din lecturi, poate și din precedenta sa stare de „visător“ Numai relatarea scrisorii neexpediate către ofiţerul cu pricina este un mic tratat de romantism ipocrit S‑a mai remarcat că semnificaţia Subteranei dostoievskiene scapă dicţionarelor explicative2 Acest lucru l‑am simţit traducînd Soţul etern, în care unuia dintre eroi i se aplică de două sau trei ori atributul de „podpolnîi“ ; n‑am găsit soluţii întotdeauna satisfăcătoare, am scris uneori cu strîngere de inimă „ascuns“, „tenebros“, „oneros“ Poate că Subterana ar trebui luată drept un antonim al Zidului, ca o modalitate de subminare, de depășire a acestuia Se știe că, înainte de apariţia armelor de foc, cetăţile medievale erau cucerite prin săparea de tuneluri pe sub ziduri Guralivul din această scriere dostoievskiană încearcă să se plaseze într‑o situaţie de vorbire care să‑i asigure libertatea absolută",
    "18": " Această libertate, refuzînd lumea, plasîndu‑se în afara ei, rezumîndu‑se la rostire, nu poate s‑o modifice, ea poate doar să modifice sensul existenţei3 Individul din subterană se ocupă copios cu așa ceva Dar, pentru a fi total liber în lumea oamenilor, pentru a fi martor și judecător absolut, el trebuie să depășească Zidul Or, acest lucru este posibil într‑o formă de existenţă ne‑umană ; să ne amintim că insul a vrut să devină insectă, muscă, șoarece Zidul, așa cum spune un exeget, împarte lumea în partea sus și cea de jos, „în universul practicii corporale normale, dirijat de conștiinţă și știinţă, de articulaţii clare și mișcare, și în universul practicii nenormative, amplasată în subterană, strivită, comprimată, unde se formează mereu același limbaj «incorect» al trupului descoperit, capabil de cele mai uluitoare metamorfoze Numai devenind șoarece, poţi pătrunde în universurile neumane și să înţelegi ce înseamnă să fii «om»“1",
    "19": " Paradoxalistul dostoievskian merge însă și mai departe : își repudiază pînă și mediul firesc, Subterana „Dar ajunge, își încheie el discursul ; nu mai vreau să scriu «din Subterană»…“ Totuși, nu s‑a ţinut de cuvînt și și‑a continuat „pedeapsa corecţională“ pe care și‑a aplicat‑o singur Iar autorul, pe numele său Dostoievski, s‑a văzut nevoit să‑i pună el punctul \n \n"
}