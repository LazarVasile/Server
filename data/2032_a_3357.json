{
    "1": "Jurnal suedez III \nPartea a treia a Jurnalului suedez (1990-1996) conține mai departe fragmente alese din viața mea după moartea soțului meu, editorul René Coeckelberghs În alegerea mea am încercat să dau prioritate acelor fragmente în care viața „m-a durut” cel mai mult, momente din coroana timpului și tensiunea lui poetică Timpul însuși parcă m-a silit, în logica lui, să mă întorc în trecut, când viața mea, prin iubire, lua o altă formă – să aduc începutul în apropierea sfârșitului – prin „darul” scrisorilor lui René, prin acea viață tensionată și poetică din ele Căci „o scrisoare adevărată e mereu, prin natura ei, poetică” (Novalis) În perioada de după moartea fulgerătoare a soțului meu, mă găseam într-un timp al așteptării, al acumulării creatoare În vremea scrisorilor lui René, tot într-un timp al așteptării încordate, închisă într-un „ghetou” amar, trăind cu teama de a fi „vizitată” la domiciliu, de a întâlni moartea pe stradă: prin accident sau mutilare",
    "2": " Am tradus din franceză o parte din scrisorile lui René, 1975, încercând să transpun în românește un stil foarte viu, excelent prin deschiderea lui către ceva profund existențial – cu gândul ca eu și cititorii mei să întâlnim „virginitatea” textului, spontaneitatea tipică numai manuscrisului, stil atât de apreciat de Vassili Rozanov („Stilul corespondenței e cea mai bună expresie de autenticitate, care nu se compară niciodată cu o carte, fruct al unei munci elaborate”) E un jurnal cu două voci – având darul de a mă susține în lupta cu viața și pasiunea creației Gabriela Melinescu 1990tc \"1990\" 1 ianuarie M-am trezit deodată cu senzația ciudată că sunt singură în lume Oare acum sunt cu adevărat singură? Dureros de liberă, așa cum cineva din mine mereu și-a dorit? Hărțuită de curenții de răcoare ai invizibililor, de puterea morților asupra celor vii? Chiar și „admiratorii mei” au acum „mână liberă” să mă atingă obscen, necunoscuții mei cunoscuți îndrăznesc mai mult, fără să bănuiască o secundă că ei au fost și sunt îngăduiți în preajma mea ca „obiecte de studiu”",
    "3": " Singurătate parțial aleasă (puteam foarte bine să-mi iau „mes cliques et claques” și să trăiesc în infernul paradiziac propus de Lionel, la Bruxelles) Am ales să mă pierd în singurătatea plină de fum de la pipele mele și de la cele moștenite de la René, cu miros de prune și cireși, în care tabacul elvețian s-a amestecat cu măiestrie Un timp am reușit să mă abțin (grație lecturii lui Italo Svevo!) de la „viciul nostru”, fumatul pipelor, contractat la Lucerna, în lungile noastre călătorii pe Rigi N-am încetat să scriu, am zgâriat în fiecare zi pielea albă a hârtiei, am desenat cu spontaneitate suprarealistă pe cearșafuri îmbibate de sucul iubirilor noastre, totuși fumatul nu mă părăsește ușor! Parcă ar cere să se pună ceva nou în locul său Ceva la fel de frumos ca și fumul, cu blana lui alb-azurie! Ieri am cumpărat o sticlă de cognac Courvoisier, 40 de grade, culoare de aramă, blană de tigru cu dungi negre și gol alb luminat de vidul sticlei care se golește pe măsură ce inspirația mea e de nestăvilit",
    "4": " Mă îmbrac pe dinăuntru și pe dinafară cu Panthera tigris și mă simt la fel de bine ca și în mantaua de nori a fumului Alb-azuriu de nimic schimbat cu arămiu de foc! Cineva mă privește din patriile acelei Panthera tigris (originară din Siberia, Ranthambore și chiar Kolmården, în Suedia, unde s-au aclimatizat doi tigri!) metamorfozată în lichid arămiu prizonier în sticlă 3 ianuarie Amintirea revelionului – am refuzat invitațiile unor prieteni, în schimb am invitat-o pe fosta prietenă a lui René și a mea, pianista Ingrid Lindgren Îmi plac silueta ei de sparanghel, umoarea ei masacrantă și muzica ieșind din degete subtil, ca să sfârșească în omega capului Cu ea pot să mă învălui în Arvo Pärt, în „Tabula rasa”, lăsând urme de pași enigmă pe zăpada din gând Și cu ea îmi amintesc cel mai bine despre René – mâncăm ce i-ar fi plăcut lui să mănânce: somon, caviar, bând din erotice pahare-flaut șampania „Veuve Clicquot”",
    "5": " După miezul nopții, când anul meu tragic s-a schimbat poate în unul mai bun, am ascultat la radio bătând toate clopotele din Suedia, plăcându-mi ca de obicei sunetul intens al clopotului domului din Lund – imaginându-mi că poate același sunet a fost primit de Carol al XII-lea ca o lovitură a destinului în coșul pieptului de erou Apoi, pentru a concretiza ideea noastră că timpul poate fi înțeles numai prin muzică, Ingrid s-a așezat la pian cântând Mozart, Adagio în Si minor și Fantasia în Do minor Delir de paradis în aer până când vecinii, îngreunați de prea mult băut și cântat gregar, ne-au bătut în țevile caloriferului Am vorbit despre René, am citit prima lui scrisoare în care stă parcă scris tot ce urma să se întâmple mai târziu în timp Ingrid a plecat acasă pe la ora două, avântându-se neînfricată pe străzile pline de bețivani reptilini",
    "6": " Am rămas singură să sting candelabrele noastre, să meditez la timpul înțeles prin muzică Înainte de a mă așeza în pat, am recitit prima scrisoare pe care René mi-a trimis-o de la Stockholm, simțind tot timpul pe obrajii mei răcoare de la cineva care căuta să mă învăluiască în aer, din altă viață: Stockholm, 6 mai 1974 Gabriela, ma bien-aimée M-am întors cu bine datorită protecției tale Bineînțeles, avionul a avut câteva bătăi de aripi, dar n-a fost nimic în comparație cu bătăile inimii care, după despărțirea noastră, mă urmăresc hărțuindu-mă În fond, am o inimă grea și o mână la fel (de plumb) ca să-ți pot scrie senin Cât despre spirit, să nu mai vorbim: el e mlăștinos! Tocmai l-am părăsit pe prietenul nostru Lütfi, care venise să-mi aducă solidaritatea lui plină de sunete În fond, aș vrea să fac precum regele David, să mă închid în camera mea și să plâng singur",
    "7": " Dar n-am găsit încă un loc și canalul meu lacrimogen este blocat pentru moment: sistemul de ecluză nu funcționează încă prea bine! Ce să-ți spun altceva decât că îmi lipsești mult și că fără „picioarele mele” îmi e greu să merg Humorul, care e uneori aliatul meu, m-a abandonat în mod laș Ceea ce îmi rămâne sunt numai bunele sentimente, dar, după cum spunea Gide, cu sentimente bune nu se face decât o literatură proastă De aceea te las, pentru o clipă și pentru ca această scrisoare să-ți parvină, pentru a redeveni într-un fel mai conștient, înțelept și senin Te îmbrățișez cu dulceața cunoscută: pentru toate viețile! À toi, entièrement, René După cititul scrisorii îmi cercetez chipul în oglinda de la baie Scrutez adevărul din apa întunecată a ochilor mei Încerc să găsesc un răspuns la întrebarea esențială: cine sunt? Știu atâtea lucruri neesențiale despre mine",
    "8": " Uneori, într-o clipită sunt luminată parcă de o incunabulă din cartea vieții, despre care se vorbește în Biblie „Tinctura” sfintelor din familia mamei mele strălucește și în mine Îmi vine să urlu: Doamne, păstrează-mă în iubirea Ta! M-aș bate cu pumnul în coșul pieptului, ca sinucigașii din familia tatălui meu, strigând: Doamne, am păcătuit! Dă-mi înțelepciune pentru ziua în care chipul meu va fi orbit de lumina de neînchipuit a chipului Tău Vom sta față în față, văzând adevăratul meu chip pe care l-am uzat ca pe o mască de teatru Mă simt mai bine după ce am gândit aceste cuvinte în prima noapte de An Nou fără René Fața mea s-a schimbat între timp Prietenii sunt mirați vorbindu-mi de „noua ta frumusețe” O enigmă hormonală după traumă și eliminarea unui cheag de sânge despre care crezusem că era „copilul nostru postum”",
    "9": " Bucata de sânge plină de mister în care el vroia să se prelungească și prin mine în infinit Gândind la esențial, mi-am pierdut somnul Citesc din nou De tribus principiis (descrierea celor trei principii ale ființei divine) de Jakob Böhme, carte rară, dăruită de Sven Erik Täckmark, de ziua mea, o traducere în suedeză de genialul Erik A Hermelin, care a tradus și jurnalul spiritual al lui Swedenborg, și alte cărți rarisime Citesc cu tot corpul, la fel ca atunci când ascult muzică, despre tinctura divină prezentă în oameni, animale și minerale, în tot ce există, animat și inanimat Văd cât de mare e întunericul în mine 5 ianuarie M-am trezit brusc, uimită că locul lui René e gol Dar miroase frumos, a René, un miros de neconfundat, ca și cum el este cu mine nevăzut M-am culcat din nou, după o jumătate de oră m-a trezit sunetul brutal al telefonului, pe care am uitat să-l închid",
    "10": " Era Eva (Ström), care mă anunță cu bucurie că programul nostru de la radio, la care au participat și Agneta Ekmaner și Birgitta Trotzig, a fost pur și simplu excelent În Sv D a apărut deja un articol de zile mari Karl Otto Werkelid m-a căutat să-mi ia un lung interviu, dar nimeni n-a răspuns la telefon Îmi amintesc cum s-a făcut acest program, în apartamentul meu plin de flori, de ajutorul dat de Helge (soțul Evei), când în timpul înregistrărilor s-a întrerupt brusc curentul (lucru care se întâmplă rar la Stockholm), cum am așteptat liniștiți bând apă minerală și mâncând tartine pregătite de mine, în așteptarea curentului electric, cântând la pian și lăsându-ne fotografiate de Helge Moment plin de bucurie, în care am trăit ceva intens, de neexprimat, urmat de revenirea bruscă a curentului ca un fel de strigăt din geneză: Fiat! După care lumina electrică s-a unit cu cea din noi, umplându-ne de o nouă energie",
    "11": " Mă trezesc în fiecare dimineață foarte obosită – trăiesc în altă parte, unde umblu și mă consum mult În mijlocul zilei mi-am amintit brusc de visul din partea a doua a somnului Trăiam din nou în Elveția, la Lucerna, eram cu iubitul meu René care mă ținea cu brațul după umeri, traversam podul medieval din Lucerna, cu tablouri pline de scenele dansului morții Podul despre care Arthur Schopenhauer a scris atât de entuziast – despre dansul morții în lumina clară a vieții, de puterea ei disimulată în jocurile iluziei Apoi am mers mai departe și ne-am așezat în iarbă, privind cum pășteau liniștit turmele Munții se vedeau în depărtare, albăstrui, deasupra lacului din care se înălțau aburi de răcoare Aveam senzația că puteam ieși și intra din nou în timp Parcă aveam cheia timpului Deodată văd că René era cu picioarele goale, lucru care m-a uimit mult",
    "12": " Am spus numai că ar trebui să-și cumpere pantofi noi, aceeași marcă italiană, Testoni, pe care el a apreciat-o încă din adolescență, același model simplu, dar extrem de elegant El m-a privit surâzând enigmatic Apoi a spus clar că acum nu mai are nevoie de pantofi, în locul în care se găsește acum nu mai are nevoie de nimic M-am trezit uluită – René dispăruse brusc după ce spusese aceste cuvinte Mirosea din nou ciudat în toată camera, miros de eter, alfabetul celor prezenți în absență eternă 10 ianuarie Se întâmplă lucruri ciudate: așa-zisa revoluție din România a luat mințile românilor de aici Există deja două partide care-și propun să lupte pentru democrație în patria abandonată Aceste partide sunt la cuțite, ca și cum scopul lor ar fi altul Furioasa stare de spirit a membrilor parcă reflectă (ca o oglindă deformată) veninul și șuvoiul de înjurături din presa română",
    "13": " Nu fac parte din nici un partid N-am fost niciodată implicată în vreo mișcare politică M-am ocupat mai ales de munca mea Ca jurnalist, am făcut numai observații critice, niciodată de pe poziția unui partid Am polemizat în jurnalele suedeze numai cu Ana Maria Narti, atunci când mi s-a părut că judecata ei asupra evenimentelor înclina prea mult spre stânga Nu-mi plac violența și revoluțiile Acesta e felul meu liberal Aș vrea ca lucrurile să evolueze armonios, fără deversări veninoase și murdărie Dar se pare că e imposibil, ca și cum ceea ce se întâmplă acum ar fi fost creat altădată și trebuie să se manifeste în realitate pentru a se pune bazele unei curățenii totale În aceste zile grele, ca și cum n-ar fi fost de ajuns atmosfera de suspiciune creată printre cei din exil, proprietarul casei ne-a anunțat că se vor schimba țevile instalațiilor de apă! Asta înseamnă că se vor dărâma pereți și că vom trăi un timp ca printre dărâmături",
    "14": " Ni s-a oferit să locuim un timp în altă parte, dar vecinii au refuzat Echipa de lucrători e alcătuită din tineri suedezi provinciali, străduindu-se să ascundă un rasism militant, rece și violent Deja știu despre mine că sunt o văduvă bogată și că editura care se găsește la parter este proprietatea mea personală Am pus cărți și ziare peste cărțile rare, manuscrise și gravuri (printre ele și gravura Piranesi, fetișul meu iubit) pentru a mă apăra de eventuala scotocire a intrușilor Am decis să dorm pe canapeaua de piele pentru că patul nostru dublu e greu de mutat și acum e acoperit, și peste el stau lucruri unele peste altele, ca într-o pictură suprarealistă Vorbesc la telefon în limbi străine, lucru care trezește și mai mult antipatia lucrătorilor Unul a început să-mi facă un fel de curte, interpretând greșit amabilitatea mea de a-i da un pahar de apă minerală când se simțea rău din cauza prafului de la demolarea unui zid",
    "15": " Arătăm cu toții obosiți, iritați de inhalarea prafului, dar vecinii sunt deciși să nu părăsească apartamentele, pentru a nu-i da proprietarului ocazia să ne mărească chiria, care e deja foarte mare Citesc din nou o scrisoare de la René, ca un remember al unui timp amintind despre geneza unei lumi în perpetuă autocreație Stockholm, 8 mai 1974 Gabriela, mon cœur Mă gândesc să-ți povestesc o istorie, pentru a te înveseli puțin Am citit-o azi-noapte, căci nu puteam să dorm Iat-o, marele șef apaș, Geronimo, mi-a povestit-o: „La început, lumea era scufundată în tenebre Nu era nici soare și nici zi În noaptea eternă nu erau stele și nici lună Totuși, existau tot felul de animale și păsări Printre animale erau niște monștri hidoși, fără nume, de asemenea: dragoni, lei, tigri, lupi, vulpi, castori, iepuri, veverițe, șobolani, șoareci și tot felul de animale târâtoare ca șopârlele și șerpii",
    "16": " În aceste condiții, umanitatea nu se putea dezvolta, căci animalele și mai ales șerpii distrugeau progenitura oamenilor Toate creaturile aveau darul vorbirii și erau dotate cu rațiune Existau două triburi de creaturi: păsările sau tribul înaripat și animalele Primul era organizat și avea un șef: vulturul Aceste triburi de creaturi țineau consilii foarte des și păsările vroiau să admită lumina Dar animalele refuzau cu obstinație Până la urmă, păsările au declarat război animalelor Animalele erau înarmate cu bâte, dar vulturul i-a învățat pe cei din tribul lui mânuirea săgeților Dar șerpii erau atât de vicleni, încât a fost imposibil să fie omorâți toți Unul dintre ei a căutat adăpost în crăpătura unui munte din Arizona care se poate vedea și azi cu ochiul liber (transformat în piatră strălucitoare), lucind în roci Iar urșii, când erau răniți, se multiplicau în alți urși; cu cât tribul înaripat încerca să-i omoare pe urși, cu atât mai mult se înmulțeau ei",
    "17": " N-au putut să fie omorâți nici dragonii, ce erau acoperiți cu patru straturi cornoase în care săgețile nu puteau pătrunde Unul dintre monștri, cel mai hidos și ignobil, era invulnerabil la săgeți și atunci vulturul a zburat foarte sus, purtând o piatră rotundă și albă în gheare, lăsând-o să cadă în capul monstrului, omorându-l într-o clipă Această piatră a jucat un rol important, devenind sacră S-au luptat zile în șir, dar până la urmă păsările au ieșit victorioase Când războiul s-a terminat, cu toate că mai erau câteva animale răufăcătoare, păsările au dominat consiliul și lumina a fost admisă Atunci umanitatea a putut trăi și dezvolta Vulturul era șeful luptelor drepte, și oamenii au început să poarte pene ca emblemă a înțelepciunii, justiției și puterii” Această istorie despre creația pământului e departe de a fi terminată, dar e la fel de fascinantă ca acea lună atemporală pe care noi am văzut-o împreună",
    "18": " Nu crezi? Am găsit de asemenea câteva versuri de Aimé Césaire Vrei să asculți? „Voi regăsi secretul marilor comunicări și al marilor combustii Aș spune furtuna Aș spune fluviul Aș spune uraganul Aș spune frunza Aș spune arborele Voi fi udat de toate florile, umezit de toți trandafirii Mă voi roti ca sângele frenetic pe curentul lent al ochiului de cuvinte, în cai nebuni, în copii fragezi, în pietre de acoperit focul, în vestigii de timp, în pietre prețioase, destul de departe în adânc, descurajându-i pe mineri Cine nu va înțelege nu va înțelege nici răgetul de tigru” Aștept să regăsim secretul marilor comunicări și combustii Te strâng la piept – avec douceur și disperare René PS Ți-am trimis într-un plic separat o carte a foarte demoniacului Bobby Fischer, sperând sincer că mă vei bate data viitoare când vom juca șah împreună",
    "19": " Fără dată Zi însorită Am fost convocată de oficialități la poliție, pentru un interviu în vederea obținerii cetățeniei suedeze Plină de emoție, am urcat scările clădirii bine cunoscute – ușile se deschideau electronic ca în O mie și una de nopți, pentru că eram însoțită de un polițist amabil Sigur, mă doare inima că trebuie să renunț la cetățenia belgiană – le royaume de la Belgique, care m-a primit cu brațele deschise – și la ambasada belgiană din Stockholm, unde mi s-au dat flori și am băut șampanie, mândră cu René lângă mine Atunci i-am promis lui René că nu-mi voi schimba cetățenia, că vom rămâne belgieni până la moarte Era și o promisiune că nu ne vom despărți, orice s-ar întâmpla Dar viața a vrut altfel, mai precis moartea Lionel însuși mi-a cerut să rămân belgiană ca să vin la Bruxelles și să locuiesc în casa lui",
    "20": " Acum trebuie să-l mint pe Lionel din nou, ca și cum n-a fost de ajuns că l-am mințit că nu am incinerat corpul lui René, minciună împărțită generos cu Yves și Alain Prietenii mei suedezi, scriitorii iubiți, la a căror prietenie m-am încălzit încă de la venirea mea în Suedia, m-au convins că e mult mai bine să am un pașaport suedez, din moment ce m-am decis să trăiesc aici M-a primit o femeie amabilă, frumoasă, cu un grad mare Mi-a pus întrebări interesante despre situația din România, apoi mi-a mărturisit că se întâmplă rar ca un pașaport belgian să se schimbe cu unul suedez Am păstrat frumosul pașaport belgian de culoarea vișinei, pe care stă scris: „L’union fait la force”, ca pe un talisman iubit M-am simțit bine că personalul de la Invandrarverket, cunoscut pentru felul puțin amabil de a se purta cu străinii, s-a purtat atât de excepțional cu mine",
    "21": " Acum aparțin în mod automat și bisericii luterane, deși eu rămân un credincios fără confesiune – ortodoxia mea fiind o formă emoțională: mama, bunica, monahia Zenovia de la Nămăiești, rugăciunea inimii și curenții vitalității din Filocalia Ajunge Pentru o întreagă viață 15 ianuarie Se mișcă spiritele în Țările Baltice Vizita lui Gorbaciov face senzație Aici, în Suedia, sunt foarte mulți emigranți din aceste țări, și politica suedeză e foarte favorabilă eliberării acestor țări crunt îngenuncheate și pregătită să le ajute din toate punctele de vedere Trăim un timp crucial, în care marele imperiu roșu se dezmembrează de la sine, căzând ca un balaur zornăitor și puturos Cum se va debarasa lumea de cadavrul lui? 20 ianuarie Dimineața, din nou în cimitir (Norrakyrkogården), lângă micul cimitir evreiesc în care sunt înmormântate mari personalități ale culturii suedeze, ca pictorul Ernst Josephson, dar și editorul Gerard Bonnier, și chiar și Nelly Sachs, a cărei lespede n-am găsit-o",
    "22": " Am lăsat „pietrele de amintire” pe lespezile familiei Bonnier, mai ales pe lespedea pictoriței Eva Bonnier, pictorița ale cărei spirit și personalitate puternică se pare că s-au transmis editoarei pline de căldură și farmec, cu același nume Ce lucruri sublime pot descoperi într-un vechi cimitir! Mai ales când am citit obsesiv operele lui Strindberg Flora și fauna sunt unice, hrănindu-se din sucurile subtile ale celor de sub pământ Dar ce păcat că n-am putut să mă dedau visării complet – am făcut greșeala să-l iau cu mine pe X, care detestă cimitirele ca mulți alții fără subtilă cultură și interes, crezând că mi-ar putea servi de ghid inspirat Dar se pare că m-am înșelat, motivul pentru care a acceptat a fost altul, ca să fie cu mine, ca un câine credincios, fad, fără voință Sau: ca un copil care caută mereu fața și căldura unei imaginare mame, pentru că mama lui adevărată, nobila doamnă Y, e la fel de frustrată ca și el, înțepenită, de o rigiditate endemică, fără voința de a da drumul demonilor ei acumulați, a se goli de infern cu repetate mișcări voluntare",
    "23": " Incapabilă de naturalețe Bănuiesc că interiorul acestui tip de persoane nu ascunde vreun paradis al liniștii, în care boschete cu iasomie lasă în afară miros frumos Dimpotrivă, dacă sunt încurajați puțin să deschidă gura, iese imediat un miros pestilențial de stătut, ofilind frunzele E cazul multora aici, în lumea bogată a Vestului, unde de generații copiii sunt dresați, ca niște păpuși de teatru, să spună replici învățate pe dinafară, să nu gândească niciodată cu creierul propriu sau cu inima, de marea frică imaginară de a nu-și lăsa la vedere mediocritatea A nu risca niciodată, fapt pe care oamenii inteligenți aproape că îl provoacă dureros, vrând să iasă din ei, în libertate, pentru a se desăvârși, luând-o mereu de la capăt în arta de a deveni om Sunt înconjurată de acești „bolnavi”, care au ghicit în mine curentul natural de healing Prietena, pianista ca un sparanghel, când simte că depresia o strangulează, mă sună, chiar dacă e miezul nopții, numai pentru a-mi auzi vocea, a se elibera, lăsând în mine zoaia psihică",
    "24": " Puțin îi pasă dacă mă deranjează în intimitatea mea Dacă nu răspund, toți mă bombardează cu „mesaje” sau cu scrisori în care povestesc (ca X) despre copilăria lor îmbuibată, dar nefericită Și asta după ce în timpul zilei i-au vizitat pe psihiatri, exasperându-i fără milă Acești prieteni sunt „moșteniți” de la René, care-i trata cu ironie și cu eleganta lui artă de mânuitor de sabie verbală 25 ianuarie Obosită de efortul amabilității răspunzând la numeroase telefoane date de „prietenii” români, care m-ar sfâșia în bucăți dacă le-aș permite să se apropie de mine ceva mai mult Vor să scotocească în viața mea pentru a găsi un fir cât de mic, pentru a-l ține în mână Sunt prudentă ca un șarpe și visez la înțelepciunea colombelor Am visat că se făceau execuții în România, curgea din nou sânge în stradă Alergam, fără să știu nimic despre ai mei",
    "25": " Ieri am vorbit prea mult despre ce se întâmplă în România, despre haosul care domină Cincisprezece partide se dispută, fără Constituție În URSS se prepară mari schimbări E infernal acum, când scriu aceste rânduri Nori de praf vin spre mine Se aud zgomote insuportabile de la cei care lucrează la reparații în toate apartamentele casei noastre Încerc să mă concentrez astupându-mi urechile și privind albume de artă După-amiaza, mă retrag într-un colț al sufrageriei, răsfoind din nou scrisorile lui René, citesc, încerc să fiu cu el din nou, să-l înviez prin ce avea el mai sublim: gândurile, sentimentele și ceva mai mult decât ele Sâmbătă, 11 mai 1974 Gabriela, mon amour – am petrecut toată ziua la întâlnirea anuală a editorilor suedezi, și în bietele mele urechi mai vibrează încă apelurile patetice ale colegilor pentru a salva CARTEA (ce abstracție) de „dezastrul cultural” care o amenință",
    "26": " Cine? Forțele pieței, răspund ei Nu vrem să facem politică, spun ei Nu vrem să știm; nu trebuie, totuși, exagerată această analiză, spun ei Aș fi vrut să le răspund, dar capul meu era vid, în altă parte Aș fi vrut să citesc o scrisoare de la tine azi, dar cutia mea poștală era goală Îmi e teamă că ești bolnavă și că te izolezi prea mult de lume Dacă nu primesc o scrisoare până luni, îți telefonez De când te-am întâlnit, nu-mi mai este frică Înainte, îmi era frică, negam întreaga exigență, comportamentul meu nu avea alt resort decât instinctul de conservare, diminuam omul din mine la nivelul speciei umane Nu încetam să probez inconsistența și vulnerabilitatea mea, vroiam să sfârșesc cu ele visând de a fi absent și în plenitudinea de a fi: inaccesibil, insesizabil, iresponsabil și totuși eu însumi",
    "27": " În fond, frica, alegerea de a fi total singur sau de a mă topi în totalitate; în amândouă cazurile era promisiunea de a nu mai exista Dar cum această promisiune foarte des n-a mers până la sinucidere (frica înseamnă, de asemenea, și frica de moarte), omul căruia îi e frică continuă totuși să trăiască viața lui moartă, murind în fiecare săptămână, trăind împotriva vieții Cu cât omul fuge de riscul de a exista, cu atât mai mult este obsedat de acest risc, cu atât mai mult el se ocupă de ceilalți, simțindu-se cu atât mai mult amenințat – cu cât caută salvarea în altă parte, cu atât mai mult e în pericol aici Singura asigurare împotriva fricii este conștiința de a fi total dezarmat și acceptarea acestei evidențe Gabriela, tu m-ai învățat și mă înveți enorm de multe lucruri, toate interesante, dar lucrul esențial a fost de a nu avea frică de mine și de alții",
    "28": " Nu m-ai învățat asta cu norme școlare, ci prin marea ta generozitate și prin atitudinea ta deschisă spre lume și oameni Am mai învățat de la tine că iubirea oarbă este o impostură, că a iubi pe aproapele tău, pe oricine, cu tot ce face, asta e o realitate de disprețuit de două ori: în contingența și libertatea ei Cred că fericirea trebuie primită când se prezintă, bucurându-ne de această viață care ni s-a dat, este absurd să opui bucuriile spiritului bucuriilor corpului, căci nici corpul și nici spiritul n-ar putea să se bucure separat – și că unul din sensurile noastre cele mai reale de bucurie rezidă în această înțelegere carnală care e sexualitatea asumată în plenitudinea ei – în tandrețea iubitoare în care dorința cea mai vie și prietenia cea mai reală se contopesc una în alta indefinit În fond, detest să scriu scrisori la mașina de scris, căci crispările sunt enorme și spontaneitatea gândirii mele suferă mult",
    "29": " De aici înainte, îți voi scrie de mână, ca în timpurile vechi, chiar dacă vei avea dificultăți să-mi descifrezi hieroglifele Și apoi e un alt pericol care mă pândește, dar pe care mi-l asum: grafologia! Scrie-mi mult și des! Te îmbrățișez cu tandrețea amoroasă pe care o cunoști Al tău, pentru toate viețile, René Luni, 13 mai 1974 Gabriela, ma bien-aimée, sunt foarte îngrijorat pentru tine, pentru că nu am primit nici o veste Ce se întâmplă cu tine? M-ai uitat, m-ai aruncat în puțurile timpului? Mă simt ca bravul Philémon, care pierduse contactul după naufragiul lui A Ieri seară, am fost invitat la Lütfi Özkök, care, grație farmecului delirant al prietenilor lui absurzi, mi-a atenuat puțin durerea M-am retras după câteva ore de beție și bavardaj, pentru a fi în formă mâine Dar forma mea e la fel de rea azi cum a fost și acum o săptămână",
    "30": " Nu pot scăpa de această nevroză care este absența ta Biroul meu e un trist martor, cu enorma corespondență care nu face decât să crească!!! Singurul lucru care mă consolează puțin, când mă plimb, e că prezența literară românească, prin marele succes al cărților lui Zaharia Stancu, e un fapt câștigat în toate librăriile din Suedia Acest lucru va facilita, fără îndoială, introducerea altor autori români Într-un pasaj din jurnalul său, Stendhal scria că e foarte greu să descrie ce este natural în noi, din memorie Că se descrie mai bine ce e factice, jucat, pentru că efortul care a trebuit făcut pentru a juca a fost gravat în memorie „Mă exersez”, spune el, în a-mi reaminti sentimentele mele naturale, iată studiul care-mi poate da un talent de Shakespeare Te vezi mergând, jucând, ai această percepție Această senzație e ușor reprodusă prin organul memoriei, dar pentru a ne aminti sentimente naturale, trebuie început prin a ne crea percepția lor",
    "31": " Comentariul lui Jean Starobinski: „Dușmanul naturalului nu e deci ipocrizia, nici jocul,, este percepția care știe să se facă necesară Nu ne eliberăm decât în ascuns Asta vrea să spună că suntem condamnați la joc și că nici o candoare nu e niciodată posibilă Ipocrizia deliberată nu ar fi, în definitiv, decât dezvoltarea accentuată a ceea ce conține implicit conștiința de sine” În De l’Amour, Stendhal scria că: „Un om sensibil simte o greutate imensă (eu sunt cel care subliniez, RC), care se atașează fiecărui cuvânt spus celui pe care-l iubește, părându-i-se că un singur cuvânt va decide soarta lui În acest caz, cum ar putea el să nu caute să se exprime bine? Sau, cel puțin, cum n-ar avea el sentimentul că el spune bine? Astfel nu mai e nici o candoare Deci nu trebuie să pretinzi candoare, această calitate a sufletului nu se apleacă decât asupra ei însăși",
    "32": " Ești ceea ce poți, dar simți ceea ce ești” Atitudinea lui Stendhal (și nu numai a lui Stendhal, ci a tuturor oamenilor care gândesc) în privința limbii este foarte clară: în ochii lui, limba este în mod esențial arbitrară și insuficientă în ceea ce privește sentimentul resimțit Cum Stendhal spune: „A vorbi e deja a nu coincide cu sine însuși, e deja a se masca” Trebuie să-ți spun că asta e ceea ce resimt de când ne-am despărțit Când eram împreună era diferit, căci puteam în fiecare moment să reiau, corectându-mă Acum, când sunt fără tine, totul mi se pare definitiv În plus, emoția mea, când mă gândesc la tine, este vie, dar cu atât mai mult cuvintele mi se par inadecvate – de ele am nevoie –, dar nu am decât distanță și discordanță Cuvintele, frazele, gândurile nu sunt decât indicii abstracte ale unei voințe concrete",
    "33": " Fericirea resimțită când mă gândesc la tine este de netradus în cuvinte și totuși, bietul de mine, încerc Mă vei scuza că l-am luat pe Stendhal ca referință, dar e mereu mai ușor să vorbești despre tine având ca acoperire viața „marilor oameni” ai literaturii! Te las, sufletul meu, așteptând zile mai bune! Sper că tot ce ți-am scris nu te va împiedica să te manifești în cuvinte, fraze, gânduri, care sunt în același timp inadecvate și indispensabile! Scrie-mi și dă-mi puțin din curajul și înțelepciunea ta Te îmbrățișez foarte, foarte tare – cu aceeași douceur și disperare! Al tău, pentru toate viețile, René 1 februarie Nu știu cum trece timpul A trăi într-un apartament din care s-au scos țevile și dărâmat pereții, asta îmi trezește amintiri precognitive, dintr-un spațiu în care se trăia cu frica bombardamentului, după raidul avioanelor în zbor spre Ploiești",
    "34": " Îmi vin în minte povestirile mamei, cum sora mea, Tatiana, fascinată de luciul de staniol al Messerschmitt-urilor (sau Junkers, Stuka, Focke-Wulf, nume de avioane nemțești care erau pe toate buzele), tot alergând prin grădină, s-a izbit de un tub de beton în care se puneau flori, și dinții din față i s-au spart A urlat atât de tare, încât vecinii au crezut că a fost vorba de ceva îngrozitor, venind de la dușmani, și s-au ascuns cu toții în pivnițele improvizate ca adăposturi Câți ani să fi avut ea atunci? Și eu? Totul e ascuns în ceața trecutului, care mă tulbură cu învierile lui de fiecare dată când se dărâmă și oamenii fac zgomote îngrozitoare La BBC s-a dat un film despre România, în care se spune clar că revoluția a fost o lovitură de stat pregătită de ruși Românii de aici, care au fost atât de mândri de tot ce s-a petrecut în țara lor, nu suportă valul de indiferență venit după interesul exagerat produs de „revoluție”",
    "35": " Îmi pierd timpul vorbind la telefon cu persoane care mă tulbură și mă irită profund Noroc că au avut loc două „incidente”: din greșeală, s-a găurit o țeavă de apă care mai funcționa și apa a curs de la mine direct în bucătăria vecinului de sub mine Apoi, tot din greșeală, s-a tăiat firul de telefon, și asta a fost foarte penibil, dar și o bună ocazie ca să nu mai trăncănesc la telefon cu compatrioții care sunt în continuare excitați de interesul internațional acordat „patriei lor” – cât timp a curs sânge și ziarele își dublaseră tirajele –, interes care e pe punctul de a se răci de tot acum Când lucrătorii se întorc epuizați la casele lor, simt și eu aceeași oboseală mortală, ca și cum, în mod psihologic, aș fi muncit cot la cot cu ei Apoi îmi vine ideea că „accidentele” n-au fost accidente, ci au fost provocate de rasismul disimulat în complezență al lucrătorilor",
    "36": " Sunt plină de suspiciune, de gânduri negative Mă trântesc pe sofaua rece, cu ochii fixați în tavan, privind teatrul umbrelor create de mișcarea pupilelor mele E un film în care lumea se agită intens, exact ca și în realitate Ca și cum n-ar exista absolut nici un loc în care să scapi de lume, să te odihnești Și atunci vine ideea kafkiană că nu e posibilă odihna, nici măcar sub pământ, că a fi e o condamnare la o nemurire în care mișcările seamănă cu un misterios perpetuum mobile cosmic dirijat de neant Nimicul care face ad aeternum Totul 9 februarie Eclipsă de lună, un fel de teroare de umbra de pe lună, venind din poveștile copilăriei, când fratele și sora, Luna și Soarele, s-au întâlnit din nou și sunt pe punctul de a se acupla, și mama lor îi avertizează din nou că incestul va declanșa o catastrofă pe Pământ",
    "37": " În satul mamei mele, Văleni, se trăgeau clopotele și femeile și bărbații observau castitatea ca pe un sacrificiu profund pentru a influența pozitiv mersul astrelor, crezând că pot evita catastrofa cosmică Moralitatea lor se oglindea în cer, parcă prevenindu-i pe cei doi îndrăgostiți, fratele și sora Îmi place să recitesc despre acest mit în sublimul studiu comparativ Basmele românilor, scris de incomparabilul savant care a fost Lazăr Șăineanu Aici, în Suedia, Luna e un bărbat, și Soarele o femeie Chiar și moartea e bărbat, și nu o Doamnă, ca la latini Asta, cred, schimbă mult psihologia oamenilor Soarele dă căldură, viață, e o mamă iubitoare, pe când luna, ca și moartea, e un „el” rece și tranșant, plin de mister, cu care nu se poate face nici un compromis Seara, din nou un film la TV despre România Despre copiii bolnavi de SIDA",
    "38": " Imagini care au oripilat lumea – mai ales lipsa de compasiune pentru aceste mici victime ale unui flagel devenit universal a creat un fel de prejudecăți în legătură cu oamenii de acolo A fi român acum înseamnă pentru ei, imediat, a avea în față numai mizerie, nonșalanță, ignoranță și o sărăcie ca o boală eternă 20 februarie În tot ce fac și gândesc compar ceea ce este cu ceea ce a fost Mă gândesc uneori la anul 1973, un an decisiv pentru mine Inconștient m-am îndepărtat de „tinctura” celor care îmi aduseseră multă suferință (Tinctura – casa sufletului, Jakob Böhme) Am ocolit locurile și persoanele care au „jucat” în „filmul” suferinței mele Nefericitele vizite la spitalele unde m-am umilit sângerând până în apropierea morții m-au luminat asupra propriei mele voințe, care se lăsa ușor înlănțuită de tenebroase pasiuni și prietenii dăunătoare Amabilii doctori și dragele surori medicale care uneori îmi țineau tovărășie în timpul vizitelor, când rudele și prietenii bolnavilor veneau cu flori și fructe, pentru că scaunul de lângă patul meu era mereu gol, mi-au povestit că eu aparțineam unei grupe sangvine speciale, cea numită „mister”, căreia îi aparținea chiar Iisus Hristos, după proba făcută în zilele noastre, folosindu-se giulgiul din Torino, în care Domnul a asudat cu picături de sânge",
    "39": " Mulți contestă acest fapt, pentru că Iisus a trăit cu o mie de ani înainte ca această grupă sangvină să apară Negândindu-se că poate chiar el a fost primul „mutant” pe planul sangvin În orice caz, această grupă rară este grupa sfinților, a persoanelor spirituale cu darul vindecării (healing), dezvoltându-se din grupa A (a vânătorilor) și B (a nomazilor), care vor să îmbrățișeze toate laturile vieții, afirmând-o fără să se gândească prea bine la urmările acestei atitudini Farmecul acestor persoane e inefabil, adevărați „zdrobitori de inimi”, dându-se ca exemple: președintele Kennedy și Marilyn Monroe, a căror existență tragică e înconjurată de un luminos mister Mi s-a vorbit mult despre complicațiile biologice ale acestei grupe sangvine de tranziție către ceva necunoscut În acel an întunecat (1973) nu aveam nici un plan concret decât cel secret de a mă perfecționa, dar nu știam precis în ce și cum",
    "40": " Sora mea, Tatiana, născuse o fată, Raluca Familia noastră amazonică era salvată pentru moment M-am tras din haosul micilor prietenii și aventuri dezamăgitoare Caracterul meu era prea dominant și extremist și detestam cea mai mică minciună în relațiile de prietenie și cele intime În singurătate, caracterul meu s-a ameliorat – eram prietenă cu toți oamenii, dar între noi trebuia mereu să existe o distanță apreciabilă, o perspectivă Eram rănită și mă vindecam prin contemplarea lumii, implicându-mă cât mai puțin Citeam texte din filozofia indiană (Bhagavad-Gita, Samkhya-Karika, Tarka-Sangraha), în traducerea, bogată în note, a excepționalului Sergiu Al-George, carte apărută la Editura Științifică în 1971 Când nu citeam, desenam pe foi mari de ambalaje tot ce mi se dădea din subconștient După exemplul desenelor halucinante ale lui Victor Brauner, văzute la traducătorul AI Deleanu, când îi luam un interviu despre arta traducerii sonetelor lui Shakespeare",
    "41": " Soția lui, Măriuca, mi-a dat în mână acele desene, să le văd de aproape și să văd interiorul substanței de vis din care se compuneau Într-una din toridele zile ale verii bucureștene, în care mă perfecționam citind Gita și desenând sub hipnoza provocată de desenele lui Victor Brauner, m-a sunat traducătorul Ion Comșa, spunându-mi că un editor suedez a venit la Uniune și dorea să mă vadă și pe mine Am fost uimită – nimeni nu mă invitase niciodată la asemenea întâlniri Președintele scriitorilor avea preferații și preferatele lui pe care îi trimitea tot timpul în străinătate, mulți vor scuipa mai târziu pe amintirea lui, gest meritat, pentru că îi judeca pe scriitori după judecăți extrem de subiective, conjuncturale Am stabilit o întâlnire și m-am dus la Athénée Palace pe o zi dogorâtoare, îmbrăcată în alb pentru a combate canicula gata-gata să topească nervii și creierii bieților oameni",
    "42": " Editorul mi-a prezentat-o pe soția lui, Christine, și pe cei doi fii, Yves și Alain, care au plecat imediat, lăsându-ne singuri Editorul René Coeckelberghs mi s-a părut din prima clipă extrem de antipatic, snob, cu idei pline de provocare La sfârșit mi-a dăruit o agendă frumoasă, pe care era imprimată emblema lui: un cocoș de lupte cu gheara ridicată; sub imagine erau niște versuri care mi-au fost traduse din suedeză: Ești un cocoș obișnuit cântecul tău prevestește zorile în fiecare dimineață: Cucurigu! trezindu-i pe oameni Datoria ta nu e una obișnuită Acest poem mi-a plăcut mult Am zâmbit El mi-a întins mâna cu prietenie, spunându-mi că numele lui înseamnă în flamandă: cocoș pe munte După câteva luni de la plecarea editorului, a fost trimis la București celebrul fotograf Lütfi Özkök, pentru a face portrete de scriitori pentru arhiva Bibliotecii Nobel Lütfi a venit la redacția Luceafărului și m-a fotografiat și pe mine, la biroul redacției unde lucram",
    "43": " Anul următor, 1974, exact pe 31 martie, ziua de naștere a lui Nichita, René a venit la București; m-a sunat să-mi arate fotografiile lui Lütfi Acea zi de neuitat a fost începutul unui șir lung de întâlniri și despărțiri, vreo douăzeci, lucru care a scandalizat nu numai Securitatea, dar și serviciile de contraspionaj și SEPO, serviciile secrete din Suedia René era troțkist, publicase operele lui Troțki în toată Scandinavia și era vânat de sovietici Intrasem într-o umbră deasă, eram urmărită pas cu pas O supraveghere dublă în care erau implicați: rudele, prietenii, vecinii și cei de care habar nu aveam Prietenii lui Nichita veneau la mine prevenindu-mă de pericolul de a fi „sinucisă”, idee convenind tradiției sinucigașe din familia mea Cinismul cunoscuților colegi m-a zguduit cel mai mult Jucam o partidă de șah cu miza vieții Scrisorile mele, foarte scurte, dar cu un desen simbolic, nu ajungeau toate la destinatar",
    "44": " Dosarul meu (pe care vreau să-l citesc într-o zi) trebuie să fie nu numai voluminos, dar și altfel decât altele, dat fiind obiceiul meu de atunci: a desena mai mult decât a scrie, a folosi primul alfabet al lumii pentru a face viața și mai amară persecutorilor mei O singură frază-cod, un SOS, trebuia folosit în cazul cel mai dureros, fraza suna frumos: Bach se angajase bucuros la un drum lung, pe jos, pentru a-l auzi pe Buxtehude Eram obligată să-i scriu lui René destul de rar Toți ochii erau pe mine chiar și la poștă Simțeam că se apropia de mine ceva nedefinit – un nor întunecat, cu margini de lumină Nu înțelegeam nimic din plasa de sentimente care se aruncaseră peste mine Eram prizoniera unei stări de spirit care amenința să-mi distrugă echilibrul Nu-l citisem încă pe Spinoza și nici pe Epictet sau pe ceilalți stoici greci",
    "45": " Poemul indian Gita mă ghida în adânc spre o iubire mai mare și căutarea perpetuă a unei stări de spirit luminoase Singura persoană cu care puteam să comunic, nu prin sentimente, ci printr-o percepție intuitivă specială, Nichita, mă ura acum, devenise dușmanul meu Deși eu făcusem totul ca să rămânem prieteni Aveam impresia că vrea să se răzbune pe mine Își mobiliza toți prietenii securiști ca să mă împiedice să plec din țară Pe toate planurile vieții mele își arunca umbra lui grandioasă Numai că el se înșela amarnic – eu rămâneam mai departe un adevărat prieten Pentru toată viața Nu mă cunoștea decât superficial, cu toate că ființa din adâncul lui știa precis „rangul” meu elevat, descendența mea spirituală dintr-o generație de femei care au trăit dedicându-se efortului spiritual, renunțând total la valorile lumii Toate astea îmi vin acum în minte după lectura Jurnalului lui Vaslav Nijinski (cel necenzurat de soția lui, Romola), apărut la Penguin Press cu o prefață de Joan Acocella și cu notele excelente ale traducătorului în engleză, Kyril Fitzlyon",
    "46": " Avusesem prilejul, mai demult, să citesc ceva despre „zeul dansului” – într-un album Rodin, dăruit de René cu ocazia vizitei la Millesgården, în Stockholm Eram împreună cu mama lui René, Linnéea, care ne plictisea cu gelozia ei „suedeză” Din păcate, la ea chiar și sentimentele aveau naționalitate Atunci am văzut pentru prima oară statuile Nijinski, în bronz, sculptate de Rodin În catalogul expoziției era și articolul scris de Rodin (un răspuns răspicat dat detractorilor lui Nijinski, care-l ștampilaseră cu două cuvinte: „erotică bestială”) după spectacolul baletului După-amiaza unui faun, cu muzică din Debussy Rodin scria: „Nijinski posedă frumusețea frescelor și statuilor antice, el este modelul ideal la care fiecare pictor și sculptor a visat vreodată” Se spune că în acest balet (coregrafiat de însuși Nijinski) el a întruchipat chiar sexualitatea și a dansat cu erecție Am desenat mișcările corpului faunului imaginat de Nijinski (după sculpturile lui Rodin), pentru a înțelege frumusețea și geniul dansului",
    "47": " Citind jurnalul lui Nijinski, descopăr acum adâncimea gândurilor și a sentimentelor care stau în spatele artei, al talentului său Felul său ideal de a se apropia de oameni era tocmai acea percepție intuitivă care m-a ghidat și pe mine către alte ființe ce mi-au schimbat viața Îmi mai plac la Nijinski: vegetarianismul, faptul că a fost coleg de clasă cu Chagall (care povestește despre talentul de desenator al lui Nijinski, în cartea lui, Ma vie, la pagina 90), pacifismul, marea admirație pentru Gandhi și tendința schizofrenică a unor stări mentale speciale, având cauze multiple Una din ele fiind și faptul că, după ruptura cu Diaghilev și căsătoria cu Romola (care era născută în Ungaria), este izolat de limba rusă și de cea poloneză, limbile copilăriei lui Înțeleg acum, ca mulți alți cititori, cărui tipar uman îi aparțin, tip uman care trebuie aprofundat cu grijă Jurnalul lui Nijinski a devenit o cheie pentru anumite angoase – a trăi pe mai multe planuri, pe mai multe niveluri lingvistice, a găsi un adăpost plin de consolare în exersarea desenului, în culorile pline de lumină ale acuarelelor",
    "48": " Și apoi, un lucru esențial despre iubire, despre imposibilitatea ei: nu ne putem dărui nimănui, pentru că ne aparținem în întregime Singura soluție fiind prietenia fără margini, semănând cu iubirea pentru acel Dumnezeu locuind în noi, din cauza Lui, Nijinski se simțea uneori fiind el însuși Dumnezeu, iubindu-i pe oameni, pe cei de care se putea apropia prin acea percepție intuitivă profundă Iubirea omenească este pusă în lumină clară: ea începe printr-o căldură incendiară care se transformă într-o bucată imensă de gheață Mă întorc mereu la trecut, rememorându-l, ca să înțeleg tonul vieții mele de acum Atunci, în 1974, când mi s-a schimbat viața prin întâlnirea cu René, tonul semăna cu cel din muzica lui Gustav Mahler René îmi dăruise multe discuri: Das Lied von der Erde (Cântecul despre pământ), ca și Kindertoten lieder (Cântecele despre moartea copiilor), ca și Simfonia a cincea și Simfonia a șasea (într-o neobișnuită tonalitate), pe care le ascultam tot timpul, trăiam în tonul lor puternic și disperat",
    "49": " Le ascultam toată noaptea, îngrozită că o cheie se va răsuci în broască și cineva va năvăli în apartament ca să-mi facă rău Auzeam clar pași care se apropiau și se îndepărtau de ușa mea Singurul ajutor ar fi fost vecinii mei, Pia și Alec Paleologu Dar aveam dreptul să-i îngrozesc și pe ei, mai ales că Pia aștepta un copil și Ilinca era ea însăși o fetiță cu problemele vieții ei noi – mama ei se recăsătorise, Ilinca nu mai era copilul lăsat singur acasă pe care eu îl consolam vorbindu-i dulce după ușă sau ștergându-i lacrimile și dăruindu-i colecțiile mele cu Pif? Nu puteam să implic pe nimeni în greutățile mele personale, mai ales la „ora lupului”, în plină obscuritate 1 martie Începutul primăverii și sfârșitul lucrărilor în apartamentele noastre Sunt epuizată de efortul de a dormi pe canapea A fost un coșmar să-i văd în fiecare zi pe cei care au lucrat aici",
    "50": " Acum, s-a sfârșit calvarul Am observat de mult prezența unei fantome în apartamentul nostru Când trăia René, știam precis că fantoma nu era decât Christine – o dată am avut un vis realist, și nu unul din adânc – am intrat în bucătăria noastră și acolo era ea, aplecată deasupra mașinii de gătit, simțindu-se ca la ea acasă Era bine dispusă, mă cunoștea, deși în realitate nu vorbiserăm niciodată, o văzusem o singură dată, în București, în holul hotelului Athénée Palace, fără să-i țin minte chipul Habar nu aveam, nici ea și nici eu, câtă durere ne aștepta în viitor Cum acea mică întâlnire formală era un punct esențial al vieților noastre, un lucru teribil, decis de cineva atotputernic, fără față Christine gătea excelent, în timp ce eu ajunsesem la virtuozitate numai în prepararea câtorva feluri După acel vis, am înțeles că ea trăia cu noi, lângă soțul ei, care era mai puțin al meu și foarte mult al ei",
    "51": " Acuma, se pare, fantomele s-au înmulțit Am decis să mă mut la etajul doi, într-un apartament cu patru camere, deși proprietarul mi-a propus să împart apartamentul nostru de cinci camere cu un tânăr care „te place foarte mult” 31 martie Zi fatidică, de neșters din calendarul memoriei mele Apele vieții mele se limpezesc Voi vedea adâncul? În ce fel? N-am nici o idee despre felul în care voi trăi de aici înainte „A-mi reface viața” îmi repugnă profund „Pețitorii mei” fojgăie, făcând un foșnet subtil de hormoni Văd foamea hormonală a masculilor frustrați Acești „pețitori fără Penelope” vor să-și refacă sănătatea deteriorată de „obișnuințele rele” Știu că nu e înțelept să-i păstrez ca prieteni în continuare, pentru că situația mea s-a schimbat acum, spre deosebire de timpul când i-am cunoscut ca prieteni și colaboratori ai lui René Încerc să nu critic pe nimeni, prietenia lor mă consolează de tovărășia gregară a românilor de aici, care îmi cer să mă înrolez în trupa lor, visând să instaureze democrația în România",
    "52": " Vise! Cuvintele lor sunt găunoase ca și creierul lor, angajamentul lor, isteric, ca în timpul când simpatizau cu acel regim detestat acum Cum ar putea ei să înțeleagă că „patria” mea intimă e la fel de privată ca și sexualitatea mea și nevoia mea de exersare a artei Dar, cum am mai scris: încerc să nu critic pe nimeni Încerc pe cât e cu putință să-i înțeleg cu intuiția mea, un fel de iubire superioară Învăț de la Vaslav, mă simt bine în cartea lui Vaslav Nijinski, în jurnalul lui, singurul spațiu în care era cu adevărat un om liber – toți, inclusiv soția lui care-l înșela cu doctorul, fără scrupule, considerându-l nebun Vaslav se găsea într-o profundă criză existențială, provocată de schimbarea radicală a vieții lui – despărțirea de Diaghilev, relația cu el fusese cu mult mai mult decât homosexualitate Vaslav scrie: „E important pentru mine să-l înțeleg pe Dumnezeu",
    "53": " Deși Dumnezeu e înțeles numai de Dumnezeu Omul e Dumnezeu, de aceea e înțeles de Dumnezeu Sunt om Sunt un om bun, și nu o bestie Sunt un animal cu rațiune Am carne pe mine Sunt carne Dar nu sunt descins din carne Carnea e creată tot de Dumnezeu Sunt Dumnezeu Sunt Dumnezeu Sunt fericit Am iubire Am iubire de Dumnezeu și deci pot să-mi zâmbesc Lumea crede că sunt nebun, că mi-am pierdut capul Sunt în situația teribilă de a înțelege pe toată lumea, fără rațiune, care m-ar face să-i critic și să-i condamn pe toți” Sunt satisfăcută de cuvintele lui Vaslav, de încrederea lui în intuiție, ceva care depășește cu mult înțelegerea rațională și sentimentele Sunt pe altă parte a timpului și pot citi din nou scrisorile lui René – trăiesc invers acum, ca în artă, unde se trăiește altfel decât în viață – trecutul e început, geneză pentru un prezent în care se gestează viitorul: Marți, 14 mai 1974 Gabriela, mon cœur",
    "54": " Tocmai am primit scrisoarea ta, cu toată tristețea și disperarea dezvăluite Acel desen alegoric pe care l-ai făcut cu „Mările de sare” și personajul „Femios” plângătorul, care e motivul, m-au impresionat foarte mult M-au impresionat simbolurile deschise și închise pe care le-ai folosit E încă o dată o probă strălucită a avantajului pe care-l are desenul asupra limbajului (dacă e bine făcut, aș adăuga) Ți-am scris chiar ieri despre dificultățile limbii, și dacă aș fi la fel de talentat la desen ca tine, aș desena și eu o frescă mitologică Dar nu am talent la desen Uneori mă întreb dacă sunt într-adevăr talentat pentru ceva, în afara lenei, bineînțeles În același fel ca neînțelesul Jean-Jacques Rousseau „am uitat până și pe ce rațiuni îmi fondez credința și maximele, dar nu voi uita niciodată concluziile trase cu aprobarea conștiinței mele și a rațiunii, de care mă țin de aici înainte”",
    "55": " „A gândi”, spunea Jean-Jacques, „e pentru mine o muncă foarte penibilă, neliniștindu-mă și displăcându-mi” Subscriu de bunăvoie acestei declarații, chiar dacă trebuie ignorat efortul gândirii mele încercând să câștige ordinea logică ce nu îi e dată în mod natural Am înțeles aproape tot ce mi-ai scris și semnele de interogație mă neliniștesc cel mai mult Pentru prima oară de când ne-am despărțit m-a vizitat o mare foame – mă voi duce să iau masa cu prietenii Sunt pe punctul de a regăsi secretul marilor comunicări, datorită prezenței tale Scrie-mi cât mai des! Cum spunea Paul Valéry: „Un homme sans lettres est toujours en mauvaise compagne”! Te strâng puternic la piept, cu durere și speranță, René Joi, 16 mai 1974 Qui, mieux qu’un lézard amoureux, Peut dire les secrets terrestres? O, leger gentil roi des cieux, Que n’est tu ton nid dans ma pierre! (René Char) Gabriela, mon cœur,‚vizita la restaurant și acea foame mare de care ți-am scris s-a transformat repede într-o totală lipsă de apetit",
    "56": " Spleenul rămâne mereu un sentiment incontrolabil! Și apoi, tu știi: o scrisoare, la fel ca o rândunică, nu face primăvara! Ieri, am decis să fac o nouă colecție de poezie, care se va numi (din întâmplare!) Tuppen pa berget (Cocoș pe munte) și va fi dirijată de scriitorul suedez Artur Lundkvist Vom scoate patru volume de poeme a patru poeți (René Char, Nicolás Guillén, Ingeborg Bachmann,) deja în această toamnă Dar prietenii dau din cap, asigurându-mă că mă voi ruina Am auzit mereu astfel de preziceri și m-am supărat, spunând că nu înțeleg nimic Au dreptate dintr-un punct de vedere logic și eu mă înșel, dar în acest caz prefer să mă înșel Când cultura cade în legea profitului – și asta se întâmplă în țările noastre – chiar și oamenii de bun-simț judecă la fel ca niște negustori E un fenomen foarte curios! Am reînceput lucrul fără plăcere, ca o mașină, și corpul meu (ca să nu mai vorbim de cap) resimte o senzație stranie: de vid și de vertij, ca să fiu banal în mod atroce și fără echivoc: îmi lipsești enorm! Ce-mi lipsește din tine? Corpul? Sufletul? Marile comunicări? Marile combustii? Ah, da, toate astea îmi lipsesc! Dar mai ales acea intimitate extraordinară care s-a dezvoltat între noi, pe care aș numi-o „volontiers amitié”",
    "57": " Marea iubire nu e niciodată altceva decât o prietenie trăită în întregime – asumată din plin: legată ca o carte frumoasă – cu fire ale buneivoințe Știu că o viață nu se construiește prin decrete à priori, și în practică fidelitatea intransigentă e refuzul existenței reale Cred că e imposibil să trăiești à priori, fără program Știu prea bine: mefiența vis-à vis de limbă, frica perpetuă de a fi rău înțeles și de a se imputa intenții pe care nu le aveai, dar pe care celălalt le descoperă în tine ca pe niște greșeli, sunt în fond în fiecare din noi, precum și certitudinea eșecului comunicării, ca și iremediabila noastră singurătate Dar noi știm, tu și cu mine, că nu suntem singuri și că dialogul autentic se fondează pe recunoașterea eșecului său – pe recunoașterea faptului că noi nu am spus niciodată tot și că totul rămâne de spus",
    "58": " E târziu și resimt deodată o mare lasitate – o melancolie contra căreia nu mă pot apăra decât mișcându-mi corpul meu de plumb într-o plimbare fără țel Te strâng în brațe puternic, cu speranța unor zile mai bune: cu durere și tandrețe Rămân șopârla ta îndrăgostită René 1 aprilie Este 1 aprilie, ziua lui Bo (Herlin), ziua păcălelilor Onaștere în această zi echivalează cu o glumă proastă Toată lumea râde de cei născuți în această zi Francezii cântă cu amabilitate: „Avril, avril, ne te decouvres d’un fil! ” Dar suedezii sunt sarcastici cu cei care au fost păcăliți, numindu-i „sill”, heringi sau sardele Așa sună în suedeză: „April, april, din dumma sill, jag kan narra dig vart jag vill!” (Aprilie, aprilie, hering prost, te pot păcăli după cum vreau eu!) Primele raze de soare au apărut în ceața obișnuită, și eu fac totul ca să scap de presiunile prietenilor de a mă implica în viața lor intimă",
    "59": " Nimănui nu-i dă prin cap că eu trăiesc cu mortul meu, intens, mai departe Se pare că René mort e mai important decât René viu – el întredeschide poarta prin care pot arunca o privire „dincolo” Aici, în viață, totul e plin de îndoieli în privința oamenilor Îndoiala mea e pasiune, și pasiunea mea e o datorie, restul fiind nebunie, ca să-l parafrazez pe Henry James Trecutul meu e mult mai viu decât prezentul călduț al prieteniilor așa-zise amoroase Eu sunt excesivă, romantică: totul sau nimic, amândouă cuvintele însemnând moarte Fierbinte, orbitor sunt caracteristicile alcătuirii mele Și cine vrea să intre de viu în foc? Aproape toți oamenii vor să se odihnească iubind René mort îl creează pe René viu, încă o dată Întâlnirea mea cu René crease o nouă viață cu calitățile mercurului și ale sulfului, deci o nouă, adâncă suferință, diferită de tot ce trăisem până atunci",
    "60": " Exact ca în cuvintele lui Chateaubriand: „Omul nu are una și aceeași viață El are mai multe vieți, una după alta, și asta e rădăcina nefericirii lui” Într-o bună zi, într-o scurtă revenire la București, după prima noastră întâlnire, René a scos deodată o fotografie de la piept: erau copiii lui, cu păr blond și trăsături îngerești Arătându-mi-o mi-a spus: – Fac copii frumoși Vrei să ai un copil cu mine? Am zâmbit Întotdeauna mi-au plăcut întrebările șocante, ca niște lovituri sub centură Aproape toți bărbații încep cu această întrebare, care dispare apoi ca zahărul în apă Era întrebarea lui Strindberg pentru actrița Hariett Bosse Atunci nu citisem încă Jurnalul ocult și habar nu aveam că peste un timp îl voi traduce pentru prima oară în românește René fusese stânjenit de zâmbetul și tăcerea mea și a mai pus o întrebare: – În ce țară ți-ar plăcea să trăiești? Oriunde vom trăi vei face mereu același lucru: vei scrie și vei dormi lipită de mine",
    "61": " Am râs Întâlnisem un om moral Plin de senzualitate Nici măcar nu-l căutasem Venise singur la mine, trimis de o mână nevăzută Acest bărbat îndrăgostit aparținea altei femei Evident „Un copil” nu putea niciodată să bucure orizontul vieții mele Debutasem în viață cu o moarte aparentă, fusesem aruncată de la început în camera întunecată Povestirile cinice ale mamei despre încercările ei repetate de a mă avorta plus amărăciunea din existența cu Nichita, toate astea mă sculptaseră altfel pe dinăuntru Viitorul nu poate să fie decât trist, viața în cuplu e o tortură, i-am șoptit lui René Dar asta nu te împiedică să te bucuri de viață, mi-a aruncat René, criticându-mă ca de obicei pentru „crizele mele de nihilism”, pentru lăcomia cu care mă îndopam cu tristețe După Spinoza, tristețea, spunea el, înseamnă trecerea de la o mare la o mică perfecțiune",
    "62": " Omul nu s-ar mai întrista dacă ar participa la vreo perfecțiune Am intuit imediat cărui tip de caracter îi aparținea acest om atât de imprudent în a se lăsa fascinat de căldura și lucirea venind din ascunsa mea îndoială și din morbidul meu spirit al datoriei prin sacrificiu 10 aprilie Scriu din ce în ce mai rar în acest caiet pentru că lucrez intens la nuvele – cu ajutorul fumului, miros de prune din Elveția în resturi de tabac din Lucerna, cu ajutorul focului din cognac (Courvoisier) și al amărăciunii din nesul care mă face să uit complet foamea Mă afund în narațiunea ce devine un fel de circulație sangvină într-un corp sideral pe care-l ridic scriind În rest, sunt plictisită de noii mei prieteni, care vor să mă tragă în partidele lor politice cu iluzia că pot face ceva pentru țara pe care au părăsit-o și negat-o",
    "63": " Caut în prieteni, fie ei chiar numai colegi, acel „feeling” al lui Vaslav Nijinski, acea intuiție cognitivă care face posibil imposibilul – comunicarea spontană între oameni de diferite niveluri culturale și temperamente „Admiratorii” mei suedezi sunt interesanți, dar numai împreună, și un gând răutăcios mă face să compun în vise o singură persoană din trei, o persoană care să aibă fantezia lui X, neînfricarea în fața morții prin cocaină a lui Y și calmul de băiat de cincizeci de ani al lui Z Sigur că ar ieși ceva monstruos să compui o ființă din trei, și restul să-l trimiți printre „materialele” de rebut S-ar putea spune că există în mine ceva malefic, ceva în spiritul lui Lilith, care se amuza să-i lege de coada ei lungă pe bărbați și să-i ducă spre apa în care îi va îneca Scriind nuvelele trăiesc invers decât în realitate, totul începând în fantezie cu sfârșitul, moartea",
    "64": " Altă sămânță malefică în caracterul meu: a strecura în cel iubit o ambiție mortală, amintind de drama lui Shakespeare, a-i hipnotiza pe cei apropiați să facă posibil imposibilul, și cu asta grăbind vertiginos ceea ce inevitabil trebuie să se întâmple în viață Puterea mea distructivă se manifestă subtil și nu are nici un scop Puterea mea de cunoaștere intuitivă e atât de mare, încât mă sperie mereu faptul că nu știu nimic despre mine și mi se pare că știu esențialul despre alții: lipsa lor de „feeling” Cert, cineva locuiește în mine: Dumnezeu ca amant folosindu-mă fără scrupule, simțind „greutatea lui ușoară” pe spatele meu – exact așa cum l-a descris Swedenborg în admirabila lui Carte de vise și în Jurnalul lui spiritual, tradus din latină în suedeză de genialul, poliglotul poligloților Erik Hermelin Trecutul mă obligă să trăiesc ca în literatură: în sens invers",
    "65": " Iau des drumul înapoi, în primăvara anului 1974 – acolo, îl surprind pe un vecin de la trei deschizând cutia mea poștală, punând înăuntru două scrisori de la René Mi-am dat seama că nu eram primul cititor al scrisorilor adresate mie Vecinul, surprins asupra faptului, a întors repede spatele, urcând scările fără un cuvânt Șeful blocului îmi dăduse odată de înțeles că eram supravegheată, că avem un ofițer de securitate în blocul nostru Soția lui, soră medicală, îi făcuse odată o injecție salvatoare lui Nichita, la început, când ne mutasem din cămăruța doamnei Lidia Unanian Era o caniculă teribilă în București, și Nichita aranja biblioteca bând din când în când apă rece de la frigider După câteva ore s-a simțit rău, s-a înroșit și a căzut pe pat asigurându-mă că-i va trece Am alergat înnebunită pe scări și am dat peste soția șefului blocului care a venit la noi imediat, spunând că era vorba de o aprindere de plămâni",
    "66": " Peste o oră a venit Constantin Chiriță și l-a dus pe Nichita la spital, cu mașina lui Eram cunoscută ca un cal breaz pe Aleea Romancierilor, și înainte, și după despărțirea de Nichita, care, în fond, n-a fost despărțire, ci o absență îndelungată, după care eu am hotărât să trăiesc singură Ofițerul blocului era bine informat despre René Contraspionajul era foarte interesat de vizitele unui troțkist în România, unul care publicase operele „profetului roșu” în toată Scandinavia Apariția cărților lui Isaac Deutscher, biograful lui Troțki în Suedia (admirabil tradus de criticul prestigios Otto Mannheimer și alții), fusese un succes fulminant, adunând în jurul editurii elita scandinavă și pe visători Erau cărți care amenințau liniștea imperiului roșu Eu nu știam mai nimic despre Troțki, numai lucruri generale Citind ce scrisese el despre cultură, de exemplu, când propunea transformarea bisericilor în săli de cinema, mă surprinsese, făcându-mă să-i râd în nas lui René",
    "67": " Mi-a dat dreptate, adăugând sarcastic că semăn exact cu tatăl lui, Lionel Una din cărțile citite în acel timp a fost și Limba și tăcerea a lui George Steiner Îmi plăcuseră eseul despre Kafka și altele Era vorba și despre moartea lui Troțki, despre drama familiei sale, doi copii s-au sinucis, altul a fost ucis, alți copii au fost trimiși în lagăr Steiner a descris ca nimeni altul cum a fost omorât Troțki în Mexico City – cum pictorul Siqueiros s-a repezit cu o secure la Troțki, care era așezat la masa lui de scris – cu craniul spart și fața plină de sânge, el s-a ridicat totuși, aruncând în asasin cu lucrurile care-i cădeau în mână: cărți, călimări, dictafonul, aruncându-se la sfârșit el însuși peste asasin Totul se petrecuse în câteva minute Ultima luptă a lui Troțki Luptase ca un tigru – mușcându-l pe asasin de mână și smulgându-i târnăcopul de spart gheața",
    "68": " N-am reușit să citesc niciodată Istoria revoluției ruse, în schimb am citit de două ori Ma vie, scrisă de Troțki în închisoare, apoi în exil, carte în care se dezvăluie un mare talent literar Tot în acel timp ciudat mi se dezvăluiseră lucruri ciudate despre M, femeia care venea la noi, încă din timpul când locuiam cu Nichita, să ne facă de mâncare și curățenie o dată pe săptămână Era o femeie ale cărei chip și membre fuseseră arse într-un accident din copilărie Ana și Paul Goma ne-o recomandaseră M era prietenă cu femeia care le făcea lor curat și despre care Paul știa că era informatoare Eram atașată de această femeie și căutam să-i dau ceea ce viața îi refuzase: respect, compasiune și multă căldură, tratând-o ca pe o soră Mai târziu am aflat că se făceau presiuni asupra ei și că ea raporta toate mișcările mele",
    "69": " Am fost nevoită să renunț la serviciile ei și am fost martorul metamorfozei acestei femei într-o ființă lipsită de scrupule Mă suna noaptea, modificându-și vocea, insultându-mă și amenințându-mă că voi fi „sinucisă” ca tatăl meu Uneori am impresia c-o văd chiar aici, în Suedia, cu toate că nu era singura femeie pusă să mă îngrozească și, treptat, să mă facă să-mi pierd echilibrul sufletesc În trăsăturile unor nefericite femei drogate văd fața plină de durere a lui M, o victimă a unui aparat de teroare criminal Eu care o consideram ca pe o soră în locul surorii mele, distantă și rece, mândră de inteligența ei, severă când era vorba să-și uite greșelile, amintindu-mi-le numai pe ale mele Iată cum trecutul apropiat și cel îndepărtat s-au unit acum, formând un șnur din aceste rânduri 11 aprilie O nouă exigență: a nu mă lega prea mult de ființele dragi din jurul meu, uitând că toți suntem numai în călătorie aici, în viață",
    "70": " Nimic nu e definitiv, în consecință: a cultiva acea stare egală de bunăvoință pentru toate ființele A nu-mi face idoli, nici chiar din credința mea, a spune rugăciunea fără cuvinte, concentrată pe suflul vital, respirația Nu e greu după atâta experiență a singurătății, începută în tinerețe, în România, când mi se făcea rău de singurătate, „învățând să mor” în viață Cu privirea întoarsă spre interior, unde era numai beznă, dar și o odihnă nepământeană Fiecare carte scrisă, fiecare desen, chiar și traducerile sunt fructe ale singurătății, „călătorii” în alte spații ale altor egouri fascinante Fiind în trecut, în absența lui René, prin scrisorile lui care sunt tot ce avea el mai intim, mai disperat, am fost mereu într-o „contra viață”, despre care scria Sfânta Tereza de Avila, altera vita, trăită, dar și imaginată cu toată conștiința și durerea rănilor de când am apărut în viață",
    "71": " Un concentrat în care a fi și a nu fi s-au apropiat din ce în ce mai mult Am neglijat puțin prezentul, nerăspunzând la scrisori, închizând telefonul, uitând că toți cei care „mă deranjează” aduc cu ei „necunoscutul”, imprevizibilul, tot ce poate să constituie un liant pentru cele două jumătăți de sferă: a exista și a nu exista Promisiunea: „je repondrai”, formulată de Karen Blixen, se ține; cel puțin pentru cei față de care am puțină simpatie sau multă curiozitate pentru felul lor de a fi oameni La Pressrummet, Andrei (Bart), colegul meu, îmi spune deodată că sunt ca toți scriitorii de aici, „neurotică”, termen împrumutat de la prietenii noștri psihiatri Nu i-am răspuns, gândind în mine că un neurotic nu-i invită la masă pe prieteni, străduindu-se să umple vidul cu bunăvoință exersată care se transformă într-una autentică Neputința lui și a altora de a înțelege că eu mă bucur să fiu lăsată în pace, citind, scriind, desenând sau ascultând muzică, chiar jubilând, domesticind astfel „animalul” din mine să țină cont de altă voce decât de răgetul sau lătratul lui însuși",
    "72": " Am fost educată așa: să fiu cu oamenii, dar și singură, cu pustiul din mine, în care este o dimensiune pe care am exersat-o treptat, găsind-o plină de mister, sursă de energie, adăpând puterea de îndurare în mine Cu Andrei am fost de mai multe ori la sinagoga din Stockholm, cea mai liberală, acolo unde femeile și bărbații stau unii lângă alții Am văzut acolo, ca și în bisericile creștine, cât de haotici sunt oamenii în timpul serviciului divin, neputând să se concentreze Religia este în primul rând exercițiu pentru ca oamenii să-și stăpânească nervii și gândurile, altfel este timp pierdut Andrei e la fel de neliniștit ca majoritatea oamenilor, cu toate că nu-i lipsește puterea de concentrare El îmi amintește de prietenul din România, Iosif Andronic, cu care mă duceam la Templul Coral cu o mare bucurie în suflet, pentru a fi împreună la Sărbătoarea cărții",
    "73": " El nu uita niciodată să-mi arate bisericuța din apropiere, unde slujise ca preot, „ca nimeni altul, inegalabilul nostru Gala Galaction” Spre deosebire de Andrei, Iosif avea o putere de concentrare enormă, nici o vorbă în timpul serviciului divin, fiind împreună într-un tot intens, într-un corp astral care prindea chiar forma rugăciunii de sabat Se presupunea că toți credincioșii se pregătiseră toată săptămâna pentru acel moment unic, în care urma ca toți să ne unim într-un singur trup al rugăciunii Îl invit pe Andrei la restaurantul „nostru” vegetarian, din apropierea sinagogii, unde se pot mânca feluri atât de delicioase din legume și fructe Vorbim despre cuvântul Mitzva – a face fapte bune, despre Bat Mitzva – binefacere, datorie sfântă, morală, sacrificiul de sine în favoarea aproapelui tău Mi se pare că visez – studiul ebraicii, abandonate pentru a citi mai mult în latină (Suetonius, Viețile Cezarilor, și Apuleius, Magia), ca să nu mai vorbim de studiul serios al limbii țării în care trăiesc, începe să mă obsedeze din nou",
    "74": " Ca și cum din străfunduri vin spre mine impulsuri din cuvinte simple, umplute de o energie siderală, ducând direct către acel Dumnezeu aprig pe care strămoșii mei l-au abandonat de frica de a fi izgoniți ca venetici din țara în care se născuseră Sunt din nou golită de sens pentru prezent și vreau să fiu cu acei oameni vechi ale căror cuvinte au polisemia zonelor cerești Acuma s-ar putea spune că am doi „tați” bătrâni, Lionel și Andrei, care mă trag înapoi către locul misterios din care propriul meu suflet a țâșnit Multă vreme am crezut că în mine trăiește sufletul îndurerat al lui Bruno Schulz, care a fost împușcat în inimă când eu m-am născut Acum, mi se pare că inima lui Victor Brauner bate în pieptul meu, tot ce a iubit el, tot ce l-a făcut să ardă pe el mă privește personal",
    "75": " Chiar și accidentul cu pierderea ochiului – uneori mă doare locul gol din care s-a scurs, în 1933, ochiul lui stâng Ca să nu mai vorbim de faptul că primele desene văzute în tinerețe au fost desenele lui, la domnul Deleanu, și tot ce e bun în fantezia mea debordantă mi se pare ca o amintire a unui mare talent exersat în corpul meu, în nervii mei Această senzație poate să fie numai o dorință obscură să-l aduc în viață pe tatăl meu, prin acești pictori străluciți, care au scris și au pictat unind aceste arte până la confundare Să-l înviez în câteva clipe prin magia artei prin care se poate realiza TOT 20 aprilie Fiecare carte scrisă devine o nouă imagine a singurătății, a lumii memoriei mele Dar și a realității lumii altora, pentru că un om nu poate să fie singur niciodată",
    "76": " Ființele cu care mi se încrucișează viața corespund sau nu interesului meu, afectivității mele exaltate, totuși există concret-abstract, intrând sau insinuându-se, ca în vise de noapte, în tot ce scriu eu Prin ce fel de poartă? Și cum? Ele parcă au aceeași plasmă cu mine și aceeași structură supersensibilă a nervilor Se pot naște prin cap, hibrizi ai viselor diurne Trăiesc o viață dublă cu mortul meu „Trecutul” din textele lui René adresate mie mă umple de o energie fără nume Trăiesc în plină literatură: inventez viața începând cu moartea, adică de la sfârșit la început O trăire în care nu se contează pe viitor, pentru că el de fapt nici nu există, fiind o ficțiune din serpentinele misterioase din trecut Un scriitor nu scrie, în fond, despre existența sa, ci numai despre ce își amintește, în cazul meu: despre ce m-a rănit profund, despre ceea ce n-am putut evita decât prin scris – scoțând în afară ce mă făcea să sufăr înlăuntrul meu",
    "77": " Prezent și trecut se întretaie din nou, trezindu-mă la o dimensiune neașteptată: oameni, o țară străină, cu străzi și peisaje în care am trăit și mai trăiesc sentimente puternice Un „întunecat april” din anul 1974 Mă întorceam acasă de la redacția Luceafărului – articolul meu pentru prima pagină fusese respins, era incoerent, dezlânat Eram incapabilă să devin cu adevărat ziarista care putea să scrie și în stilul impersonal, plin de vid, al primei pagini În afara umilinței criticii făcute de un subșef, era și teama de fiecare zi că voi găsi din nou lumina aprinsă în apartamentul meu Mergând pe bulevardul Ana Ipătescu, l-am întâlnit pe profesorul Edgar Papu Cu o lumină plină de căldură în ochi, mi-a spus că vom călători împreună în Italia, cu alți colegi Constantin Drăgan sponsoriza o călătorie a scriitorilor români în Italia, făcând o faptă bună care va contribui la reducerea impozitelor sale",
    "78": " La început mi s-a părut că nu auzisem bine, apoi profesorul a repetat: „Da, vom călători la Roma, cu trenul!” Aproape că am zburat până acasă Italia fusese „visul meu” încă din copilărie Sora tatălui meu, Elena, fusese căsătorită cu un italian: inginerul Umberto Pescamossa Unchiul Umberto ne iubea mult, făcându-ne mereu cadouri din Italia lui, visând să ne ducă odată acolo Medalioane cu Madonna, din aur și argint, ciocolată din care am gustat pentru prima oară și multe altele erau cadourile lui pentru noi, copiii, dar și pentru mama, de care îi era milă văzând-o mereu înrobită la treburile casnice și lucrând noaptea la fabrica de țesut covoare de iută Într-o zi, unchiul Umberto ne-a construit cu mâinile lui frumoase de inginer constructor o băncuță cu două locuri, care putea fi deplasată în toate locurile din grădina noastră plină de gutui Acest fapt a trezit gelozia tatălui nostru; care era ebenist și nu se gândise niciodată să ne facă din mâinile lui o asemenea trăsură-bancă pentru a citi liniștiți și a desena sub arbori",
    "79": " Îl numea „Broscarul”, făcând aluzie la obiceiul italian (și francez) de a mânca „delicatețe” italiană Pentru prima oară am luat cunoștință de discriminarea făcută la adresa unui străin pe care-l consideram zeul nostru cel bun Într-o seară a venit la noi cealaltă soră a tatălui, Margareta, plângând în hohote Ne-a povestit că fusese la spital, unde unchiul Umberto murise brusc, de o hemoragie intestinală, totuși zâmbind până în ultima clipă, consolând-o pe soția lui și pe ceilalți de față Unchiul Umberto fusese înmormântat în cimitirul catolic de lângă noi – puteam să-i vedem mormântul în fiecare zi, să-l acoperim cu flori, să-i vorbim Unchiul Umberto a rămas pentru mine sinonim cu Italia A călători în țara lui echivala cu o înviere, în toate sensurile obscure ale cuvântului Călătoria în Italia a fost halucinantă Și plină de durere și dezamăgire – înțelesesem că mi se dăduse un prilej să fug, vroiau să scape de mine, încărcându-mă cu vinovăția de a fugi în timpul unei călătorii împreună cu colegii mei",
    "80": " Tot de la unchiul Umberto știam că numele „Roma” citit în oglindă înseamnă AMOR Acest cuvânt mă atingea în mod special: René jubila de fericire și făcuse un plan inteligent ca să mă „kidnapeze” pentru totdeauna Colegii mei au înțeles totul și făceau tot felul de aluzii, vorbind pe la spatele meu, tracasându-mă cu glume grosolane Numai domnul profesor Papu nu spunea nimic și nu râdea gregar cu alții I-am povestit eu însămi toată istoria, și el a pus mâna lui frumoasă peste mâinile mele spunând numai: „O să fie bine, ai să vezi!” În trenul urât, cu vagoane rău mirositoare, am fost treziți la miezul nopții de vameșii de la graniță, care ne-au scotocit în bagaje, acuzându-ne parcă pentru tot ce nu făcusem După plecarea lor eram epuizați, murind de sete Profesorul Papu mi-a oferit puțină țuică, am băut, discutând apoi până în zori despre Ecleziast",
    "81": " Era vorba despre un text pesimist, negând viața Autorul lui trăia un timp greu, într-o lume plină de nebunie, problematizând lipsa de sens a existenței Textul scris în parte de fiul lui David, Solomon, împăratul Ierusalimului, cu trei-patru sute de ani înainte de Hristos, părea atât de confortant pentru timpul nostru Viața ca o muzică trebuia cântată până la capăt, am spus eu Și asta i-a plăcut profesorului, căci viața nu aparținea oamenilor, ci creatorului ei Sacrificiul la care era pusă omenirea, și nu numai ea, ci întregul univers, era chiar sacrificiul lui Dumnezeu în strădania lui de a încorpora tot ce crease într-un suflet sau vas care se făcuse țăndări, și datoria fiecărei ființe era, poate, de a plonja în adâncul creației pentru a aduna scânteile acelei spire de lumină care se sfărâmase Ecleziastul care primise tot, dând la rândul său mult, ca înțelept, simțea imposibilitatea de a realiza „ceva nou sub soare”; acest „ceva nou” nu-l privea decât pe regele universului, și nu pe regele Ierusalimului pământesc",
    "82": " Când am ajuns la Viena, am fost întrebată ce era important pentru mine și am fost surprinsă să mă aud răspunzând: înțelepciunea, dorul după iubire și compasiunea pentru cei năpăstuiți, în care includeam toate ființele din toate regnurile Lucru valabil până la ora la care scriu Că n-am pus iubirea în primul rând, asta însemna că din prima mea pasiune se pare că învățasem ceva: că nu voi supraviețui niciodată caracterului meu pasional, extremist, dacă nu mă voi „înarma”, în eventualitatea unei noi pasiuni, cu o pasiune de bază pentru cunoștințe, în primul rând, aspirând la acea înțelepciune despre care vorbea Ecleziastul, aducând multă suferință, dar și multă consolare efemeră Coborând din tren la Viena, m-a impresionat arhitectura orașului meloman Cu puținii bani pe care-i aveam am cumpărat o carte poștală pentru René, scriind aceste rânduri: „Mă plimb prin Viena, orașul melomanilor în care Mozart îi întreba pe trecători: «Cât de mult mă iubiți?»”",
    "83": " De la Viena la Roma, în alt tren, în altă atmosferă Oare există oraș mai impresionant decât Roma cea eternă? Ierusalim, Atena și alte orașe despre care am visat, cu degetul pe hărțile viu colorate, în timpul școlii primare și, mai târziu, la liceu? Roma a existat de mult în plasa fină a nervilor mei Când am coborât la Roma, în lumina ei, am știut că fiecare oraș are lumina lui proprie, filtrată de tot ce există în el și deasupra lui Am remarcat imediat pădurea de statui, capitelurile de piatră, marmură ieșită pur și simplu din pământ, din alchimia lui, precum oasele celor care au fost demult Ochii mei doriseră atât de mult să vadă ruine – nimic mai covârșitor de frumos decât prezența ruinelor în mijlocul de jar al vieții Bucăți de viață desăvârșită, vestigii de triumf din trecut, mister al resturilor de umanitate, structuri fotonice ale unui timp creator etern",
    "84": " În drum spre hotel m-am trezit în fața statuii lui Marcus Aurelius pe calul lui furios, ridicat pe piedestalul înalt, încât trebuie să te înalți ca să-l privești sau să te îndepărtezi ca să realizezi imaginea calului și a călărețului ca o unitate de nedivizat Nichita îmi povestise cel mai mult despre această statuie, după prima lui călătorie la Roma Cu multe amănunte, îndelung, așa încât, atunci când am văzut-o cu propriii mei ochi, am avut impresia că o văzusem pentru a doua oară Meditațiile lui Marcus Aurelius au stat mereu pe noptiera mea, alături de manualul lui Epictet Împăratul filozof m-a instruit de mult cu înalta lui melancolie: el avea tot, resimțind marele vid, invocând ajutorul filozofiei, ridicat precum calul său parcă împotriva mizantropiei, frica de moarte, sentimentul nimicniciei, deznădejdea, monotonia lungă a vieții, a fugii misterioase a timpului, și deasupra tuturor: neputința umană",
    "85": " M-au consolat mereu eforturile împăratului filozof de a reconcilia autonomia individului și legătura lui secretă cu universul: „Dacă Dumnezeu există, totul e bine, dar dacă lucrurile se duc în hazard, atunci nu te lăsa dus și tu cu ele de acel hazard” Statuia întruchipează un bărbat viguros, cel care-l duce pe umeri, la Senat, pe socrul său, Antonius Pius, tatăl celei de-a doua soții, Augustina, a cărei respectabilitate nu era dintre cele mai bune Totuși, ca un adevărat gânditor, Marcus Aurelius refuză să se debaraseze de ea când i se propune asta, replicând: „Dacă îmi voi alunga soția, trebuie să dăm înapoi și zestrea ei” „Zestrea” era chiar imperiul Cezarului, pentru că Augustina era fiica lui Antonius Pius, așa cum scrie poetul Iosif Brodski în admirabilul eseu Laudă pentru Marcus Aurelius Pentru că împăratul o iubea pe soția lui poliandrică – refuzând să creadă că fiica celui pe care-l onora, având același sânge în corp, putea să fie în suflet o ființă nedemnă",
    "86": " Marcus Aurelius, urmând exemplul lui Epictet, se considera un misionar al providenței divine Calul și călărețul străluceau în verde, culoarea bronzului oxidat Norocul a făcut să locuim într-un mic hotel, chiar la umbra verdelui statuii, reamintindu-mi mereu că eram responsabilă de viața care mi se dăduse În situația în care eram, auzeam cuvintele împăratului filozof vibrând ca o lance înfiptă în pământ, lângă mine: „Moartea plutește peste mine Atâta timp cât trăiesc, din toate puterile, trebuie să fiu bun!” (Cartea a patra, 17) Când am ajuns la Colosseum, am simțit prezența unui univers paralel cu al nostru Am stat mult privind ceața din prezenta absență a celor plutind deasupra celor vii, cei care trăiseră odată, nepărăsind vreodată locurile sau fiind în același timp pretutindeni Ruinele Colosseumului erau intacte, lăsând vederii mâna timpului fasonând, ameliorând ce era orgoliu în arta oamenilor Ceața parcă mă învăța despre adevăratul spirit al măreției",
    "87": " Arcurile de triumf, al căror număr nu l-am știut vreodată, făceau porți de aer, adevărate sculpturi de vibrații și irizări, punând în umbră arta arhitecturii în piatră, îndelung gândită de oameni Era parcă pusă în lumină adevărata proporție a ideilor în comparație cu tot ce trecea dincolo de gânduri și sentimente Arco di Tito, Arco di Settimo Severo, Arco di Galieno, Arco di Druso (cu iarbă bogată ca un păr prerafaelit), Arco di Costantino și Arco di Traiano, în care se povestea în imagini, pe un cilindru, cu tensiunea mare a spiralei, povestea tragică a ocupării Daciei, spărgându-se undeva în sus, unde neantul primește cele mai înalte vibrații Obsedată mai mult de Marcus Aurelius decât de împăratul Traian, de strigătul lui filozofic în realitatea vieții mele, i-am invitat pe toți colegii mei la o masă copioasă, într-o trattoria din apropierea statuii ecvestre Primisem telegrafic o sumă importantă de bani și un bilet de avion, de la René, pentru a-l întâlni la Copenhaga",
    "88": " Vinul și mâncarea au fost foarte apreciate de colegii mei, dar după ce burțile s-au umplut și vinul s-a urcat la cap au început să șușotească pe la spate, unii dintre ei scoțând sunete amintind de lătratul câinilor excitați S-ar putea spune că încercau să-mi muște mâna I-am auzit spunând că „jidanul” îmi trimisese bani ca să fug la el Am plătit și am ieșit în stradă, ei au venit după mine, jignindu-mă cu glume gregare Unul dintre ei, pe care-l voi numi aici, cu un cuvânt împrumutat de la Robert Musil (Omul fără însușiri), „Mortadella”, după salamul italian, „în parte porc, în parte măgar”, înveselit de supărarea mea, a dus glumele și mai departe, făcând aluzie la „sexualitatea jidanilor” Dar Nemesis Divina care exista deja în gândurile mele a apărut brusc chiar pe strada în care insolența amenința să mă deprime total „Mortadella” își cumpărase o geantă de piele în care își ținea lucrurile de valoare, în plus și foile unui discurs pe care trebuia să-l țină la festivalul literar închinat lui Petrarca",
    "89": " S-a auzit vâjâitul unei motociclete cu doi tineri vijelioși care s-au apropiat de „Mortadella” smulgându-i de pe umăr prețioasa geantă de piele, pierind apoi fără urmă, la fel de rapid după cum apăruseră N-am stat să mai aud comentariile și să văd ce s-a mai întâmplat după aceea – m-am dus direct la hotel cu domnul profesor Papu, care fusese profund scandalizat și revoltat de comportarea colegului său După câteva zile mi-am luat zborul spre nord, promițându-i domnului profesor că mă voi întoarce în țară peste o săptămână La Copenhaga, lumina era alta, ca și lumea, parcă vâslind într-o ceață boreală plină de vise și coșmaruri Era basm și realitate imposibilă, la fel ca și în viața mea și a lui René Am vizitat casa lui Andersen și apoi pe aceea a lui Kierkegaard, apoi expoziția de la Louisiana, nereținând nimic altceva decât peisajul plin de linii sofisticate în care pământul plin de iarbă, pietrele și apa formau acel paradis intelectual în care creația era la ea acasă",
    "90": " René nu făcea altceva decât încerca să mă convingă că voi sta cu el pentru totdeauna, că nu exista o altă soluție mai bună În Suedia, la Stockholm, lumina era și mai puternică, aproape albă, cea în care divinitatea însăși obișnuiește să ia în primire galbenul din lumina oamenilor Arhitectură marțială, case cilindrice, unghiuri de străzi transformate în arcuri – culorile pastel, amestec fericit de baroc, stil roman și pastișele fermecătoare ale unor alte stiluri vechi europene Și în mijloc chiar cristalul apei și statuile pe care le voi iubi mai târziu; am fost sigură că voi trăi spartan în acest peisaj marțial corespunzând perfect naturii mele amazonice Dacă voi sta, mă gândeam, voi avea aici multe, foarte multe lupte de dat Și victoriile vor fi mereu incerte, dar măcar prima luptă eram decisă s-o dau În timp ce eu mă gândeam la „lupte”, René mi-a povestit despre durerea soției lui, Christine, și alte lucruri personale din viața lor",
    "91": " Totul era întunecat și eu nu puteam să luminez atâta întuneric Nu m-au tentat niciodată luxul sau „o viață mai bună” etc M-am hotărât să mă întorc, rămânând ca René să vină să mă vadă, cu toate protestele lui Deși era supărat pe mine, s-a oferit să mă ducă cu mașina la București, sperând că pe drum îmi voi schimba hotărârea Era clar că nu mă cunoștea prea bine, era orbit de ceea ce ieșise din el de când mă cunoscuse: un alt ego plin de pasiune și veselie, un ego al primei naturi, când trăia în Belgia natală Întoarcerea la București a provocat multă mirare, mai ales pentru cei care contaseră pe faptul că voi „fugi”, și cu asta ei înșiși sperând să se „elibereze” de corvoada de a mă tracasa tot timpul și a mă arunca în paroxismul cel mai negru Mă forțam să-i explic lui René decizia mea și chiar mie însemi, cu cuvintele lui Epictet: „Ils peuvent me tuer, mais non me nuire”",
    "92": " Cum viața era mereu în proximitatea morții, despărțite numai de un fir de păr, a trăi și a muri erau inevitabile pentru mine, mai ales după îngrozitoarele întâmplări care se năpustiseră de la început peste familia și țara în care apărusem Mai Invazia luminii Totul pare o explozie, după care puterile fizice sunt puse la o grea încercare Am cumpărat flori: crini albi, roșii, crini galbeni de câmp și crini portocalii pentru a crea la masa de scris atmosfera potrivită, iluzia că sunt în apropierea naturii, muza mea fierbinte care dă energie și impulsul de a nu abandona nici o clipă un lucru început Am citit undeva că pentru a crea ai nevoie de anumite calități de caracter: – Talent – Curaj – Ambiție – Încăpățânare – Încredere în sine Aș mai adăuga de la mine la această listă și senzația că ești vulnerabil, că ești rănit de viață și că din pricină că nu poți trăi precum ceilalți oameni, atunci în loc de a trăi trebuie să te apuci să exersezi arta scrisului",
    "93": " Numai atunci mi se pare că apare și o anumită iubire, înlocuind iubirile imperfecte care te-au făcut să dai lupte grele, inutile, în care ai pierdut mult sânge și chiar ai avortat fetuși misterioși Iubirea asta ar fi grația pe care numai El ți-o poate da – pentru că ai pierdut mult pe câmpul de luptă al iubirii, acel câmp cu suflete pline de foc, câmp de care, se pare, e extrem de interesată chiar Providența Soarele urcă și cu el și secreta mea speranță de a nu pierde sentimentul iubirii, cel pe care-l simt că mă taie ca un cuțit în pântece, un ciudat harakiri fără sânge și vărsare de intestine; ceva ca o emoție puternică la vederea unor oameni necunoscuți pe care doream din suflet să-i cunosc, să le aud vocea, să le văd buzele când formează anumite cuvinte de care eu sunt pur și simplu obsedată",
    "94": " Sunt anumite ființe dinspre care nu simt venind absolut nimic, ca niște lămpi stinse pentru mine și aprinse pentru alții? Ciudată și grea e starea mea de a călători cu organele din corp, prin viață, valize concentrate cu tot ce am eu nevoie la drum și, în plus, cu acea afinitate îndreptată exclusiv numai către anumite persoane Foarte des, cei care au pierdut o ființă iubită povestesc despre moarte ca despre un fenomen plin de coerență – existând deja chiar în conștiința celui care va muri Tatăl unei cunoștințe vroia să se sinucidă, nemaisuportând viața după o nefericită întâmplare: i se furaseră banii de la poșta unde era casier Într-o noapte s-a sculat decis să iasă din viață; mai întâi s-a dus la toaletă, apoi s-a întors, așezându-se gânditor pe marginea patului, apoi s-a culcat pe o parte, murind Familia lui nu putea accepta că murise atât de fulgerător, fără să spună un cuvânt de adio, de consolare pentru cei care rămân să trăiască mai departe",
    "95": " Dar într-o zi cel mort s-a arătat fiicei sale într-un vis, explicându-i că după ce se întorsese de la toaletă fusese ridicat fulgerător, fără să știe de cine și cum, nimic nici despre noua stare în care se găsea pe neașteptate O altă persoană s-a dus s-o viziteze la spital pe mama ei, care i-a spus că mirosul de țigări îi amintea de casa ei După plecarea fiicei, mama a murit La parastas, fiica a aprins o țigară, simțind puternic în miros prezența concretă a mamei ei De multe ori mi s-a spus aici, în Suedia, de către persoane mai în vârstă, că data morții e decisă deja în clipa nașterii, că în fond nu există accidente Persoanele care cred în această credință populară sunt mereu în așteptare Un fel de infracomunicare se amestecă cu vorbele din lume, cele trei ceruri swedenborgiene, care nu pot exista fără cerul apropiat de pământ, conlucrând prin mijloace diferite, prin atmosfere speciale, asemănătoare celor create de poeți prin simpla contemplare și exprimarea ei",
    "96": " Eu însămi simt că sunt compusă dintr-o infinitate de atmosfere și prin ele sunt capabilă să comunic despre zona interzisă oamenilor, trăind puțin în atmosfera vieții interioare Pär Lagerkvist scrie în cartea lui Sufletele marcate că ființele sunt acoperite, împiedicându-se unele pe altele în ciudatele lor haine grosolane Cineva înlăuntrul nostru se sperie și vrea să fugă în prezența altora – ca și cum carcasele trupești ar fi deghizări grotești pentru „a funcționa” numai în această lume și numai în acest fel La plecare, hainele cad de la sine ca niște piei vechi, ponosite, și ceea ce a fost viu și ne-a umplut de bucurie și durere dispare în altă parte Bătrânețea ar trebui să fie respectată și chiar glorificată, ca în timpurile antice – timpul dezbrăcării, toamna pădurii de costume create de-a lungul anilor Și ce a fost viu sub aceste haine ca un oaspete extrem de iubit, un „dulcissimum convivium”, își ia zborul elegant, ca păsările așezate pe ferestrele hotelurilor de o viață",
    "97": " Prietenii plicticoși, greu de mișcat emoțional, prezența lor în viața mea și faptul că ei mă fac să-mi pierd gustul de a lucra A te pune în starea de creație înseamnă pentru mine a mă entuziasma cât de cât, atât cât să intru într-un șuvoi emoțional Asta poate muzica, sau privirea specială asupra unui desen făcut cu mâna liberă, bine exersată, care a uitat că știe să deseneze, lăsându-se în contact cu acel fluviu de nedescris din care vin toate formele Cum și când mă voi elibera de acești așa-ziși prieteni a căror stare depresivă e contaminantă? Scuturându-te de ei cu o singură mișcare, spune cineva din mine E greu pentru că eu am slăbiciunea milei, care nu e sinonimă cu blândețea, ce e o stare profund filozofică în care ești fidel mai mult în fața orizontului cosmic decât în fața celui familiar, trivial Pianista mi-a explicat cauza handicapului ei, a eșecului din ultimul timp, când se pare că a cântat prea repede într-un concert: corpul său e prea strâmt, e prea subțire, ca un sparanghel etc",
    "98": " Organele nu au spațiu să respire bine Apoi, e vorba de misterul coloanei vertebrale, care dirijează corpul dându-i energia care-i trebuie Toate astea după ultimele cercetări moderne Dar eu nu cred o iotă din aceste explicații! Draga de ea! A uitat că mi-a povestit că s-a îndrăgostit de un coleg din orchestră, lucru care a produs un mare dezechilibru în metabolismul ei și, în consecință, în psihicul ei În plus: îi e frică de soția celui iubit, care cântă și ea în orchestră Se pare că toată trauma ei a pornit de la îndrăgostirea nefericită, de la iubirea care atacă dreptul, ca să vorbim ca în Vechiul Testament Dar cum să liniștești o inimă care a luat foc? Numai timpul sau nevederea ochilor celui iubit ar putea diminua febra stârnită între cei doi îndrăgostiți Cel mai greu lucru mi se pare să te ții îndrăgostit tot timpul, asta face bine la creație, dar cu capul rece, neapropiindu-te niciodată de starea cristalizării iubirii",
    "99": " Dar asta e în zadar, se pare că cei doi au ajuns deja departe și acum se caută febril, făcând gesturi imprudente, crezând naiv că ceilalți sunt pur și simplu orbi Iunie Toată Suedia e o grădină de flori, e țara în care natura are cel mai mare statut Peste tot în oraș, o explozie florală Îmbătată de miros ceresc, mă plimb dis-de-dimineață, amestecându-mă cu cei care-și duc la plimbare câinii Deși îmi plac câinii, nu mi-aș lua în serios un asemenea ideal – de a deveni o zeiță pentru un câine, după credința lui Jack London că aceste animale nobile îl iau pe om drept Dumnezeu Eu am fost mereu iubitoare de cotoi, ființe independente, privindu-mă de sus și impunându-mi și mie aceeași ambiție felină, de a nu accepta decât înălțimile Aceste feline sunt purtătoare de gânduri, stârnind stări speciale, făcând posibil în aer gustul pentru filozofie",
    "100": " Corpul meu, când țin în poală o pisică, se transformă brusc, devenind parcă o prelungire a corpului felin– de aceea sunt linsă și eu când ea își face minuțios toaleta A toarce nu înseamnă deloc a moțăi, ci mai degrabă o ruminare de gânduri dintre cele mai secrete Povestea lui Hoffmann despre cotoiul Murr este una dintre cele mai splendide și se cere citită ca Odiseea, în fiecare an! Trecând pe la anticariatul de pe Drottningatan, la frumoasa doamnă blondă cu cercei de acvamarin în urechi, n-am rezistat tentației și am cumpărat cartea lui Xavier de Maistre: Voyage autour de ma chambre, în suedeză, bineînțeles Xavier este fratele celebrului scriitor al Serilor de la St Petersburg Acasă, când am vrut să mă pun pe citit, a sunat telefonul neîntrerupt; Andrei (Bart) scrie un articol și mă întreabă cuvintele pe care le-a uitat Apoi pălăvrăgim: spune că Suedia e țara cea mai ordonată din lume, alcoolismul și sexualitatea fiind controlate mereu în trecut",
    "101": " Bărbații care nu corespundeau normelor erau castrați, iar femeilor li se scoteau ovarele O igienă rasială, nazism avant la lettre Se aude în lume zgomot de arme – americanii se pregătesc să invadeze Irakul, care a ocupat sursa de petrol a Americii, Kuweitul Toată lumea a intrat în panică– de fiecare dată e vorba de a aprinde focul în lume și asta va avea consecințe grave în viitor Lionel, cu care am vorbit la telefon, îl numește pe Saddam (Hussein) Satan, trădându-și prin asta faptul că e înainte de toate un occidental, cu dreptul de a civiliza restul lumii, uitând ființa lui spirituală, arătându-se mereu adept al colonialismului, spunându-mi că este pentru ținerea separată a raselor, apartheid Câți oameni sau câte egouri sunt într-un singur om? Acest lucru mă cutremură – eu însămi fiind pradă uneori unor rătăciri în care îmi este amenințată adânca mea umanitate, iubirea pentru ființele create de un singur Creator",
    "102": " Sunt într-o stare de spirit ciudată, recitind ce am scris acum câteva zile despre prima călătorie în Italia, și apoi în Scandinavia, la Copenhaga și la Stockholm, unde René m-a implorat să rămân cu el pentru totdeauna Oare de ce nu mi-am ascultat inima? Toate impulsurile creatoare muriseră pentru mine în țara în care minciuna devenise adevăr Dacă aș fi știut atunci că René nu avea să aibă o viață prea lungă Deși citeam mereu Banchetul lui Platon, nu înțelesesem adânc iubirea În literatura română nu există cărți despre iubire, care a fost mereu vulgarizată, mai ales cea dintre creatori Mă gândesc la poetul nostru național și iubita lui, poeta Relația lor de iubire a fost trivializată, cuvintele schimbate între ei, plasate jos de tot René, cu finețea lui înnăscută, mi-a dăruit imediat cartea lui Stendhal despre iubire, scrisă în anii când se îndrăgostise de Mathilde Debrowski, pe care el o numea Methilde, vrând să transcrie prin asta dulceața dialectului din nordul Italiei",
    "103": " Stendhal a fost refuzat, devenind un mal aimé, un neiubit, dar unul care va supraviețui tentației sinuciderii scriind cartea despre iubire, sperând, vai, că această carte va cădea într-o zi în mâinile celei de care era îndrăgostit și că ea se va îndura de suferința lui În cartea citită și recitită de mine, la diferite vârste, se descriu stările îndrăgostirii: între iubiți stă ceva, ca o fantomă, ceva ca o ființă orbitoare, acaparatoare, cei doi simțindu-se singuri de tot deși împreună Studiile din zilele noastre analizează starea celor prinși în focul pasiunii ca fiind specială – creierul e zdruncinat, inima atinsă de o neobișnuită stare calorică Nimeni care din imprudență s-a lăsat intrat în această stare nu scapă de ea fără să fie transformat Se glumește spunându-se că fiecare om trebuie să treacă, măcar o dată, prin această stare zguduitoare a ființei Pentru bărbați îndrăgostirea e asemănătoare serviciului militar, care te inițiază în duritatea și speranțele înalte ale vieții",
    "104": " Corpul se schimbă veșnic, celule mor ca să învieze prin cele noi, toate astea îi fac pe îndrăgostiți să se caute, să se unească febril, ca în paradis, în vederea creării unei ființe noi, cu un nou suflet Starea nu durează prea mult (numai la creatori, cei sterili pe planul fizic al perpetuării, poate dura o viață), și într-o zi cei îndrăgostiți constată cu stupoare că sunt străini, exact ca în Proust, când Swan se uluiește că s-a putut îndrăgosti de o străină, exact tipul de femeie care îi era neplăcut Toți se întreabă obosiți după ce vrăjitoria a luat sfârșit: oare a fost numai o păcăleală hormonală? Și nimeni nu iese „sănătos” din marea pasiune; de obicei, unul dintre cei doi moare sau și mai obișnuit e că însăși dragostea moare între cei doi Sau mai bine spus: iubirea își ia valea, căutând alți nebuni ca să intre în foc cu ei și să ardă intens cum îi place",
    "105": " Stendhal, ca și Goethe au supraviețuit atât de elegant scriind cărți, ca și cum scriitorii (și alți artiști) ar primi o grație specială pentru suferința lor exagerată, pentru sângele pierdut pe „câmpul de luptă” Noaptea m-am trezit brusc și am recitit din scrisorile lui René: Credința mea în tine e înconjurată De pământ, apa atât de bine acoperită De soare proaspăt și de noapte clară Încât te văd visând, trăind și dormind Cu ochii tăi (Eluard) Vineri, 17 mai 1974 Gabriela, ma bien-aimée După ce mi-am târât ieri seară corpul de plumb timp de câteva ore pe străzile Stockholmului, am fost acaparat de o publicitate E vorba de noul film al lui Chabrol M-am dus să-l văd Se numea Măcelarul (Le boucher) E istoria unei învățătoare care face cunoștință cu fiul unui măcelar, într-un sat din sudul Franței, cu ocazia unei nunți",
    "106": " Cunoscându-l pe Chabrol, ses voltes-faces, gustul său, puțin pervers, pentru sânge, am simțit imediat drama Fiul de măcelar devenise măcelar cu toate că își ura tatăl – acest fiu se îndrăgostește bineînțeles de învățătoare Între timp se descoperă corpul unei tinere asasinate Poliția anchetează, fără să dea de urma asasinului Contactele dintre măcelar și învățătoare (care se numea domnișoara Hélène) devin tot mai dese, amicale, rămânând totuși platonice Într-o zi, domnișoara Hélène intră în măcelărie, cumpărând un escalop de vițel Mulți clienți discută despre ultima crimă comisă în sat – mașinile poliției se aud tot timpul în stradă – unul dintre clienți, un combatant din primul război mondial, își dă cu părerea Trebuie să întrerup sfârșitul acestui film genial și pesimist totodată Ți-am trimis imediat o telegramă, în care mă compar cu un marinar pe o caravelă a lui Cristofor Columb, după o lungă navigare",
    "107": " Crede-mă, nu exagerez deloc! Ți-am citit scrisoarea cu viteza vântului și înțeleg uimitor de mult: sunt talentat pentru limbi? Găsesc portretul Veronicăi Micle extraordinar și mă gândesc că a fost păcat că nu s-a căsătorit cu Mihai Eminescu Sunt convins de asta! Acum vreau să mă retrag înarmat cu un dicționar român-francez, vreau să înțeleg în întregime scrisoarea ta Ah, e un program foarte ambițios, dar trebuie țintită luna pentru a atinge vârful arborelui Mă gândesc la tine avec douceur și curaj Te îmbrățișez din toată inima, René Luni, 20 mai 1974 Gabriela, mon amour Ți-am scris deja patru scrisori în această după-amiază când nimic nu merge Telefonul mă hărțuiește și îmi e greu să-mi concentrez gândurile care sunt la tine și sper să le resimți cu toată distanța care ne separă! Am avut o noapte îngrozitoare, cu coșmaruri, cu transpirații și bătăi de inimă",
    "108": " Am căutat să găsesc o explicație rațională (am băut multă cafea și am fumat mult ieri seară), dar aceasta nu mă satisface Cu toate că am încercat să-mi întreb subconștientul, în zadar, căci și el se mefiază de mine când sunt treaz Când dorm, atunci începe să-mi facă confidențe și să mă tracaseze E tipic Cum spunea un spaniol celebru: somnul rațiunii naște monștri E mereu foarte târziu și trebuie să mă pregătesc pentru o întâlnire cu librarii Mă întreb ce-or să creadă despre mine când or să mă vadă cu o mină foarte pală și cu părul complet electrificat! Te las, mon amour, pentru a reveni mâine, mai proaspăt și mai armonios N-am bicicletă pentru a-mi obosi corpul de plumb și nici compte-boule pentru a-mi obosi capul, dar voi fi obligat să-mi procur toate astea Voi avea aerul unui Tartarin din Tarascon, înarmat până în dinți pentru a trage în sperietori de ciori luate drept animale sălbatice! Te îmbrățișez cu disperare",
    "109": " Al tău, René Marți, 21 mai 1974 Mon amour, sunt fericit că ți-a plăcut istoria povestită de marele Geronimo Iată urmarea: „Printre cele câteva ființe umane care mai erau încă în viață se găsea și o femeie căreia i se dăduse fericirea să aibă mulți copii, dar toți fuseseră devorați de animale Dar, din întâmplare, ea reușise să scape de celelalte animale; Dragonul, care era cel mai viclean și cel mai rău, venea el însuși, mâncându-i copiii (pe cei mici) Mulți ani după aceea, i se născu un fiu al furtunii și ea a săpat o subterană pentru a-l ascunde, astupând intrarea subteranei unde aprinsese un foc Pentru a masca unde era ascuns copilul și pentru a-l păstra la cald, în fiecare zi aprindea focul, coborând în subterană unde dormea acesta, alăptându-l cu laptele din sânul ei Apoi se întorcea pentru a întreține focul viu",
    "110": " În mod obișnuit, Dragonul venea s-o întrebe, dar ea răspundea: «Nu mai am copii I-ai mâncat pe toți» Când copilul se făcu mare nu mai rămânea în subterană pentru că trebuia să alerge, să se joace Într-o zi, Dragonul a văzut urma pașilor lui pe pământ Asta l-a înfuriat pe bătrânul Dragon, lăsându-l perplex pentru că nu reușea să găsească ascunzătoarea băiatului Spunea că o va mânca pe mamă dacă nu va găsi locul în care se ascundea băiatul Biata mamă era foarte disperată: nu-și putea abandona copilul, cunoscând viclenia Dragonului, trăind într-o frică permanentă Puțin mai târziu, tânărul băiat spuse că vrea să vâneze Mama lui nu vroia să-l lase, vorbindu-i despre Dragon, lupi, urși și șerpi Dar el spunea: «Mâine mă voi duce la vânătoare» La cererea băiatului, unchiul său (care era atunci singurul bărbat viu) îi făcu un arc cu săgeți, și a doua zi plecară amândoi la vânătoare",
    "111": " Vânară căprioare sus, la munte, și, până la urmă, băiatul vână un cerb Unchiul îi arătă cum se prepară carnea Au fiert două pulpe: una pentru unchi și alta pentru băiat Când carnea a fost fiartă, au pus-o la răcit în tufișuri Atunci, Dragonul enorm s-a arătat Băiatul n-a simțit nici o frică, dar unchiul era atât de speriat, încât nu mai putea vorbi și nici nu putea să-și miște picioarele Dragonul luă partea de carne a băiatului și se îndepărtă O puse pe un alt tufiș și se așeză alături de ea spunând: «Iată copilul pe care-l căutam Băiatule, ești frumos și gras, după ce voi mânca această carne te voi mânca și pe tine» Băiatul răspunse: «Nu mă vei mânca și nu vei mânca nici măcar această carne» Băiatul se îndreptă acolo unde Dragonul era așezat și luând carnea o repuse la locul ei",
    "112": " Dragonul spuse: «Îmi place curajul tău, dar nu ești decât un obraznic Ce crezi că poți face?» «Ei bine, răspunse băiatul, pot face totul pentru a mă proteja, după cum vezi» Atunci Dragonul luă carnea și băiatul o luă înapoi și când el o luă pentru a patra oară, (el) spuse: «Dragonule, accepți să te bați cu mine?» «Da, în felul în care vrei», răspunse Dragonul Băiatul răspunse: «Vreau să mă așez lângă tine și ai dreptul să tragi patru săgeți, dar dacă nici una dintre săgeți nu mă atinge, atunci ne vom schimba locurile și voi avea dreptul să trag eu săgețile în tine» «Bine, spuse Dragonul, să începem!» Dragonul luă arcul, care era făcut dintr-un pin mare, apoi patru săgeți măsurând șase metri El ținti bine, dar în momentul în care săgeata zbură, băiatul scoase un sunet special, țâșnind în aer",
    "113": " Imediat săgeata explodă într-o mie de bucăți, se putea vedea băiatul ținându-se pe un curcubeu, exact deasupra locului din care țintise Dragonul Apoi, curcubeul dispăru și băiatul își reluă locul Această minune se repetă de patru ori, după care băiatul spuse: «Dragonule, ia-mi locul, e rândul meu să trag cu arcul!» «Foarte bine, spuse Dragonul, săgețile tale mizerabile vor intra în primul strat cornos, dar nu uita că am alte trei dedesubt, trage acum!» Băiatul trase prima săgeată, care-l atinse pe Dragon drept în inimă, imediat un strat gros de solzi căzu la pământ Cu a doua săgeată, un alt strat de solzi căzu, apoi un altul, și inima Dragonului fu descoperită Atunci Dragonul începu să tremure, nemaiputându-se mișca Înainte de a trage a patra săgeată, băiatul spuse unchiului: «Ești mort de frică, vino lângă mine, altfel Dragonul se va rostogoli peste tine»",
    "114": " Unchiul alergă către el Atunci băiatul luă ultima săgeată, care pătrunse inima dragonului, cu un urlet enorm, făcând să se zguduie munții, corpul lui alunecă de-a lungul a patru prăpastii, oprindu-se într-un canion Imediat, nori de furtună se adunară deasupra munților, fulgere scânteiau, tunete bubuiau și ploaia începu să cadă Când furtuna se potoli, ei puteau să vadă foarte bine în adâncul canionului resturile din enorma carcasă a Dragonului, zăcând printre stânci Oasele Dragonului mai există încă acolo Băiatul se numea Apaș Usen (usen e cuvântul apaș pentru Dumnezeu) îl învăță cum să prepare ierburile vindecătoare, vânătoarea și lupta El fu primul șef indian purtând pene de vultur, simbol pentru dreptate, înțelepciune și putere Usen îi dărui lui și poporului său, care fu creat apoi, drept teritoriu toate pământurile din est În acest fel marele Geronimo povesti viața și istoria apașilor lui S",
    "115": "M Barrett, în 1904 Aici este și copia unei fotografii celebre a lui Geronimo, precum și câteva remarce asupra textului prezentat de editorul american Azi-noapte am reușit să adorm totuși, după care m-am trezit foarte devreme Am nervii mei, mes vapeurs, cum spunea Baudelaire, pe care nici o farmacopee celestă nu i-ar putea vindeca Tu singură ai putea, dar tu ești departe și nu-mi scrii des Mă doare tot corpul, ca să nu mai vorbesc de „sufletul” meu care se găsește într-o stare lamentabilă Mai bine să nu mai continuu cu scrisoarea asta, căci ea va sfârși prin a semăna cu lamentațiile lui Iov Te îmbrățișez avec douceur et tandresse, René Miercuri, 22 mai 1974 Ma bien-aimée L-am ascultat mai mult de două ore pe traducătorul lui John Cowper Powys, care mi-a făcut o vizită El l-a cunoscut pe scriitor personal, povestindu-mi– cu mult lirism – cum prietenia lor s-a dezvoltat",
    "116": " Cum știi deja, voi publica romanul Wolf Solent anul viitor Cred că este o mare carte, de aceeași clasă cu romanul Omul fără însușiri al lui Robert Musil Am comandat la librăria mea un exemplar în franceză, pentru tine, pe care ți-l voi trimite foarte repede Sper că vei găsi timp și răbdare să-l citești: cartea are 600 de pagini! Într-una din ultimele scrisori îți vorbeam despre colecția de poezie pe care o voi scoate în toamnă Era vorba de al patrulea poet, al cărui nume l-am omis, datorită faptului că nu eram sigur de alegerea lui Artur Lundkvist, care va dirija colecția, având un cuvânt de spus Acum a citit poetul și e foarte pozitiv E vorba, evident, de Nichita Stănescu Am decis să publicăm cele 11 elegii deja în această toamnă Sper că Nichita va accepta Artur Lundkvist l-a comparat cu Rainer Maria Rilke, ceea ce este foarte încurajator",
    "117": " Există o altă schimbare în ordinea poeților care vor fi publicați în toamnă Culegerea René Char nu va fi gata înainte de sfârșitul acestui an, și asta mă obligă să-l înlocuiesc cu un alt poet pe care-l cunoști: Ted Hughes Voi publica volumul de poeme Crow (Corbii) Aici ai o fotocopie după unul dintre poemele sale, „Love song”, pe care-l găsesc extraordinar în simplitatea lui foarte complicată Este ora patru după-amiaza, și secretara a venit să mă anunțe, cu un surâs ironic, că nu e nici o scrisoare pentru mine Păcat Păcat că nu-mi pot controla chipul – care se înroșește, tresare –, inima care-mi bate mai repede decât de obicei, mâinile și subsuorile îmi transpiră, ca și cum aș fi înfruntat o frică subită și nervoasă – durerea mea e în mine, fără să mă părăsească Oare se poate controla? Nimic? Cel puțin, nu mare lucru! Și tu, mon amour",
    "118": " Cum te simți? Ai reușit să-ți domini durerea grație loviturilor de pedale ale bicicletei tale? Ți-ai găsit al doilea suflu, disciplina ta? Tăcerea ta epistolară nu-mi dă un răspuns satisfăcător Scrie-mi, te implor! A te citi – a te revedea în curând! Te îmbrățișez, René Vineri, 24 mai 1974 Gabriela, mon cœur Azi-noapte, neputând să adorm, m-am pus pe citit celebra Biografie a lui John Cowper Powys Ascultă ce spune, pentru că asta ne privește pe toți: „Dacă arunc pe viața mea o privire de ansamblu, zburând ca un vultur deasupra peisajelor variate pe care le oferă, cred că voi descoperi anumiți «curenți de tendințe» pe această hartă nedesfășurată – în partea dinspre viitor Îmi imaginez, de exemplu, felul meu de a lăsa dispozițiile mele romantice și mistice să exerseze asupra mea o influență dominantă, ajungând la crearea unui curios trecut, între realismul născut, aproape feroce, care face foarte bine parte din natura mea totuși, și cultul imaginativ, poetic, grație căruia mi-am impregnat și idealizat viața",
    "119": " Da, există în mine un element de realism feroce care, traversând terenul neutru al judecăților mele în suspensie, sufletul meu, în anumite momente, își înfundă capul în primul rând Când sunt de umoare realistă, iau cunoștință în mod crud și sinistru de faptul că n-ar putea corespunde la nimic, acest «acces la imortalitate» și la fericirea supremă în onoarea căreia, urmând instinctul cosmic al lui Goethe, instinctul creștin al lui Dostoievski, și deasupra tuturor tradiția secretă a marilor Mistere, îmi petrec timpul bombănind și gesticulând Când sunt într-o astfel de umoare realistă, recunosc cu o sobră resemnare animală că este, făcând toate contururile, destul de posibil ca sufletul să se piardă pentru totdeauna de aceeași moarte ca și corpul Această umoare realistă, în care spiritul meu se înfundă ca un fir de plumb, traversând fiecare zonă neutră a unei îndoieli în suspensie, există totuși ceva pe care ea n-ar putea nici măcar o clipă s-o clintească, nici s-o tulbure, și asta e ferma mea certitudine că întregul univers astronomic, cât de nelimitat ar fi el, nu e decât o parte, o parcelă dintr-un mister al vieții",
    "120": " De asta sunt la fel de sigur cum sunt sigur de existența mea Universul astronomic nu este ceea ce el este, el implicând certitudinea supraviețuirii după moarte, dintr-o porțiune sau un grad al conștiinței mele de a fi, aceasta e o altă problemă și de această supraviețuire recunosc că nu sunt sigur” Nu pot decât să subscriu la ce a spus Powys În ultimele pagini ale autobiografiei sale, el recunoaște cu umilință, și atunci avea o vârstă mult mai înaintată decât a noastră, că „mi se pare că mi-a trebuit o jumătate de secol pur și simplu pentru a învăța ce arme să iau și ce arme trebuie să abandonez pentru ca să pot începe să trăiesc viața mea” Mereu nici o știre de la tine! Sper că nu ești bolnavă și că nimic dezagreabil nu ți s-a întâmplat În orice caz, sunt foarte neliniștit pentru tine știind foarte bine cât de sălbatică poți să fii pe bicicletă",
    "121": " Dar poate că mă neliniștesc degeaba și voi primi mâine o scrisoare de la tine!!! Te salut, Gabriela plină de grație, și te îmbrățișez Al tău, René Stockholm, 7 iunie 1974 Gabriela, mon cœur: sunt atât de fericit că ai ajuns la Roma, căci aveam asemenea coșmaruri înainte de a primi telegrama ta Ți-am trimis tichetul de avion Roma-Copenhaga, pe care trebuie să-l cauți la biroul de la SAS, via Bissolati 88 Voi fi deci la aeroport, la Copenhaga, vineri, 14 iunie, la 1715, sperând că tu de asemenea vei fi acolo Am niște emoții atât de puternice la ideea de a te strânge în brațe, în curând, încât am impresia că inima și capul îmi vor exploda dintr-un moment în altul Îți voi telefona marți, 11 iunie, între orele 1900 și 2000 Așteptând les lendemains qui chantent, te strâng puternic la pieptul meu, cu durere și tandrețe",
    "122": " Pe curând, ma bien-aimée René Vei găsi aici alăturate două poeme (primele din viața mea) pe care le-am scris pentru tine, într-o dimineață de mare durere Sper că sunt lizibile Miercuri seara, 22 mai Ție, care m-ai învățat să beau cafeaua fără zahăr, aproape, care m-ai convins că există doi sori, aproape, care m-ai informat despre viața amoroasă a leilor, care mi-ai povestit despre adânca înțelepciune a elefanților, care m-ai obligat să-mi regăsesc idealurile intransigente ascunse în nisipurile memoriei mele, aproape Ție, care m-ai învățat că imbecilitățile interioare pot fi stăpânite, aproape Ți-aș spune: că se face târziu că ele nu sunt deloc numai interioare că idealurile nu erau ascunse doar travestite că învăț, că vreau (vrei?) sperând că există mai mult de doi, cafeaua gustată acum \t\tnu gustă nimic fără zahăr, fără tine Ea îi spuse: pentru toate viețile, râzând Mascalzone, Mari reduceri de prețuri râzând, îndreptându-se spre biserică, legând calul de un arbore, lumânări luminând alianța sfinților mezalianța",
    "123": " Ea ieși încet cu spatele din templu Calul ei părea că o așteaptă dezlegat, mânat de coamă și urcând din nou piața eroilor Focul roșu o obliga să aștepte mult pentru a traversa piața Un trecător o făcu atentă: calul pierduse o potcoavă Era foarte uimită – era convinsă că prietenul ei nu avusese niciodată potcoave Era târziu, foarte târziu pentru a face cale întoarsă Bah, se gândea la ea Era vorba, desigur, de un alt cal Dar, contrariată, ea privi de foarte aproape picioarele calului, constatând cu stupoare că acel cal purta mocasini Un cal încălțat cu mocasini Nu știu dacă trebuia să râdă sau să plângă Totuși – era un cal adevărat părându-i mereu frumos, puternic, atât de cal Nu era un cal – nu un cal adevărat, degenerat – spuneau alții Aș putea să-l învăț să poarte potcoave, mândru, adevărate potcoave Poate pentru viața asta, îi spuse ea Și râse",
    "124": " \n\nTot orașul e transfigurat de lumina căzând altfel aici, în Stockholm, decât în alte orașe în care am călătorit Umbra mea pe asfalt a devenit și mai misterioasă, în ea se ascunde ceea ce îmi e total necunoscut mie, adevărata mea personalitate, ascunsă de tot ce sunt eu în timp Trecând prin piață, Hötorget, m-am umplut de caleidoscopul culorilor, toate ieșite din negrul care s-a destrămat atât de mult, ca un laviu, dând strălucire unor infime parcele de culori vii, neașteptate E ca și cum m-aș afla, în mod misterios, în vastul atelier al unui pictor care-mi arată grafica sa ce a fost atinsă fulgerător de lovitura soarelui, și culorile au izbucnit, și el se bucură de întâmplarea că lucrând în alb și negru, a creat inconștient și un spectru al culorilor din întâlnirea miracol cu soarele E din nou duminică, duminica obsedantă în care trebuie să port o bluză albă, strălucitoare și să mă duc la serviciul divin, în amintirea bunicii mele, Filofteia",
    "125": " Ea, care mi-a amintit mereu că sunt născută într-o duminică, la ora două, cu amabilitate pentru mama suportând cu stoicism cele cinci kilograme ale pruncului care am fost În Suedia, copiii născuți duminica se numesc „söndagsbarn” și sunt ținuți la mare cinste, sunt copii cu noroc, o sărbătoare pentru alții Acea zi de 16 august 1942 a fost îngrozitoare, oamenii așteptau să cadă bombele cum căzuseră și în zilele precedente Era un timp greu, la fel ca în prezent când războiul din Irak, un război „antiseptic”, va lăsa după el un pământ otrăvit de nebunia oamenilor, de distructivitatea lor de nevindecat Mai mult decât atât, acest război va marca începutul unui timp de mari conflicte mondiale Așa îmi spune și Lionel, la telefon, dar el e de partea Americii, a Europei care s-a unit într-o voință, pentru a-l răsturna pe dictator Soluția de a-l răsturna a eșuat, și atunci s-a ales războiul – fără ca nimeni să-și aducă aminte că războiul nu rezolvă conflictele, ci numai rănește adânc întreaga umanitate –, în scopul de a-l zgudui și a-l pune pe spiralele conștiinței înalte",
    "126": " Creierul meu parcă s-a detașat într-o curbă a lui Arhimede, un labirint ciudat în care gândurile venind din altă parte se plimbă neliniștite Am citit cartea lui Johan Huizinga despre Erasmus și reflectez, făcând treburile casnice, la vina lui Cain, din fiecare om, Cain care s-a făcut nesuferit în ochii lui Dumnezeu, cultivând pământul și având încredere numai în sârguința lui Spăl vasele și mă gândesc, deodată amintindu-mi un vers din Talmud: „Când omul reflectează, Dumnezeu zâmbește” De reținut că nu „râde”, și numai „zâmbește” sau „surâde”! Lucru care mi se pare plin de tandrețe Tandrețe de părinte îngăduitor cu vanitatea copiilor lui Vizită la Gustavberg, la vila episcopului Ingmar Ström E o căldură de ți se topesc creierii, lucru neobișnuit în Suedia Suntem întâmpinați de frumoasa Karin, fiica poetei Eva (Ström) și a lui Helge (Ström), doctorul și soțul Evei, care au venit special la Stockholm cu mașina ca să mă aducă la vila de vară a familiei",
    "127": " Casa e ridicată pe o stâncă înconjurată de o grădină superbă, cu plante rare, de exemplu: aconite Masa a fost pusă afară, printre flori Episcopul sosește îmbrăcat cu modestie și vorbește simplu, fără emfază E foarte cunoscut încă din tinerețe pentru atitudinea lui liberală, militând pentru drepturile femeilor După moartea soției sale s-a îndrăgostit de o femeie mai tânără, cu un băiețel la care ține foarte mult Mă privește lung și apoi mă întreabă despre crucea coptă de la gâtul meu, cadou de la Agneta (Pleijel), ca purtător de noroc în creația literară Se face o rugăciune în tăcere și mâncăm, în adierea brizei venind dinspre mare, feluri delicioase pregătite de Eva Apoi, episcopul vorbește despre programul nostru de la radio, care i-a plăcut foarte mult, la care au participat și actrița Agneta Ekmaner și Birgitta Trotzig Era foarte cald, dar eu nu dădeam nici un semn prin care să alung razele soarelui care cădeau direct peste corpul meu",
    "128": " Mă simțeam bine în jar, lucru pe care doctorii de la masă, Eva și Helge, l-au găsit admirabil Ne-am plimbat de-a lungul apei, botanizând ca adevărați elevi ai lui Linné Am fost dusă înapoi la Stockholm, cu aceeași perfectă amabilitate; se înserase și orașul era albastru, învăluit într-o ceață de răcoare Lionel m-a sunat, spunându-mi că va veni la Stockholm în curând, împreună cu fiul lui, Ralf Trebuie să-mi pregătesc inima, și nu numai inima! Lionel e acum pe locul celui mai drag din viața mea și vreau ca întotdeauna să ne simțim bine împreună; asta nu e greu de realizat În schimb, mă gândesc că trebuie să folosesc o înaltă „diplomație” când, inevitabil, vor apărea polemici arzătoare între Lionel și fiul lui, Ralf Cum? Exersând calm răbdarea și intervenind cu grijă ca totul să nu se transforme în vibrații de ură, în negativitate, în amintiri de care să ne rușinăm",
    "129": " Iulie Este ultima zi a lunii iulie 1990 N-am scris nimic în acest caiet despre zilele trăite Oare am pierdut timpul cu bagatele? Fără îndoială Am fost nevoită să trăncănesc la telefon, din politețe Dintre toți, Andrei (Bart) e cel care mă sună cel mai mult, dis-de-dimineață, asigurându-mă că este prietenul meu cel mai bun, apoi încearcă să mă trezească din somn și să primească de la mine un fel de stare ironică, plină de humor bun, pentru a porni cu curaj în ziua de lucru de la Centrul nostru de Presă de pe Fredsgatan 6 Dar, dacă mă gândesc mai bine, în această lună neînsemnată în caiet am făcut un lucru de mare importanță: am reluat studiul limbii ebraice, deschizând din nou cursurile lui Maurice Horowitz, dăruite de René Andrei mă ajută și el, dacă îl întreb, deși cunoștințele sale sunt reduse, recomandându-mi prieteni de la sinagoga mare din Stockholm",
    "130": " Iubesc limbile moarte în același fel cum îi iubesc pe cei care au fost mai demult, lăsând urme ale trecerii lor prin viață Aș vrea studiind să-i înviez, măcar o clipă, printr-o pasă de magie albă La fel procedez și cu limba latină, readucându-mi în memorie lecțiile pline de viață ale profesorilor mei de latină de la Liceul „Șincai”: Aristide Pârcălăbescu și David Popescu, amândoi și excelenți traducători Datorită eforturilor și căldurii inimii lor pot citi un text latin în alt fel decât cineva care a studiat latina Pretind că pot citi creativ, așa cum m-au învățat profesorii cărora le aduc aici, în pagină, un omagiu imens Cu ebraica e altceva E o limbă semită total diferită, din care cunosc, prin studiu (nesusținut!), puține elemente Modurile verbale, conjugarea, declinarea exprimându-se prin adăugarea de prefixe și sufixe și prin schimbarea vocalelor Ordinea frazei e extrem de riguroasă, concizia, remarcabilă",
    "131": " Într-un cuvânt: limba Bibliei, plină de imagini, a creat idiomuri traductibile numai prin perifraze Nu voi ajunge prea departe probabil, dar deja începutul l-am făcut acum câțiva ani, când făceam planuri cu René să mergem în Israel Pot să mă joc cu literele și cuvintele, visând la adevărurile poetice ale Cabalei Prin studiul chiar numai sporadic al „limbilor moarte” am sentimentul că mă apropii de structuri profunde, capabile să-mi livreze fulgerător ceva din acel esențial ego, acel ceva mistic din mine Când a apărut soarele, dis-de-dimineață, m-am dus cu manualul lui Horowitz lângă Strömen, acolo, în plină natură, unde se simte briza verii atingând apa, încrețind-o, amintind veșmintele statuilor antice; acolo, auzind foșnet de frunze și clipocitul apei, pot exersa tonul muzicii limbii oamenilor de demult August Am intrat deja în luna în care totul arde L-am visat din nou pe René – m-am trezit brusc, dureros de fericită",
    "132": " René mă îmbrățișa puternic, exact ca în ziua înmormântării lui Ce miracol că viața nu se oprește la viață Totul se petrece în simțurile mele atât de concret, încât aproape că nu-mi doresc asemenea vise fericite, pentru că după aceea sufăr îngrozitor, fiecare întâlnire cu iubitul meu presupune despărțirea brutală prin trezire Sunt epuizată de intensitatea trăirii din vis Țările occidentale s-au pus de acord să sancționeze Irakul De fapt, războiul a început în formele lui cele mai îngrozitor de subtile Oamenii suferă de foame și de neputința de a se salva Ce rost are această durere? Pur masochism Eu însămi sufăr de un anume masochism când îmi aduc aminte durerile profunde ale vieții mele: sinuciderea tatălui și moartea celor doi iubiți Oare vreau prin asta să nu uit adâncul însuși al condiției mele omenești? L-am visat pe Saddam Hussein, avea ochii violeți ai lui Hitler! Asta pentru că Lionel mi-a spus ieri seară la telefon, că există asemănări între cei doi? În vis, tiranul irakian era amabil și ne asigura pe noi, jurnaliștii de la Centrul de Presă, să nu ne fie frică! Asemănarea cu Hitler este total nepotrivită, dacă ne gândim la proporții și la mașina de război imensă și bine pusă la punct a Germaniei hitleriste",
    "133": " Oamenii sunt speriați și chiar îngroziți de faptul că al treilea război mondial ar putea izbucni dintr-un conflict neînsemnat Scriitoarea Sun Axelsson, pe care am cunoscut-o mai demult, în casă la Artur (Lundkvist) și Maria (Wine), explică atât de clar într-un interviu setea ei erotică A rămas orfană de mamă la vârsta de treisprezece ani, și atunci a apărut setea ei după o iubire de negăsit Acum trăiește cu fostul ei soț, sculptorul Michael Pipper, și cu alți prieteni într-o vilă mare, nevoia de a iubi pe cineva fiind o condiție a existenței (fără relații sexuale, pe care le-a avut în trecut) într-o iubire platonică Constat acum că „ultimul profet”, Swedenborg, care rămăsese orfan de mamă la opt ani, avea aceeași sete erotică mărturisită, satisfăcută prin vizitele făcute bordelurilor din Amsterdam și Londra Mă gândesc acum și la intensul meu erotism, sublimat în „amitiées amoureuses”, crescând exact după sinuciderea tatălui meu pe care-l adoram, ca și acum, când scriu rândurile astea",
    "134": " Nu era nici o nuanță sexuală, și totuși adorația mea includea și corpul lui iubit pe care l-am văzut ultima oară desfăcut de cădere, tumefiat, negat, adăugat furiei împotriva Creatorului său La radioul suedez sunt Poetul lunii, într-o structură muzicală fascinantă: poemele Iubitul spunea, pe muzica lui Zamfir, Lilith pe muzică de Pergolesi, și Oglinda femeii pe Missa solemnis a lui Mozart Cu prietenii, mâncând cantități de înghețată, criză de bulimie M-am dus imediat la toaletă și, punându-mi degetele în gât, am vărsat totul! Cum a fost cu putință? Nu-mi amintesc când m-am scăpat din vedere râzând cu insensibilitate și mâncând fără măsură Cert, nu mă cunosc, un ego străin încearcă să prindă rădăcini în mine Ziaristul Arne Ruth, de la Dagens Nyheter, a venit la mine pentru a vorbi puțin despre ce se întâmplă în lume și despre un eventual premiu pentru poetul Mircea Dinescu și Doina Cornea",
    "135": " Am vorbit bine și nuanțat despre amândoi Dar nu depinde totul de Arne, numai că el are un cuvânt de spus ca șef al paginii culturale Am vorbit mult despre starea lumii de azi: război, de faptul că Mecca și Ierusalimul se găsesc în țări dușmane Tot azi am primit un premiu de la PEN-ul suedez, pentru articolele considerate nuanțate, despre ce s-a petrecut în România, polemica mea cu Ana Maria Narti Restul zilei m-am pregătit sufletește pentru vizita lui Lionel și Ralf – am pregătit camera de „studiu” pentru Lionel, punând pe masă flori, fructe și o sticlă mare de apă minerală Pentru Ralf n-am făcut mare lucru, el va dormi pe sofa, în sufragerie Am cumpărat de mâncare pentru o săptămână, am pregătit „instrumentul” pentru făcut „croque monsieur”, hrana cea de toate zilele a lui Lionel de când e în „război” cu soția",
    "136": " În fine, cei doi „călători” au sosit cu mașina de la Bruxelles M-am bucurat mult să-l văd pe „tatăl” meu iubit, singurul care mi-a mai rămas pe lume în apropierea inimii, dar să nu-l uit pe Andrei (Bart), care îmi este „rudă iubită” pe un alt plan, planul celor care se luptă cu scrisul în exil, aici Ralf se pare că a lăsat-o mai moale cu angajarea la stânga, din cauza dezamăgirilor, acum, el e aproape de credința tatălui său, destul de aproape cum numai o ființă angajată politic poate să fie Încă din prima zi am făcut o petrecere în cinstea celor doi, și Lionel s-a grăbit să-mi dăruiască, pe lângă cadouri, cinci mii de coroane suedeze, cu toate că am protestat și n-am vrut să primesc nimic Dar el a pus mâinile lui peste ale mele, făcând cu mine un pact prin care eu mă angajam să-l ajut cu textele (nescrise!) despre profețiile sale",
    "137": " Mi-am exprimat clar îndoiala că aș putea redacta un text în franceză, care, totuși, nu e limba mea, dar Lionel n-a vrut să știe de nimic, spunând că, orice s-ar întâmpla, acest cadou trebuie primit, pentru că el știe foarte bine de ce am eu nevoie Nimeni nu e perfect cât timp trăiește aici, pe pământ, a spus el, și ochii lui albaștri de crocodil ceresc au râs cu toate razele de lumină din soarele de pe fața lui Apoi, Lionel ne-a povestit, cum numai el știe s-o facă, făcând gesturile lui, visul de acum câteva zile, un vis important: o farfurie zburătoare se apropia vertiginos de pământ Toți locuitorii Belgiei se ascundeau, inclusiv membrii Bisericii Evanghelice Libere Era o atmosferă în care se aștepta chiar venirea lui Mesia A doua zi însă, a completat Ralf, surâzând ironic, Lionel a primit vizita fiscului, pentru că Lionel uitase să plătească ce trebuia pentru numeroasele case amanetate pe care le are la Bruxelles și în alte orașe",
    "138": " Lionel era pus pe glume, propunându-le celor veniți să vândă mobilele lui vechi pentru a plăti taxele Cei de la fisc i-au răspuns: „Domnule pastor, noi am venit aici să confiscăm, nu să cumpărăm!” Despre René, Lionel ne-a spus deodată, cu o mină foarte serioasă, că se găsește acum în Geol, adică în adâncul pământului, pentru că numai aleșii, chemații și fidelii urcă la cer! Apoi mi s-a adresat personal, exprimându-și dorința ca eu să mă forțez să ajung acolo unde soțul meu n-a putut să ajungă Aleșii, a continuat el, sunt cei fără suferință, în timp ce chemații și fidelii vor suferi de tribulații în timpul mileniului Toți cei de față zâmbeau deschis, și în surâsul lui Ralf se vedea dureros o nuanță foarte ironică După vizita celor de la Bruxelles m-am simțit pur și simplu vampirizată Acum mi-am regăsit vechile obiceiuri: lectura, care mi-a lipsit mult, deși am citit împreună cu dragul de Lionel pasaje întregi din Biblie, pe care el le-a interpretat atât de memorabil",
    "139": " Dar prezența lui Ralf a introdus printre noi lumea din Bruxelles, cu conflictele ei serioase Eu am stat mult în bucătărie, ca în timpul lui René, aruncând câte un ochi plin de iubire pe albumul Ensor, pe gravurile lui pe care le-am admirat în muzeele belgiene Privirea gravurilor, a liniilor de forță în care se dezvăluie nervii, inima și creierul angajat al artistului, critica lui acerbă la adresa unui anumit fel de a trăi, extrem de burghez, m-a înviorat, mărindu-mi puterea de îndurare față de semenii mei, de atmosfera uneori otrăvită adusă din viețile lor Singurul moment de armonie (în afara „studiilor” pe care Lionel mi le-a dat mie personal, cu lecturi de neuitat din Biblia luterană) a fost vizita la mormântul lui René, când Ralf ne-a fotografiat, pe mine și pe Lionel, lângă piatra funerară, fotografie dezvăluind magic adâncul contemplativ de pe fețele noastre Fără contemplare, fără vis, mie mi-ar fi imposibil să-mi duc crucea într-o lume în care chiar limba și imaginile s-au degradat, servind unui singur lucru: reclamei, a face tot pentru vânzare și câștig",
    "140": " Seară de neuitat cu Agneta (Pleijel) și Maciej (Zaremba) în care Maciej ne-a povestit despre sinuciderea tatălui său, apoi despre faptul că a abandonat complet poloneza pentru a face loc deplin suedezei Lucru pe care eu nu-l pot face și care mă umple de angoasă pentru că sunt obligată să trăiesc mai departe schizofrenic, cu două limbi care parcă luptă pentru supremație N-aș putea să „extirp” niciodată limba maternă, pentru că ea ține chiar de sufletul meu Se spune pe bună dreptate că natura este fața lui Dumnezeu, și limbile sunt sufletele popoarelor, prin care ele își exprimă chiar trăirile esențiale ale vieții Eu am avut și avantajul, ca și alți scriitori care au scris în două limbi, că eram un scriitor deja format când am venit în Suedia Deci un scriitor avizat de ce se poate pierde o dată cu limba maternă",
    "141": " Franceza, cu luminozitatea ei, m-a ajutat să fac trecerea; toate astea grație lui René, care era poliglot și mare cititor de opere clasice, mai ales Dante, din care și-a dat și teza de doctorat la Bologna În Italia, toți prietenii noștri, și ei intelectuali și artiști, spuneau despre limba lui René că era pură, înviorătoare, ca din Divina comedie Vizita neașteptată a mamei lui René, Linnéea A stat la mine numai o noapte, venind de la Göteborg, unde și-a vizitat rudele Vorbindu-mi, a uitat cât de rău s-a purtat cu mine și chiar cu primul ei născut, René, când am venit pentru prima oară la Bruxelles I-am reamintit de asta și a început să plângă În timp ce-și scotea batista din poșetă am văzut din nou stegulețul suedez prin care vrea să arate că ea e aparte: suedeză, dintr-o țară unică în lume",
    "142": " Sigur că am regretat că i-am amintit „adevărul”, nu trebuie amintit nimănui ceea ce a fost regretabil, și ca să repar greșeala i-am dăruit cartea pe care a citit-o în pat toată noaptea: biografia Clarei Schumann, mamă a multor copii, geniul persecutat de treburile casnice fără sfârșit Apoi, ieșind în piață, patriotismul Linnéei a fost greu pus la încercare Vânzătorii nu înțelegeau suedeza ei de acum șaizeci de ani, și eu i-am servit de translator Se simțea ca o străină, exact ca în Belgia, unde deși a trăit o viață și a creat o familie numeroasă, e mereu „suedeza” care vorbește franceza, dar trebuie mereu interpretată, în secret sau deschis, cum se face și în Franța, cu acel accent de rasism disimulat în amabilitate La Biskops-Arnö, cu prietenii mei: Birgitta (Trotzig), Marianne (Eyre), Agneta (Pleijel), Maciej (Zaremba) și alții Sunt „dusă” cu mașina în acel loc în care se va vorbi despre cărțile anumitor scriitori străini care trăiesc în Suedia",
    "143": " Am vorbit despre faptul că am ales întâi să scriu în franceză, pentru că asta era limba în care vorbeam cu soțul meu, studiind între timp suedeza, în care nu se știe dacă voi avea forța să scriu romane S-au citit fragmente din romanul meu Regina străzii, tradus din franceză de Marianne Eyre Am auzit comentariile cele mai plăcute și profunde, depășind cu mult recenziile primite la apariția cărții E drept că la această întâlnire au participat numai critici și scriitori suedezi de excepție, cu o disponibilitate intelectuală fantastică Camera mea, numărul 207, era în vecinătatea celei a prozatorului Per Olof Enquist, care în „timpul liber” se odihnea după o operație la stomac citind cărțile altora, eu având misiunea să-i bat în ușă ușor la ora veselă a prânzului După conferința de la Biskops-Arnö, mi-a venit ideea de a intra curajos în limba suedeză, care „mă vrea și pe mine”, să mă arunc cu capul înainte fără frica stâncilor de granit cu care e garnisită fiecare limbă",
    "144": " Dar pentru un roman trebuie mai mult decât pentru o plachetă de poeme (experiență deja făcută), romanul fiind un fluviu în care intră aluviuni, ruine din timpuri străvechi, da, tot ce s-a păstrat în memorie, în mișcarea timpului trăit de generații E ultima zi din fericita lună august care m-a adus în lumea asta complicată Birgitta (Trotzig) a venit cu crini roșii, frumoși ca niște vulpi tinere, arzători ca iubirea de artă și filozofie Am stat la lumina candelabrelor până după miezul nopții, vorbind despre ce aveam în inimile noastre și se putea comunica în veghea nopții Septembrie O dimineață rece la Stockholm – a nins deja în nordul Suediei și se resimte peste tot Către prânz a apărut soarele cu dinți Este o duminică plină de melancolie, poate la fel cu acea duminică în care m-am născut, zi care-mi amintește mereu că trebuie să mă duc la slujbă ca orice copil născut duminica",
    "145": " Dar azi m-am hotărât să mă duc la Norrakyrkogården, să-i vorbesc puțin lui René și acolo, pentru că tăcutele mele convorbiri cu portretul lui riscă să devină rutină Merg cu pas alert pe Sveavägen și parcă mă văd din afară, am început să vorbesc cu Dumnezeu, și o eventuală convorbire la mormânt mi se pare superfluă Îi spun Lui că am nevoie de El în fiecare clipă, că știu că limba Lui întrece orice gândire, dar ar putea să-mi dea un semn cât de mic că neliniștea mea nu îi este indiferentă Înainte de a ajunge la intersecția unde marea șosea Sveavägen se bifurcă, atunci numai am observat castanii mari care flanchează drumul de o parte și alta: din arbori cădeau frunze visătoare, începuse „plecarea frunzelor”, mi-am zis Mai erau și alți arbori: pruni sălbatici, tei și alții neidentificabili, dar castanii își trimiteau frunzele palmate parcă direct pe trecători, deci și pe mine",
    "146": " Erau „mâinile” castanilor peste capul și umerii mei, erau mângâierile pe care nu le primisem de mult în viața mea ascetică Era poate chiar felul Lui subtil, poetic, interior de a-i mângâia pe cei trăind fără iubire Apoi am auzit căzând fructele castanului, cu acel: poc, poc, poc, precum sunetele unui pianoforte, sunetele provocate de mâini tari de virtuoz fără nume Ce înseamnă a fi scriitor și ce înseamnă a fi arbore, castan, de exemplu? Din afară se pare că e vorba de o mare libertate, suprema libertate în spațiul misterios al cuvântului Și pentru arbore la fel A scrie, a pune în afară ceva din lăuntrul meu și ăsta ar fi poate și rostul castanului, în suprema, intima noastră libertate, limitată de un timp necunoscut al creației Mă întreb cu teamă: oare se poate trăi fără iubire? Această întrebare o puneam mereu frumoasei mele prietene Sânziana (Pop), când eram foarte tinere și bântuiam coclaurii țării natale în lung și în lat, umplându-ne secret de sublimele peisaje ale Moldovei",
    "147": " Atunci începusem să cred din ce în ce mai mult în iubirea platonică, descrisă de Platon în Banchetul, din care ne spuneam citate la fiecare pas O iubire-filozofie în forme pure În afară de ceea ce francezii numesc „amitiée amoureuse” mai exista în practica noastră și o altă formă de iubire, manifestată față de ființele cele mai năpăstuite Și eu, și prietena mea aveam cerșetorii noștri care știau unde lucrăm, la redacția revistei Luceafărul, pe bulevardul Ana Ipătescu, așteptându-ne după orele de lucru, probându-ne de fiecare dată generozitatea Sânziana avea o cerșetoare îmbătrânită prematur de alcool, dar cu fața încă tânără, da, cu soarele pe față Ea mulțumea râzând, bătând din palme, ca și cum ar fi făcut atenți chiar zeii din castanii de pe bulevard Cerșetorii mei erau mai puțin pitorești, dar cu aceleași fețe pline de mister în care se ascundeau divinități surâzătoare",
    "148": " Fără îndoială că acei cerșetori care se încredeau în bunătatea noastră, iubirea noastră specială pentru ei, ne-au dat nouă mult mai mult decât le-am dat noi lor Acum aș putea spune că erau zei deghizați în cerșetori, punându-ne la încercare blândețea și alte calități pe care trebuia să le exersăm și să le împlinim în rama unui timp tulbure Pe 27 septembrie a murit Alberto Moravia, la 82 de ani Ca scriitor îmi place mult și mai puțin ca soț al Elsei Morante, a cărei rană profundă în viață a făcut-o să găsească o bună consolare printre „felinele mici” și călătoriile în singurătate prin țări având ca inimă fierbinte chiar nisipul deșertului Ceea ce Moravia aprecia cel mai mult la un scriitor era acel „tasso di vitalità”, cotă de vitalitate, creând fericita expresie, scriind despre Picasso: „Egli dipinge la propria vitalità” Îmi place această idee: a picta sau a scrie propria vitalitate",
    "149": " Un arsenal inepuizabil, îmi place să cred Seara auzim la TV comentarii despre blocada împotriva Irakului Ipocrizia statelor europene e mare, fiind și ele interesate de zăcămintele petroliere din Irak, ca și America O lăcomie îngrozitoare care dezvăluie lipsa de morală a lumii occidentale, criza lor profundă care se va adânci în viitor, dacă nu se vor trezi la realitate S-a întâmplat un lucru care mă atinge personal, făcându-mă să mă gândesc serios la relațiile cu românii de aici Andrei (Bart), aflându-se în Italia, a văzut-o acolo pe fata unei prietene povestind nu numai pentru Italia, ci lumii întregi o istorie îngrozitoare Călătorind cu trenul în Italia a făcut cunoștință cu un băiat de care s-a îndrăgostit fulgerător El a dus-o acasă la mama lui, care i-a primit bine, oferindu-le o cină copioasă la care i-a invitat și pe prietenii fiului său",
    "150": " Se pare că fata a strălucit foarte tare toată seara prin frumusețea și inteligența ei La sfârșit au propus celor doi îndrăgostiți să le ofere pentru câteva zile casa unuia dintre ei, la țară S-au dus cu toții în noapte în acel loc Acolo, iubitul fetei a dispărut, și prietenii au violat-o pe fată Fata a reușit să scape și să ajungă la gară plină de vânătăi și sânge, iubitul a apărut scuzându-se de comportarea „prietenilor”, fata l-a pălmuit, cerând ajutorul cuiva de la gară, care a înțeles imediat ce s-a întâmplat, ajutând-o să ajungă la Roma Andrei a fost zguduit de ce s-a întâmplat fetei compatrioților noștri și i-a sunat imediat Nu știu dacă a fost bine sau rău ce a făcut Andrei, pentru că fata a vrut să-i protejeze pe părinți, dar ce a urmat a fost excelent: fata i-a dat în judecată pe toți, câștigând procesul și chiar reușind să facă un film documentar în care multe fete din Italia și alte țări s-au recunoscut ca posibile victime ale violatorilor",
    "151": " Trauma fetei s-a transformat într-un triumf, dar Andrei și chiar eu am plătit oalele sparte – părinții ne-au răsplătit cu o ură feroce Pe mine pentru că, primind vizita fetei (înaintea plecării ei în Italia pentru proces și filmare), am ajutat-o făcându-i legătura cu cineva de la televiziunea suedeză, promițându-i că nu le voi spune nimic părinților ei, îndurerându-i inutil Dar hazardul a vrut altfel și iată-ne, pe Andrei și pe mine, puși la zid! Ceea ce nu înțeleg părinții copiilor români de aici este că odraslele lor nu sunt ca ei– fiind educați prin școală și prin viața cu prietenii lor suedezi cu un fel de libertate plină de riscuri Această libertate a fost asumată excelent de fata care singură și-a făcut dreptate, răzbunându-se elegant, fiind chiar sărbătorită de fetele din acel loc unde locuiau violatorii și „iubitul ei”, primind flori de la primar și scuzele cele mai profunde",
    "152": " Povestindu-i lui Boni (Herlin) ce i s-a întâmplat fetei compatrioților mei, a deschis gura spunând că singura răzbunare pentru violatori ar fi pur și simplu să se facă o păpușă de ceară și să fie înțepată cu nenumărate ace peste tot! Am rămas bouche bée auzind acestea de la un om atât de rațional Am impresia că nu-mi cunosc deloc prietenii, ce ascund în ei ființe străine a căror voce nu iese decât în situații extreme Și eu care am aranjat deja să mă duc cu Boni și pianista la Tyresö, unde Ingrid (Lindgren) va cânta la pian din Bartók, iar Boni ne va ghida în labirintul orașului necunoscut În plus, cei doi se detestă în secret Octavio Paz a luat Premiul Nobel Prima declarație: „Sunt mai mult fericit decât mândru de acest premiu” Întâlnirea de la biblioteca din Tyresö a fost reușită – vorbind despre jurnalele mele despre care s-a scris atât, trezind reacții pozitive și negative, am spus că n-am avut intenția să provoc pe nimeni",
    "153": " Deși ar fi fost mai bine să spun că nu știu de unde vin în mine asemenea impulsuri provocatoare Am fost întrebată dacă voi mai continua să scriu jurnale în viitor, la care am răspuns simplu: nu știu Ingrid a cântat pasionat, deși Boni mi-a spus că era prea încordată În metrou, la întoarcere, Boni a vrut să mă conducă acasă, dar privirea plină de dispreț a lui Ingrid m-a făcut să le mulțumesc și să mă întorc singură Inger Johansson m-a sunat să-mi spună că se ține un curs despre cele două jurnale ale mele, la Universitatea din Lund E vorba de cursul Kristinei Lundblad, despre problema creației, cum se întruchipează ea în jurnalele și romanele mele publicate aici Octombrie Pe cincisprezece octombrie a murit Leonard Bernstein, după două atacuri de cord Mama lui René mă sună de la Bruxelles, spunând că Bernstein a murit exact ca fiul ei, dimineața, în pat, lângă soția lui",
    "154": " Mai exact: lângă iubitul său Încă o întâmplare care mă face să mă îndepărtez total de lumea românilor de aici, întâmplare în care Andrei (Bart) a jucat din nou rolul principal: a aflat (cum?) că o prietenă de-a noastră se va duce în Mexic să-și facă o operație estetică, deși e tânără și frumoasă Dar nu singură, ci cu mama ei, pe care a obligat-o să-și ridice ridurile Aici, în Vest, e rușinos să ai o mamă bătrână Acum, toți românii știu despre asta, și prietena noastră frumoasă e furioasă pe Andrei dar și pe mine! Trăim în lumi paralele, dar micile întâmplări iau proporții exagerate și ne zguduie sensibilitatea și speranța de a avea bune relații de prietenie și respect Acum este recunoscut în toată lumea eșecul comunismului! Nimeni nu mai crede în nimic Toate idealurile sunt la pământ! Dar cei cu ochii deschiși nu vor trăi niciodată fără ideal",
    "155": " Ideea unei societăți drepte nu se va stinge niciodată din inima oamenilor drepți, incoruptibili– se știe că au existat mulți comuniști integri, idealiști, care n-au profitat niciodată, acești oameni merită respectul lumii și considerație Lawrence Durrell a murit la 78 de ani Nichita (Stănescu) l-a întâlnit la Paris, găsindu-l foarte antipatic În timp ce prietenii săi Henry Miller și Anaïs Nin i-au făcut portrete de neuitat în scrisori și jurnale intime Ciudat vis: eram cu mama fetei violate în Italia, eram la masă și ea era amfitrioană: era frumoasă, cu sâni mici, dar cu burtă, iar copiii ei erau goi la masă Mă uitam la ei cu uimire – se prepara o supă de urzici, și în oala mare era o broască Totul mă scârbea M-am apropiat de mașina de gătit și am pus un capac peste oala clocotind – cu gândul că broasca se va înăbuși de abur, pentru că n-o puteam scoate de acolo! Ce vis! Foarte diferit de ale altora – visez așa cum este în realitate, cu simboluri foarte clare",
    "156": " \n\nLionel mi-a trimis din nou 10 000 de coroane suedeze pentru a face față presiunii de la bancă Traversând Tegnérgatan l-am văzut din depărtare pe Boni (Herlin) Era adus de spate, într-o pungă purta cartea grea Iter Laponicum – mergând, umerii ritmau pasul unui om frânt, îmbătrânit înainte de vreme În aceeași zi am primit o scrisoare personală de la Ambasada suedeză din București – sunt invitată în România, prin cei de acolo În același timp, în România literară, Gabriel (Dimisianu) a scris o cronică excelentă la cartea mea de poeme Casa de fum Din nou la Eva Bonnier, pentru a lucra puțin la textul tradus din franceză, la cartea mea de nuvele Omul pasăre Eva mi-a spus din nou că-i place cartea Apoi cu Boni (Herlin) care se arată timid, încurcat de tot Am fost invitați la un capuccino și un sandviș bun",
    "157": " La plecare, Eva mi-a spus din nou că Îngerul Gabriel și Copil de zăpadă sunt nuvelele ei preferate Noiembrie A venit cu adevărat toamna rece, cu neașteptate bice de ploaie, întuneric și umiditate Dar eu iubesc ploaia, ritmul ei cade bine pe nervii mei, inspirându-mă Într-un vis mă aflam pe locul unde tata s-a aruncat în aer – erau pânze negre pe pervaz și în ferestre Era ziua lui de naștere În realitate: mari demonstrații la București Parcă m-aș găsi printre ei, deși am luat un alt drum în viață Am început să scriu poeme din nou, în suedeză Umbrele lumii ca aureole peste animate și inanimate Despre lumina în drum peste lumina albă a altui cer Decembrie N-am mai scris nimic în acest jurnal M-am ocupat cu scrisul poemelor, cu cititul, dar mai ales cu strângerea banilor pentru a plăti restul de datorii la bancă",
    "158": " Drumurile la Stockholm sunt albe, dis-de-dimineață, ca în compozițiile lui Arvo Pärt Prezența zăpezii îmi calmează nervii în vibrație Îmi lipsește iubirea, cea care poate totul, fie și ca iluzie și speranță de a vedea frumusețea vieții din nou Prietenii mei literari sunt în locul iubirii? Birgitta (Trotzig) a venit îmbrăcată în roz, cu o vestă indiană, plină de farmec Un înger deghizat! Mi-a dăruit o floare roșie de Crăciun și o superbă carte despre Kafka, scrisă de Ernst Pawel Am vorbit până după miezul nopții, într-o atmosferă de vrajă prietenească Toate republicile din URSS vor să iasă din greul jug care apasă peste ele Cum se vor desface? Prin băi de sânge? Revoluții din nou? Pe 21 decembrie, Lena Hatje, de la bancă, m-a trezit spunând că a citit în ziar că am primit 30 000 de coroane de la Academia Suedeză",
    "159": " Acest premiu e o binecuvântare, mă va ajuta să plătesc datoria la bancă într-un timp neașteptat de scurt Anul s-a încheiat cu bine, sunt pe calea cea bună, îndrumată de forțele pozitive din jurul meu Mă înclin profund celor trei ceruri swedenborgiene și le cânt îngerilor mulțumindu-le adânc Voi citi cartea despre Kafka, care mă fascinează și inspiră mult Adio, an iubit, drum bun printre necunoscute stele! Hotel Europa Sarajevo (Ziua a doua a despărțirii noastre) GAVRÉA, mon cœur Mi se părea că va fi mai ușor de data asta să ne despărțim, dar mă înșelasem profund Nu-mi dădeam seama prea bine că ne despărțeam: totul era atât de ireal, abstract și totuși câteva minute după plecarea ta acea tristețe veche de estropiat s-a aruncat peste mine ca să se răzbune pentru timpul fericit petrecut împreună Mi-am dat seama că nu pot și nici nu vreau să trăiesc fără tine",
    "160": " Știam asta în mod abstract; acum o știu în mod concret Am condus toată noaptea, făcând un mare efort pentru a învinge oboseala din tristețe, și la ora patru dimineața m-am găsit la porțile Belgradului, unde m-am prăbușit într-un parking După două ore m-am trezit, părându-mi-se că dormisem mulți ani Curioasă impresie! Nu mâncasem de când ne-am despărțit și stomacul meu s-a îndreptat către un restaurant din centrul orașului După ce am mâncat enorm am adormit din nou, de data asta în restaurant Nu știu cât am stat adormit la masa mea, dar chelnerul m-a trezit cu multă insistență Vroia să fie plătit pentru că munca lui se terminase Te-am visat, și el m-a întrerupt din somn L-am privit cu furie și tristețe M-a întrebat dacă sufeream de mal d’amour I-am răspuns: De ce mă întrebați asta? Pentru că, a răspuns el, când suferi de mal d’amour, barba crește cu mult mai repede",
    "161": " Am rămas fără replică, mulțumindu-mă să-i dau un bacșiș bun (aproape balcanic!) L-am părăsit pe chelnerul meu filozof, reluându-mi drumul pe un soare arzător, fără milă, pentru a ajunge la Sarajevo după-amiază Nu voi deveni niciodată musulman! Te las, spunându-ți că te iubesc: pur și simplu! Al tău, René 23 iulie 1974 (A șaptea zi de la despărțirea noastră) GAVRÉA, ma bien-aimée, aștept tot timpul vești de la tine! Datorită protecției tale am ajuns cu bine la Pacotane În timpul călătoriei am răcit, lucru care m-a împiedicat să gust apa mării La asta trebuie adăugată și reticența – aș zice chiar repugnanța – pe care o resimt de fiecare dată când petrec vacanțele la mare Îi găsesc pe oameni cu totul indecenți în bikinii lor, cu maiourile lor de Tarzan, pozele lor semisportive, atitudinea lor decontractată și pielea lor frumos bronzată Îmi ia de obicei trei-patru zile înainte de a mă decide de a exhiba bietul meu corp, și după ce am primit primele raze de soare devin ca ei, sportiv, decontractat, bronzat, stupid de sănătate",
    "162": " De data asta sunt în ziua a cincea și nu mi-am exhibat corpul Un om îmbrăcat pentru toamnă, cu o eșarfă la gât, va crea mereu o impresie ciudată printre oamenii mai mult sau mai puțin goi C’est louche! Mi se pare că aud comentarii în spatele meu: Când se va decide ăsta să se dezbrace? Ce poate să ascundă? Un guturai, bravi oameni, un mare-mic guturai susținut de o rigiditate aproape dogmatică de a exhiba corpul pentru toată lumea Ãsta cred că este un sentiment foarte aristocratic! À propos de goliciune, azi-noapte am avut un vis curios Am visat că-mi pierdusem hainele la București și că intrasem într-un restaurant care semăna ciudat cu Bucur, pe care-l cunoști desigur Eram gol-goluț, însoțit de o persoană pe care, din păcate, n-am putut s-o identific Nu aveam nici o jenă și nici o rușine să fiu gol printre oameni îmbrăcați, când persoana care mă însoțea mi-a spus brusc că trebuia cel puțin să-mi pun mâinile în fața sexului așteptând hainele pe care el (sau ea) îmi promitea să le caute",
    "163": " Numai punându-mi amândouă mâinile peste sex, abia atunci am resimțit o mare rușine Unei chelnerițe i s-a făcut milă de mine și mi-a dat un șervet pentru a-mi elibera mâinile, căci trebuia să mănânc, și pentru a mă apăra de privirile celorlalți Abia am avut timp să mă acopăr cu șervetul că m-am trezit brusc Vis ciudat și plin de semnificații Îți dau o temă: interpretarea acestui vis pentru viitoarea ta scrisoare Toate gândurile mele sunt îndreptate către tine – mă întreb ce faci la o anumită oră din zi, la o anumită oră din noapte Încerc să comunic cu tine prin stele, dar biocurenții care emană din corpul meu nu au o rază de acțiune decât de câțiva metri Deci nu e de mirare că nu primesc nici un semn de la tine Și totuși uneori mi se pare că ești foarte, foarte aproape de mine, că îți pot atinge fața, părul",
    "164": " E o senzație scurtă, dar foarte intensă Plătesc aceste clipe scurte de plenitudine cu mult vid, mult, mult Te părăsesc numai pentru o clipă! Aștept vești de la tine cu mare nerăbdare Te îmbrățișez cu tandrețea pe care o cunoști (Nu ne uita) Al tău, ca întotdeauna, René Vineri, 26 iulie 1974 (A zecea zi de la despărțirea noastră) GAVRÉA, mon cœur, am primit scrisoarea ta ieri dimineață și mi-a încălzit inima În afară de zece cuvinte care mi-au scăpat, cred că am înțeles totul, esențialul scrisorii Și eu sunt bolnav de dor de tine Cu toată durerea mea, mi-am expus bietul meu corp alb la plajă și am primit atâta soare în ultimele trei zile, încât am aerul unei bune fripturi de porc Senzația cea mai agreabilă a fost contactul cu apa mării Înot în fiecare zi kilometri întregi și bietul meu corp ruginit începe încet-încet să-și regăsească vigoarea",
    "165": " Dar sunt departe de a avea acea alură decontractată pe care o admir și o detest la alții și nu am încă acel aer stupid de sănătate Sunt ciudate zilele de vacanță pe care le petrec la acest Club Mediteranean, o adevărată colivie aurită: un ghetou Marile probleme sociale și politice ale epocii noastre nu trec niciodată dincolo de zăbrelele clubului Nimic nu e făcut ca să neliniștească acest cadru burghez al celor veniți aici să-și refacă, să-și recâștige condiția fizică ce le va permite să țină piept muncii la uzină (dacă sunt ingineri sau maiștri), la școală (dacă sunt profesori sau învățători), la spital (dacă sunt medici sau infirmiere), la bancă sau birouri (dacă sunt directori, șefi sau subșefi) E o adevărată Valhalla Nu trebuie deci deranjat prânzul acestor războinici cu solda unui capitalism în putrefacție Și totuși, se pot întâlni din când în când oameni interesanți, care sunt deschiși, radicali și democrați",
    "166": " Nu e totul negativ în clubul ăsta Se locuiește în case mici și colibe polineziene Se doarme în cântec de greieri și se trezește în cântec de păsări E un contact de 24 de ore cu natura: aerul e proaspăt, marea și firmamentul la fel Un asemenea contact ar fi imposibil dacă s-ar petrece vacanțele într-un hotel Totul este deci minunat! Nu-mi lipsește decât un singur lucru: Tu! Pe această tristă constatare termin această scrisoare puțin absentă, dar teribil de reală Te îmbrățișez cu mult realism: cu capul vid și uscat de soare și cu inima umflată de absența ta! René PS Am întâlnit la club un domn foarte serios care face astrologie Mi-a spus că pentru a face un zodiac complet trebuie știut locul nașterii Al meu este Anvers, care se află în Belgia Aștept horoscopul-zodiac cu multă nerăbdare! Sâmbătă, 27 iulie 1974 (Unsprezece zile de la despărțirea noastră) Gabriela, mon amour",
    "167": " Ignoranța mea e mare Voința mea de ignoranță e și mai mare Azi mi-am dat seama că arborii, la fel ca și oamenii, sângerează când li se taie o ramură După cum știi, locuiesc într-o „pinette” (lemn de pin) Azi-dimineață m-a trezit zgomotul unui ferăstrău Era grădinarul clubului, care tăia ramurile de jos ale unui pin magnific Spre marea mea stupoare, am remarcat că pinul sângera cu o sevă albă L-am întrebat pe grădinarul iugoslav, care vorbea puțin italiana, dacă asta era normal Bineînțeles că era normal, a răspuns el începând să-mi facă o întreagă teorie despre relația dintre oameni și arbori – că ar trebui reconciliați arborii și oamenii, că ar trebui redați orașelor arborii, altfel păsările vor muri, și dacă păsările vor muri, vor muri și oamenii zdrobiți de betonul nemilos Am fost foarte impresionat de cuvintele bătrânului grădinar, regăsind în ele multe din ideile discuțiilor dintre Corbusier și arhitecții sovietici din anii ’20",
    "168": " Îmi dau seama, din păcate, că n-am putut să-ți ofer o imagine mai vie despre ce s-a petrecut în această dimineață, pentru că sunt încă sub lovitura emoției Ieri seară, luna avea un luciu de argint, și cerul era spălat de impurități Un alt exemplu de ignoranță a mea: când fiul meu cel mare (14 ani) m-a învățat despre stele, spunând că acelea pe care le vedem strălucind sunt deja moarte și că trebuia să așteptăm milioane și milioane de ani-lumină până când această confirmare vizuală ne va parveni Cum vezi, nu ai greșit prea mult când mi-ai spus că aveam un spirit prea geometric și totuși, Domnul fie lăudat, am o fantezie sigură Îți spun toate acestea ca să știi cât însemni tu pentru mine Grație deschiderii tale extraordinare asupra lucrurilor și lumii am început să deschid ochii, redându-mi gustul pentru dimensiuni înalte – lirice și metafizice",
    "169": " Îți voi fi recunoscător veșnic! Vreau de asemenea să știi că nu m-am simțit niciodată atât de bine în toate sensurile – cu o ființă omenească – cum m-am simțit cu tine și că, fără să cad în exagerare lirică, cred că noi ne merităm Nu ne uita! Te strâng tare de mine, te sărut Al tău, René Marți, 31 iulie 1974 (Cincisprezece zile de la) Gabriela, mon cœur Da, e adevărat; iubesc corpul tău și emanațiile lui, esențele și mirosurile lui, căldurile și fricile lui, sudorile și neliniștile lui Iubesc de asemenea casca ta de războinic, ochii de sălbăticiune și mâinile de „compagna” – aș vrea să uit picioarele tale de Vișnu, dar asta nu e posibil Da, iubesc toate astea și chiar mai mult decât atât Dar iubesc mai ales suflul tău, solida, indiscutabila ta naivitate, felul tău de a pune mâna pe umărul meu, marea ta capacitate de a înțelege, de a mă înțelege și de a te înșela, lirismul tău concret și viziunea ta poetică asupra oamenilor și a lucrurilor",
    "170": " Iubesc de asemenea prietenia ta în același timp violentă și voluptuoasă – marile tale comunicări, marile tale furii Și când iubești toate astea, te simți bine singur când ești singur Eu sunt foarte singur Vacanța se termină mâine Am primit mult soare, am înotat mult Am iluzia că bateriile mele sunt încărcate din nou: o să vedem dacă ele vor ține bine în fața probelor care mă așteaptă Am îndoielile mele! N-am primit decât o singură scrisoare de la tine de când ne-am despărțit, și asta mă întristează puțin Credeam că poșta a funcționat puțin mai bine, dar poate că tu nu mi-ai scris Ai primit scrisorile din Sarajevo? Voi fi la Stockholm pe zece august și sper într-adevăr să găsesc o scrisoare lungă de la tine Te îmbrățișez puternic spunându-ți: nu ne uita! Al tău, fără rezerve și teamă, René",
    "171": " Ianuarie Anul care a început are un fel de armonie în el, doi de nouă în mijloc și doi de unu, ca un înveliș, suma cifrelor este douăzeci, deci cifra doi Mulți se gândesc la doi ca la dualitate Încercăm să ghicim ce ne va aduce necunoscutul, dar nimeni nu va da de capăt misterului timpului Pentru șamani viața este fără sfârșit, moartea nefiind o ușă de bronz definitiv închisă, mai degrabă un cerc Morții revin, murim ca să fim din nou în alte structuri pe care numai geometria le poate exprima Poate murind vom primi alte forme care nu amintesc deloc de cele ale vieții anterioare Cu toate astea, „vita nova” pare misterios de bine integrată în structurile vieților anterioare Ce aventură! Ce melancolie de a nu călători ca o frunză pe apele infinitului! Mă întreb dacă „aventura” aparține mai degrabă creatorului vieții decât creaturilor",
    "172": " El resimțind plăcerea de a se mișca prin corpuri infinit, metamorfozându-se după propria, inimaginabila lui fantezie Existențele imaginate ca organele unui corp imens, cu infiniți ochi, brațe și picioare, ca în poemul indian Gita Viața e absurdă Ecleziastul are tot dreptul să fie pesimist strigând: „O, deșertăciune, totul e deșertăciune” Nimeni nu-și mai aduce aminte ce a fost mai înainte și ce va mai fi, ce se va întâmpla mai pe urmă nu va lăsa nici o urmă de aducere aminte la cei ce vor trăi mai târziu Eu, căreia îmi place să citesc despre istoria civilizațiilor, aș putea spune că există într-o imensă singurătate „urme”, mai ales craniile celor care ne-au precedat Și din aceste cranii se ridică în aer „poveștile” celor care au existat, epicul, strigăte de adio și de mare simpatie pentru ce va veni după timpul lor",
    "173": " De aceea, Ecleziastul, în pofida pesimismului, recunoaște că viața absurdă are un sens, pentru că ea e dată chiar de Dumnezeu O afirmare prin negare Sentimentul tonic că oamenii fac viața, fiecare în felul lui original, punând în mișcare roata vieții, cum cred tibetanii, roată a naturii care se cere vie numai prin mișcare Curios vis cu Boni (Herlin), care era îmbrăcat într-o jachetă cu capișon roz, și eu îi spuneam că e feminin, mă încărca cu nevroza lui, simțindu-se jenat de propria persoană, exact ca în realitate, dar și mai pregnant în vis Realitate și vis se completează ca și viața reală și cea imaginară Efortul meu de a-mi corecta pornirile critice n-a dat roade nici în zona onirică Laureații Premiului Nobel de anul trecut au ajuns la concluzia că studiul creierului e infinit, că nu se poate explica prin nimic nici creația omului și nici a lui Dumnezeu",
    "174": " Dar nu trebuie explicat nimic – trebuie trăit intens, și prin intensitate se ajunge chiar la fluxul misterios al inconștientului și la procesele care se lasă descrise, în cel mai bun caz, dar niciodată dezvăluite sau elucidate Din nou un cambriolaj la editura noastră, deși nu mai e nimic de furat Am primit de la poetul Alexandru Lungu, care trăiește în Germania, invitația de a colabora la revista lui, Argo – am trimis cu bucurie poeme și desene Domnul Negoițescu mi-a trimis textul despre mine din Istoria literaturii, la care lucrează El crede că adevărata mea vocație e proza, că substanța personajelor mele e inteligență și cultură Exemplele sunt foarte bune Începe cu o negație, sfârșind cu elogii la romanul Bobincarii, trăgând concluzia că sunt o ființă cultivată și rafinată Mă interesează ce se scrie despre mine – sunt o străină, nu știu mare lucru despre mine, numai generalități umane, singura aspirație concretă în caracterul meu e aceea de a mișca roata lumii, ca tibetanii, exersând compasiunea pentru toate ființele",
    "175": " Trăirile „scrise” au fost cu mult mai puternice și sunt de neexplicat de puternice, mai degrabă ținând de structura muzicii decât de cuvinte În somn, cineva îmi dădea lecții de desen, priveam planșele lui Ulisse Aldrovandi, cu păsări și animale de tot felul Viața mea onirică e intensă și laborioasă După-masă a venit Pia Zandelin, de la Expressen, pentru interviu În timp ce vorbeam cu Pia a sunat Eva Bonnier, anunțându-mă că Lena Rydin de la Femina (cu fotograful) vor să vină la mine pentru un interviu Sunt asaltată de atenție, golită de energie, dar trebuie să fac totul pentru promovarea cărții Din nou cu Boni (Herlin) la masă, făcându-mi confesiuni: mama lui (contesa) i-a interzis când era copil să creadă în Dumnezeu și să privească oamenii în ochi Spunând aceste cuvinte mă privește plin de panică în adâncul ochilor Telefonul sună și răspund: Lionel, de la Bruxelles, povestind că mi-a trimis din nou bani pentru plata datoriilor, despre pericolul unui război mondial pornind din Irak",
    "176": " Întorcându-mă la masă, îl găsesc pe Boni adâncit în gânduri, evitându-mi privirea, ca și cum puterea severă a mamei lui pusese din nou stăpânire pe el Pe 14 ianuarie, Eva Bonnier a devenit șefa editurii Albert Bonnier – mare eveniment, pentru că toată lumea cunoaște tradiția severă a familiei în privința femeilor: bărbaților li s-a rezervat mereu privilegiul puterii, și femeilor numai roluri modeste În interviul ei, Eva mă citează în primul rând pe mine printre scriitorii pe care îi ia cu ea la marea editură Nouă scriitori suedezi (printre ei, prietenii mei Agneta Pleijel și Maciej Zaremba) se vor duce în Israel, deși e război și plouă cu bombe Birgitta (Trotzig) a vrut să se alăture grupului, dar soțul ei, pictorul Ulf, i-a spus că e prea riscant Dintre prietenii mei evrei, Andrei (Bart) și alții s-au decis să rămână acasă",
    "177": " Poveștile mă caută, sărind din gura oricui direct în memoria mea Astăzi, de exemplu, o doamnă din cercul românilor exilați mi-a povestit deodată ceva din copilăria sa, ceva care o apăsa pe inimă și se dorea în realitate povestit pentru a-și atenua dureroasa intensitate Nevoia de a povesti este esențială pentru om, terapeutică, important e ca povestitorul să aibă cel puțin un ascultător a cărui participare afectivă s-o egaleze pe a sa Doamna a povestit cum ea obișnuia să-i raporteze tatălui ei despre școală Într-o zi i-a povestit despre o colegă care obișnuia să mintă, adăugând că acea colegă mințea pentru că și mama ei mințea Tatăl ei s-a întunecat, întrebând-o dacă o cunoștea pe mama acelei colege, și cum răspunsul a fost „nu”, atunci el s-a înfuriat, și ea de frică s-a ascuns la toaletă Tatăl ei a aruncat apă peste ea ca s-o facă să iasă afară și a tras-o de păr încât a rămas cheală în acel loc, a spus ea, arătându-mi locul în care părul n-a mai crescut, locul adevărului, am șoptit eu numai pentru mine",
    "178": " 17 ianuarie 1991 Războiul a izbucnit la ora unu noaptea – americanii au distrus roboții irakieni Toată lumea e zguduită de acest război care va avea consecințe grave pentru soarta întregii planete Oamenii au început să întrevadă drumul răului, drum secret, acumulând atâta distructivitate pentru întreaga comunitate omenească După-amiaza, Marianne Sandels îmi telefonează – a murit Vasko Popa Sunt profund atinsă de această veste, ca și cum prietenii mei literari ar fi nemuritori în mine Cu ocazia primului festival de poezie de la Malmö, l-am reîntâlnit pe Vasko fraternizând pentru o cultură autentică, opusă „culturii Coca-Cola” care ne-a invadat simțurile aici, în Vest Apoi m-a invitat la dans, deși se știe că nu obișnuiește să danseze, și eu l-am refuzat, fiind angajată într-o discuție aprinsă despre Israel Un sentiment amar mă cuprinde acum pentru acel „nu”, cât de neimportant ar fi fost el",
    "179": " Trebuie lăsat tot pentru dans, desen, rugăciune și mai ales pentru a trăi sentimente intense Sobrietatea mea năvălește peste mine uneori, izolându-mă de bucuria prietenilor dragi Cu Andrei (Bart) la sinagogă, prietenul meu care împreună cu Lionel sunt „părinții mei”, a căror existență îmi e nespus de prețioasă La sinagoga din mijlocul Stockholmului, rabinul Morton Nerow și-a exprimat solidaritatea cu Israelul atacat de Irak În Israel, unde se găsesc acum și prietenii mei suedezi, se doarme cu măștile de gaz pe față, camerele sunt astupate cu plastic, un infern pentru copii și bătrâni După serviciul divin, mulți au spus că predica rabinului a fost prea politică Ei așteptau un fel de consolare În aceeași zi se anunță blocada economică a Irakului, o decizie gravă pentru bieții oameni care deja trăiesc în cruntă mizerie Dar politica este necruțătoare în primul rând cu cei nevinovați, victimele, majoritatea populației",
    "180": " Războiul continuă, încă două misile trimise în Israel Gorbaciov neagă violențele din Țările Baltice, care cer independență În aceste țări crește disperarea Poetul Bo Setterlind, care a scris cărți multe și mai ales psalmi de neuitat, cântați în toate bisericile suedeze, a murit la 67 de ani A fost găsit mort, singur, în camera lui din Stockholm Îmi amintesc de marea lui căldură la moartea lui René, cum m-a îmbrățișat, trimițându-mi apoi atâtea semne de prietenie Se scrie că nu l-a întâlnit pe tatăl lui decât la vârsta de 33 de ani Marea lui credință a crescut în dorul după tatăl său? Mă gândesc la propriul meu tată, a cărui moarte mi-a lăsat în suflet o nostalgie dureroasă, compensată numai cu iubirea pentru Domnul Bo Setterlind a avut revelația lui Dumnezeu la șase ani, ca o realitate aparte, dar integrată în existență",
    "181": " Despre biserica suedeză obișnuia să spună că ea n-a găsit încă o formă adecvată pentru a comunica mesajul ei Celebra actriță Anita Björk a citit la radio capitolul despre preotul Eliakim, din romanul meu Regina străzii M-am „auzit” prin vocea ei, muzica vocii atât de personale, încât atinge toate vocile scriitorilor din cărțile cărora citește Telefon de la Lionel: a alunecat pe covor, s-a lovit la cap de un obiect de argint A crezut că și-a pierdut ochiul și a început să se lamenteze Atunci a auzit o voce din interior: deschide ochii! I-a deschis Vedea! Dar mâna îi era plină de sânge Dragul de Lionel! Din nou mi-a spus că-mi va trimite bani pentru plata datoriilor, deși n-am pomenit niciodată de nevoile mele Apoi a profetizat că războiul din Irak va înceta, dar până în anul 2000 vor mai fi câteva războaie",
    "182": " A sfârșit binecuvântându-mă cu multă căldură Ce vis! Aveam multe alunițe pe față, care se transformau în constelații Eram cu René, dar nu-l vedeam, apoi, în pat cu el Era mult mai tânăr, poate dintr-un timp când nu ne cunoșteam, părul lui blond era negru Mă întrebam dacă într-adevăr era el \n\nÎncă o dată ascult cu multă răbdare confesiunile lui Boni (Herlin): tatăl său abia murise, și mama sa se recăsătorise cu prietenul familiei Erau în drum spre spital, unde mama lui născuse pe al doilea frate Boni înșirase căpșune pe un fir, ca un colier, ca să-l dea mamei lui Ajungând la spital, apropiindu-se de patul mamei sale, a scăpat „colierul” de căpșune, și mama lui nu l-a îmbrățișat Ochii îi sunt umezi când povestește asta Apoi își amintește de dădaca lui, cum îi umplea paharul cu lapte, și el a tras paharul și laptele a murdărit fața de masă",
    "183": " Amintiri obscure care poate i-au format caracterul profund melancolic și timiditatea excesivă Vizita fotografilor: Mikael Norman (trimis de Dagens Nyheter), apoi Lars Grönval (de la Expressen) Impresionată de figurile lor expresive (mai ales a lui Mikael), de felul lor de a crea o bună atmosferă între noi pentru ca imaginea să nu fie disturbată de nici o emoție nocivă Cultul imaginii pure venind poate din școala lui Ingmar Bergman, de la fotografii formați de marele maestru Azi încă privim cu stupoare puritatea imaginilor din primele lui filme, mai puțin cunoscute, de exemplu Închisoarea, în care figurile separate de film sunt adevărate „icoane”, de o frumusețe indicibilă Februarie Războiul continuă, amintindu-ne de precaritatea vieții Aici se cântă ca în timpul celui de-al doilea război mondial Ne vom revedea, nu știu când și unde, dar ne vom revedea, într-o bună zi Aceste cuvinte cheamă lacrimile în ochii mei, e vorba, în general, de pierderea vieților omenești care sunt părți dintr-un corp mai mare al umanității",
    "184": " Azi-noapte, din nou cu René, în pat N-am mai citit din scrisorile lui pentru că ele m-au contaminat cu iubirea veche, transformându-mă parcă în prezent într-o persoană necunoscută Dar textele lui sunt prețioase și din alte puncte de vedere: franceza lui e unică, traducerea mea, cât de mult m-aș strădui, nu egalează niciodată originalul Am primit hârtiile pentru donarea de organe după moarte Le-am aruncat la gunoi La fel au procedat și Eva (Ström) și soțul ei, Helge, care sunt medici În schimb am trimis bani pentru România, la fel au făcut mulți suedezi aici, în marea lor generozitate Țara trebuie pusă pe picioare, să devină ce a fost odată, înainte de venirea pestei roșii Cum și în ce fel se va dezvolta democrația în fostele țări comuniste? Întrebare la care mulți ridică din umeri, pentru că foarte puțini au cunoscut realitățile, infernul Cortinei de Fier",
    "185": " Frig, războiul continuă, Israelul e pregătit să intre în război Ivan, de asemenea Sfârșitul lumii? Toate bisericile din Suedia se roagă pentru pace În aceeași zi neliniștită am primit interviul cu Lena Rydin, minunat pentru că citează toate ființele dragi mie În legătură cu limba, citesc din Montaigne: „J’aime la langue, même ses verrues” Da, iubesc limba, chiar și negii ei – negi din care ies șuvoaie de prospețime cum din bălți murdare flori curate, rupturi de niveluri dând iluzia unor începuturi de spirale Lumea e armonie în dizarmonie Citesc în presa franceză – Saddam e admirat, considerat curajos Războiul – cea mai mare calamitate provocată de oameni, nimeni nu poate măsura durerea oamenilor, a animalelor și a întregii naturi L-am visat pe Maciej Zaremba, care e la Tel Aviv cu Agneta Pleijel, îmi spunea că Domnul e lumina albă din Lună",
    "186": " Apoi eram cu Eva și Karl Otto Bonnier, și Birgitta (Trotzig), care mă întreba: sucré ou salé? Am spus: sărat, și am primit două prăjituri foarte bune În alt vis, Nana, bunica, mă sfătuia să nu mă îngrijorez de nimic; viața se îngrijește de tot Birgitta (Trotzig) a venit la mine, am stat ca de obicei până la miezul nopții Era frumoasă, cu o blană elegantă pe umeri, cu figură de amazoană plină de mister I-a plăcut interviul cu Lena Rydin Se neliniștește pentru pacea lumii, a aruncat la gunoi propunerile Uniunii Scriitorilor: „Pace fără condiții” Apoi a povestit despre nașterile celor patru copii: David s-a născut în mașină Toate nașterile au fost ușoare și fericite, ca și cum ar fi fost privilegiată în tot Despre Erica (la cadette) a spus că dansa în pântecele ei când punea muzică! Despre rolul de mamă: a avut mereu pe cineva care se ocupa de copii, ea nesuportând prezența unui copil mai mult de două ore",
    "187": " „Après tout, je suis un écrivain”, spunea ea în mod natural Nu joacă rolul bunicii acum Văd în tot ce spune și face o tinerețe perpetuă, delicatețe, blândețe lucidă, mister inepuizabil Am avut din nou sentimentul comunicării și comuniunii fericite M-am dus dis-de-dimineață la bancă, pentru a mă explica în privința datoriilor Coborând scările m-a întâmpinat vecina Ebba, felicitându-mă pentru ziua îngerului Gabriel Asta m-a încurajat Am făcut față întrebărilor: când voi plăti datoriile? Anita Tarre și avocatul au fost foarte amabili cu mine Am promis că plătesc în fiecare lună 500 de coroane, cu dobândă zero! Martie La TV, imagini din Albania, la Tirana, statuia lui Hogea, fondatorul partidului comunist, doborâtă de pe soclul ei, cu pietroaie O ploaie de pietre în timpul unei manifestații pentru democrație Timpul adevărului a sosit În vis, din nou cu René – eram pe o bancă, undeva, fața îi era imobilă, dar vorbea clar, ca în realitate",
    "188": " Era îmbrăcat cu pardesiul albastru, părea că nu știa că murise, se comporta ca și cum ar fi în viață Exact așa cum Swedenborg descrie starea neliniștită a spiritelor după moarte Un nou vis către dimineață: eram cu regina Angliei, Elisabeta, îmbrăcată în albastru, îmi arăta brățara ei cu safire spunând că era pentru mine Era plină de humor Ne-am plimbat printr-un parc – deodată au apărut niște tipi ciudați, cu lanțuri, și am înțeles că vroiau s-o răpească pe regină S-au îndepărtat, m-am întors la regină, care mi-a spus că brățara era pentru mine, dar pentru mai târziu Saddam se retrage din Kuweit Războiul s-a terminat Dar ce dezastru lasă după ei americanii și aliații lor! În imaginile cele mai vechi ale lumii, pământul e un înger, și cei care-l profanează vor plăti crunt A apărut în Expressen interviul Piei Zandelin cu mine: două pagini pe mijlocul ziarului",
    "189": " Primit telefoane: e foarte bun! E bun și pentru mine, pentru că a venit de ziua păcii! Torgny Lindgren este ales în Academia Suedeză Visat din nou multă zăpadă și pe René care mă iubea Exod din Albania în Italia (Brindisi), oameni disperați, cu copii și boccele, în panică În același timp la TV, imagini din Irak: Saddam a folosit gaz ucigător împotriva rebelilor kurzi din Basra La Presscentret, cu Andrei (Bart) care-mi povestește că au sosit din România zece femei ca reprezentante ale Frontului național, printre ele Marina Sandu, secretară la Ambasada suedeză din București Am primit de la Eva Bonnier primul exemplar din romanul Omul pasăre! Seara, cu vecinii, mâncând sürstroming – părul mi-a luat foc de la o lumânare, dar nu m-am clintit, vecinul Anders a stins focul spunând: ești prietenă cu focul? Prietena mea, pianista Ingrid Lindgren, a venit la mine– a cântat la pian din Mozart și Chopin",
    "190": " Pisica vecinilor care au plecat în Spania e la mine, și Ingrid e încântată de feline Când ne-am așezat la masă, pisica a sărit pe masă, așezându-se pe cartea mea cea nouă! Seara mi-am amintit din nou de visul cu René, de azi-noapte, eram cu el în fața unei catedrale și așteptam sosirea laptelui Aprilie La restaurantul francez Coq blanc, din Stockholm, invitată de Eva Bonnier și soțul ei, jurnalistul Erik Sidenblad Boni (Herlin) e cu noi, și-a cumpărat pantofi noi pentru ocazia asta Masă superbă, Eva e plină de farmec, ne spune despre fratele ei, Karl Otto, cu care nu vorbește Rivalitate în care sora cea mică a învins? Boni se simte intimidat, dar până la urmă totul e bine La întoarcere am găsit un buchet splendid de la NR la ușă și felicitări de la vecini pentru recenziile foarte bune",
    "191": " Toată lumea spune că e cartea mea cea mai bună Din cauza succesului, dar eu cred că nu trebuie judecat momentul, ci numai drumul unui scriitor Mi se fac declarații de dragoste (cu lacrimi!) tot din cauza atenției din ziare Surâd – eu sunt aceeași persoană, și succesul, ca și insuccesul mă ating numai la suprafață, neschimbând nimic din viața mea Mai degrabă sunt neliniștită pentru ce voi scrie de aici înainte Visul de azi-noapte e în sensul evenimentelor: eram îmbrățișată tot timpul Kurzii preferă să moară de foame și frig decât să cadă în mâinile lui Saddam Gorbaciov încearcă să interzică grevele numind situația catastrofală Georgienii se declară independenți, rupând cu Moscova Petrecere cu prieteni, la mine, poetul Peter Lindfors spune că sunt singurul înger din Stockholm Am stat până la ora unu noaptea, bând șampanie și vorbind despre René, ca și cum el era de față și ne asculta",
    "192": " Peter mi-a arătat crinul tatuat pe umărul stâng spunând că e semnul de vrăjitor Eva (Ström) mi-a telefonat din Kristianstad spunând că prunul ei a înflorit Iată o adevărată veste care m-a umplut de bucurie! Marianne Jeffmar mutându-se din Bruxelles cu un camion care a luat foc – au ars toate lucrurile împreună cu planșele cu păsări cumpărate de la editura noastră Vizita lui Gorbaciov în Japonia – japonezii vor să cumpere insulele lor, luate de ruși după război Declarație de iubire din partea poetului PL Am râs plină de tact Nu trebuie niciodată întristați cei care ne iubesc Hitler a împlinit 102 ani în infern În visul de azi-noapte eram din nou cu René în pat Se pare că moartea nu poate desface legăturile iubirii În lumea onirică, noi suntem încă împreună Mai Lionel mă sună de la Bruxelles să-mi spună că acum are dinți noi, mușcă mai bine! Mi-a spus din nou că-mi va trimite bani să achit toată datoria",
    "193": " Andrei (Bart) a scris un articol, în România literară, despre succesele cărților mele aici, același articol a apărut în revistele românești de la Tel Aviv Am primit de la Marina Sandu (Ambasada suedeză din București) o scrisoare personală în care sunt invitată de ambasadă să vin în România Mare angoasă – am mai primit și alte invitații, pe care le-am refuzat Criticile colegilor la adresa mea, reproșurile grosolane pentru lipsa mea de interes politic, în comparație cu alți colegi de pe baricade, urlând cuvinte goale, mă fac mai degrabă sceptică decât binevoitoare Am visat o pasăre cu capișon negru, alb și albastru, pe care o țineam în mână, simțindu-i bătăile inimii Cu Maciej (Zaremba) și Agneta (Pleijel) care s-au întors cu bine din Israel, la sărbătoarea evreilor, se inaugurează teatrul evreiesc – atmosferă cosmopolită, plină de culori, sentimente și melancolie care mă duc cu gândul la Teatrul evreiesc din București, unde mă duceam împreună cu dragul meu prieten Iosif Andronic",
    "194": " Andrei (Bart) a împlinit 71 de ani, i-am dat un disc de Bernstein și l-am invitat la restaurant EN îmi face curte din nou, întrebându-mă dacă e ceva de făcut la mine în casă ca să mă ajute el, apoi povestește că și-a cumpărat un vapor Toate astea mă bucură, dar inima mea e pe cealaltă parte a vieții, într-o intensă postviață cu dragul meu René Iunie Recit despre sufism cu încântare, după ce am desenat dansul „roților eterne”, inspirată de un documentar văzut ieri la TV În copilărie aveam jocurile noastre în care ne roteam până când pierdeam noțiunea spațiului și a timpului, devenind fără timp, eterni Mâinile ca spițele unei roți și fustele umflate ca niște corole, formând ciudate planete intrate în ritm amețitor, cosmic Ce noroc că pot citi în suedeză pe Attar, pe numele lui întreg Shaikh Fared-Ud-Din-Attar, poet persan, alături de Rumi, poeți excelent traduși în Suedia de traducătorul lui Swedenborg (din latină), poliglotul, geniul incomparabil Erik Hermelin",
    "195": " El a tradus Conversația păsărilor, Pand-Namah, între anii 1931 și 1943, Amintirile prietenilor (patru volume groase) Erik Hermelin a luat cunoștință de acest poet magnific făcând o călătorie în India, când avea 30 de ani Sufiștii erau „prietenii adevărului”, care se simțeau bine în clasa de jos a societății, printre cei neprivilegiați, având darul de a atrage mila cerului peste pământ, considerând că, fără milă, pământul ar deveni rece ca un izvor al gheții Ei erau căsătoriți și aveau copii, trăind foarte modest, dedicându-și viața celor care aveau o viață mai vitregă decât a lor Erau într-un cuvânt „poporul inimii”, sfinți trăind în lume și printre oameni Attar a trăit 100 de ani și era de profesie farmacist În cartea sa Amintirile prietenilor povestește cum îi iubea pe sufiști din timpul copilăriei Timp de 39 de ani a călătorit, adunând amintirile „prietenilor”",
    "196": " Astfel au fost adunate 97 de biografii Printre „prieteni” se află și o femeie fascinantă, Rabiah din Basra Ea jurase ca niciodată în viață să nu ceară ajutorul cuiva, servind cu înțelepciunea ei pe alții, îndurând incomoditatea vieții cu mult curaj Printre sufiști erau: un rege, patru sclavi, hoți, adică toate categoriile sociale ale acelui timp Prima traducere europeană a avut loc în 1931, făcută de Reynold A Nicholson (profesor la Cambridge), traducere care l-a inspirat pe Erik Hermelin Traducerea lui însă e foarte bogată în note, teologia și filozofia se întâlnesc fericit, amintind timpul nostru E vorba mereu de pasiunile omenești, de scăderile caracterelor omenești, de probleme acut existențiale Un nou vis cu René – era gol la comuniune, în fața altarului, într-o biserică protestantă, eu m-am apropiat și am pus ceva peste goliciunea lui Apoi eram într-o cameră de hotel, îl vedeam, dar fața îi era neclară",
    "197": " În Iugoslavia a izbucnit un conflict grav între Slovenia și Croația Războiul a început deja în Iugoslavia Din nou, pericolul unui război în Europa Criminalul român Ursuț împreună cu palestinianul Imandi au evadat spectaculos din închisoarea cea mai sigură a Suediei! Peste tot, polițiști Unii îi admiră, uitând câte crime au la activ cei doi și câte mai pot face Am văzut în ziare fața de păpușă a lui Ursuț, zâmbetul înșelător, fațada care ascunde bine, chiar cu inteligență, o mare lipsă de scrupule, cruzimea Este 13 mai, și Ursuț a fost prins! S-a apărat trăgând și se pare că un polițist, însurat cu fata scriitoarei Marianne Jeffmar, e pe moarte Am visat că eram cu regele și primeam cadouri, apoi cineva mă iubea și mă ținea în brațe, sus! Ana Maria Narti a venit la mine pentru manuscrisul cărții despre România, refuzat de Bonnier",
    "198": " L-am citit cu atenție și i-am indicat clișeele, spunând să-l refacă total Îmi place felul ei de a lupta pentru o carte refuzată, sunt sigură că va reuși s-o refacă și s-o publice, pentru că e sinceră față de eventualele greșeli inevitabile când se structurează o carte Cu Andrei (Bart) la restaurantul Parlamentului, unde au acces și jurnaliștii ca noi Vorbind despre vântul Mamsin care suflă în Israel timp de cincizeci de zile în fiecare an, cu mult nisip Oamenii se închid în case, e periculos pentru inimă, seacă gura, ca și föhnul în Elveția, ca să nu mai vorbim de crivățul din România, despre care am încă amintiri vii Dumnezeu în vânt Vizita Birgittei (Trotzig), care a venit cu un vultur de aur indian pe piept, dăruindu-mi antologia de poezie iudaică Noaptea citește stele, în care se găsește și iubitul meu poet Ițic Manger",
    "199": " Am stat ca de obicei până seara târziu, și la plecare i-am dăruit albumul cu fotografiile maharajahilor indieni Primit fotografii din România, într-una din ele mormântul lui Nichita, la Bellu, pe troița de lemn sculptat căzuse o lumină puternică pe fotografie, ca un semn personal pentru mine Gorbaciov a primit Premiul Nobel pentru pace Discursul său a fost bun, dar putea să fie și mai nuanțat, și prin asta complex Am visat-o pe Eva Bonnier – eram pe un vapor și îmi arăta o icoană pictată de ea, în partea de sus era aur În aceeași zi am primit Argo 3 de la Alexandru Lungu, cu poeme și trei desene de mine, bucurie nouă! Iulie Zile grele, tipice pentru vară – un val de căldură neașteptat s-a aruncat peste răcoroasa Suedie Soarele care a urcat a început acum să coboare treptat la orizont",
    "200": " Andrei (Bart) mă anunță cu mare îngrijorare că a sângerat Îi e frică de moarte Se simte bine numai acum, la bătrânețe, dar e prea târziu pentru corpul care a petrecut atâția ani în mizerie Pe 11 iulie, eclipsă de soare în Mexic, oamenii au postit ca în timpurile străvechi, adresând rugăciuni fierbinți soarelui Eu însămi am visat că am pierdut un dinte și mă gândeam să-l înlocuiesc cu unul dintre dinții lui René, dinți de lapte păstrați și dăruiți mie de mama lui, într-o zi plină de melancolie Andrei (Bart) mă sună, spunând că e cu un picior în mormânt Cu toate astea are de gând să se însoare cu Agnes, soția lui Doru Davidovici, fratele poetei și prietenei mele Toia (Victoria Dragu), mort într-un accident al avionului pe care-l conducea Sunt uluită și fascinată de visele prietenului meu, ce are deja o prietenă suedeză, dar care nu vrea să se mărite cu el",
    "201": " Încă un vis cu René: eram la Lucerna, dormind în patul nostru, în care el a și murit Deodată sună la ușa vilei: sosise o sticlă cu lapte! Din nou motivul laptelui în visele mele! Ciudat e și faptul că trăiesc cu René mai departe, oniric Ca și cum am avea acces real la alte dimensiuni ale conștiinței Este ziua în care am aflat că a murit IB Singer, la 87 de ani, după o boală lungă, cancer Dragă Isaac, cât de mult iubesc toate cărțile tale! Fii binecuvântat în sânul lui Dumnezeu! Seara, am aflat că englezii au descoperit o nouă planetă în Calea Laptelui, de câteva ori mai mare decât Terra Înaltă jubilație: am început să traduc Cartea de vise a lui Swedenborg Nu există nici o traducere de Swedenborg în românește și mă bucur că traducerea mea este prima",
    "202": " Textul există deja în toate culturile mari și a constituit sursa de inspirație a marilor scriitori, de exemplu Balzac, Blake, Emerson Mă întreb dacă există un public în România pentru o asemenea carte, definitiv nu, pentru criticii snobi și „increduli”, dar sigur printre cei simpli și subtili, inteligențe vii ale culturii universale În Iugoslavia continuă războiul civil, îngrozindu-i pe oameni O rană deschisă, sângerând în corpul deja plin de cicatricele a două războaie mondiale August Dunărea s-a umflat, atingând șapte metri! Inundații în România și Austria Vecina mea Ebba a venit cu un vas plin de căpșune suedeze Am mâncat, luând în mine roșul și albul în care îmi place să mă îmbrac mai ales în luna nașterii mele, august Azi-noapte l-am visat pe Pierre Zekeli – îi ceream adresa, și el mi-a răspuns zâmbind că acolo unde se găsește nu există adrese",
    "203": " Mai vroiam să-l întreb cum merge cu studiile lui de limbi străine, dar el dispăruse deja Andrei (Bart) și prietena lui, Birgitta Falk, mi-au trimis de la Gotland un colier de ambră pentru apropiata aniversare, cu cuvintele: „Îți mulțumesc că exiști!” Este 14 august și l-am visat din nou pe René, eram în pat și mă mângâia 16 august, am împlinit 49 de ani Am visat că traversam locuri periculoase, cărări deformate de ploaie Apoi, totul era acoperit de iarbă deasă Prietenii mi-au cântat la telefon, în suedeză Să trăiești o sută de ani! Seara, cu prietenii francezi, la mine: Claude Kayat, Jeanne Cordelier cu soțul suedez, Jan, strălucind de frumusețe Jeanne mi-a dăruit un poem de Michaux, cu un desen făcut de ea Au venit și suedezi, zece persoane, apoi au apărut și vecinii, cântându-mi Francezii au plecat la ora două noaptea",
    "204": " Lionel mi-a trimis din nou bani, pentru ziua mea 19 august Gorbaciov luptă pentru putere La Moscova– tancuri Suedia se pregătește să-i primească pe exilații ruși 27 august Din nou un vis în care eram îmbrățișată de un necunoscut Sărbătoare la Manilla, vila familiei Bonnier, unde scriitorii sunt invitați într-o sală magnifică, cu portrete ale scriitorilor, vii și mai ales morți Sunt înconjurată cu simpatie, asta pentru recenziile la cartea mea Eva (Bonnier) îmi spune că acceptă întâlnirea cu scriitorii români în vizită, colegii mei, invitându-i chiar la prânz În Iugoslavia continuă războiul devastator – mulți morți, un exod spre vest, și în Suedia, bineînțeles În URSS, Elțîn are șanse să ia conducerea Dar haosul domină Ce va ieși din asta? Trăim clipe de o mare importanță pe plan mondial Romanul meu a apărut în Franța, Philippe Bouquet mi-a telefonat",
    "205": " Acum, când scriu, îmi amintesc că azi-noapte am auzit din nou pași clari pe parchetul din sufragerie Cineva din irealitate mă caută Acum, visele cu René s-au schimbat puțin: e ca și cum n-ar avea corp, ochii îi sunt înconjurați de alb Mă întreb dacă se pregătește de plecare într-o altă dimensiune și îi va fi greu să se reîntoarcă în vise și în spațiul în care mă găsesc E ca și cum m-ar preveni prin simple imagini și sunete Septembrie Frigul s-a făcut simțit azi Toamna își pierde culorile de lumină Îmi amintesc că Tudor Arghezi a scris cele mai frumoase poeme despre anotimpul plecării Un vers care îmi sună în cap: „Niciodată toamna n-a fost mai frumoasă sufletului nostru bucuros de moarte” Da, bucuria morții presupunând pe cea a unei vieți înnoite mai târziu Familia Ström în vizită: Eva era foarte elegantă, Karin, fiica cea mică, scotocește în dormitor, are vise de poet, scrie deja cronici, gravează, cântă la pian, având sentimentul că poate tot",
    "206": " Sora cea mare, Ana, cântă ca un înger și e în căutarea unei gazde la Stockholm Eu nu pot trăi cu nimeni, numai cu cineva de care sunt îndrăgostită Singurătatea îmi e necesară ca o rană prin care pătrunde imposibilul Restul mă distrează, îndepărtând de mine intensitatea clipei Încă un vis în care eram iubită de cineva fără chip Până la urmă ajung să cred că este chiar iubirea însăși care mă iubește, ea sau Sfântul Duh Războiul continuă în Iugoslavia, carnaj peste tot, brutalitatea vecinilor, a prietenilor, a celor care înainte erau prieteni, transformați peste noapte în criminali Sunt îngrozită de puterea răului care se ascunde în noi, oamenii Mă privesc în oglindă uneori, întrebându-mă cum m-aș fi comportat în împrejurări paroxistice Nu știu mare lucru despre mine, numai legea morală în mine m-ar putea proteja de violența și tenebrele care se ascund în ființa umană",
    "207": " Imagini îngrijorătoare din București: minerii ciomăgind populația care demonstrează pașnic Minerii aduși de Ion Iliescu Deși comunismul e mort, cadavrul lui e încă spasmodic, și mulți încearcă disperat să-i facă respirație artificială Cu o delegație de scriitori români la Uniunea Scriitorilor din Stockholm, la Bonnier și apoi la Biblioteca Nobel, unde Agneta Pleijel și cu mine am citit în suedeză din poemele lor Octombrie După vizita colegilor mei, mare oboseală, răul cel mare este orgoliul fără măsură, paraculo, de care eu m-am debarasat de mult, se pare că acest orgoliu e un defect național de care trebuie să te lepezi ca de o haină veche, extrem de uzată Am aflat de moartea lui Nicolae Velea, colegul meu de la Luceafărul – a fost găsit mort în zăpadă, soția lui l-a dus acasă, încercând să-l reanimeze Nadine Gordimer a luat Premiul Nobel, critici la adresa ei: scriitoare mai mult militantă decât neobișnuit de talentată",
    "208": " Nici măcar criticii n-au înțeles că Premiul Nobel, ca orice premiu, este subiectiv, și hazardul are mereu un cuvânt în jocul întâmplărilor Telefon de la Lionel care-mi spune că URSS este în genunchi, așteptăm acum dezmembrarea imperiului roșu Cum se vor redresa toate țările transformate în conglomerate în care sclavia și supunerea au devenit norme ale supraviețuirii? Libertatea e chiar esența vieții omului, totul trebuie sacrificat pentru ea Marile popoare au înțeles asta, luptând mereu pentru independență, plătind un preț enorm Mă gândesc mereu la Israel, începând cu timpul biblic Traducând foarte mult, am neglijat lucrul la cărțile mele Activitatea de a traduce mă predispune la lene: am deja un text în fața ochilor Lucrul cel mai greu pentru un creator e să facă să apară sub ochii lui, din neant (și nu dintr-un lucru existent), ceva nou, care-i aparține numai lui",
    "209": " În plus, traducerile îmbătrânesc, pe când textele personale au șansa unei longevități și chiar a unei metamorfoze ciudate: în rău sau în bine! Ziua în care am avut dureri în inimă, peste tot, deși am visat mereu că sunt iubită 24 octombrie Birgitta (Trotzig) la mine, cu vulturul de aur indian la gât, frumoasă, frumusețe venind din starea ei de spirit Printre altele, mi-a povestit că a văzut în metroul din Madrid pe Sfântul Ioan al Crucii, încarnat într-un simplu muncitor, obosit de munca lui grea Orașul Leningrad își va relua vechiul nume: Sfântul Petersburg, arca Rusiei, creată de țarul genial, sperând s-o ducă pe valurile istoriei direct către portul Europei Arcă rătăcită în teribile furtuni, în care mulți și-au pierdut sufletul, calitatea spirituală Teroare pe străzile Stockholmului: un tip obscur, înarmat cu ultimele descoperiri ale tehnicii, îi împușcă pe străini Se poate muri la orice colț de stradă",
    "210": " Rasismul e în creștere aici, exact ca în Germania Noiembrie Am visat o lumină puternică ținându-se singură în aer Totuși nu era soarele, era o lumină albă, cea la care mă gândesc când entuziasmul mă părăsește Vizita altor români la Stockholm, i-am invitat la mine, dar în același timp cu prieteni suedezi, pentru a ține în echilibru totul Războiul continuă în Iugoslavia – frumosul oraș Vukovar distrus complet; odată am fost pe străzile lui cu iz medieval, cu René, minunându-mă de frumusețea caselor și blândețea oamenilor Citit de mai multe ori Infernul lui Strindberg, pe care am de gând să-l traduc, neînțelegând de ce nu s-a tradus încă în limba română Există mari lacune de umplut Vis cu Eva Bonnier – era dulce și îndrăgostită, cu ciorapi fini de mătase pe picioare 27 noiembrie Vizită la editura Bonnier, unde Eva m-a primit foarte bine, mai era acolo și Maria Schotenius, critic literar care conduce revista BLM",
    "211": " La plecare, Eva mi-a dat o carte cu nuvele de Göran Tunström 30 noiembrie Ziua morții lui Carol al XII-lea L-am visat pe Swedenborg, care surâdea, promițându-mi ajutorul lui spiritual Decembrie Scriu din ce în ce mai rar aici, în jurnal Este 3 decembrie, zi de neuitat M-am trezit brusc cu o forță mare în tot corpul În vis l-am văzut deodată pe Domnul într-o grădină, se ruga Îmi era frică să-l deranjez Eram atât de fericită, ca și cum aș fi primit din nou o mare iubire în mine Toată ziua am fost fericită Așa va fi când El va veni în glorie într-o zi sau cândva la miezul luminos al nopții Artur Lundkvist a murit După ceremonia înmânării Premiului Nobel s-a dus acasă să se odihnească, a murit liniștit, în somn, exact ca René",
    "212": " Dușmanii lui se bucură, dar mulți îi simt deja lipsa, suferind, ca mine Visat din nou pe cineva spunându-mi că mă iubește Cine? În aceeași zi, jefuirea spectaculoasă a băncii din Täby: tavanul a fost deschis, și doi Moși Crăciun cu mitraliere au umplut sacii cu bani, spunând funcționarilor de la bancă: Crăciun fericit! Urcând din nou prin tavan, pe acoperiș Se spune că acești hoți plini de humor sunt aceiași care au jefuit altădată o bancă având masca lui Gorbaciov pe fețe Imaginea lui Luciano Pavarotti spunând cu seriozitate că una din cauzele talentului său e că are găuri în cap, ca și cum capul lui ar fi un subtil instrument muzical Artur (Lundkvist) a fost înmormântat în a treia zi de Crăciun Boni (Herlin) a venit cu flautul lui, cântând din Mozart, dar tremurând din toate încheieturile corpului Emoția este cauza transmiterii emoțiilor mari",
    "213": " Ea, emoția eului mic, trebuie subordonată emoției mari Degeaba i-am explicat lui Boni tehnica acceptării micii emoții, care dispare exact în momentul în care atenția noastră se fixează pe ceva esențial Îi lipsește exercițiul în fața publicului În Suedia, deși e o țară modernă, există lucruri stranii: bărbații domină femeile nu numai în viața socială În 1800, de exemplu, femeile nu aveau dreptul să aibă numele pe cruce, în cimitir, fiind amintite numai ca soții Sau li se punea o cruce fără nume, care dispărea cu timpul În actuala Suedie există inegalitate între sexe în privința salariului Prejudecățile că femeile prestează mai puțin decât bărbații n-au putut fi înlăturate în realitate Am cumpărat multe cărți ca să le citesc de Crăciun Dar sunt încă fidelă vechiului meu obicei de a reciti vechile cărți, de exemplu Dante, Divina Comedie în original, cu traduceri în suedeză și franceză lângă mine, pentru a mă bucura de geniile diferite ale limbilor și a remarca cum traducătorii au transpus originalul, uneori, da, chiar depășind originalul",
    "214": " Sâmbătă, 10 august 1974 (Douăzeci și cinci de zile de la despărțirea noastră) Gavréa, mon cœur M-am întors la Stockholm acum două zile și am găsit două scrisori de la tine Mulțumesc Eram foarte îngrijorat pentru tine, fără alte rațiuni decât aceea a tăcerii tale Ai făcut bine că mi-ai scris direct la Stockholm Călătoria de întoarcere a fost lungă și obositoare La editură mă așteptau scrisorile creditorilor iritați și am petrecut toată ziua de ieri pentru a-i convinge prin telefon că voi plăti datoriile în curând, că afacerile nu merg chiar atât de prost pentru mine Sunt singurul, cred, care nu crede argumentația mea și în asta constă esențialul Totuși sunt obosit de lupta contra curentului, de a juca rolul misionarului bunei literaturi, în timp ce marile edituri practică o politică editorială mioapă și meschină, concentrându-și eforturile pe lansarea de best-sellers",
    "215": " Mai știu că această oboseală e pasageră și că în câteva zile voi fi din nou pe baricade Da, știu că mi-am uitat șosetele albastre la tine! Știam Și nu numai șosetele! Mi-am uitat multe lucruri la tine: memoria, de exemplu! Asta face că de trei ore îți tot scriu! Mă opresc mereu, fumez o țigară, recitesc scrisorile tale, fumez din nou o țigară, mă gândesc la tine, la tine cu mine, la mine cu tine, la noi Îmi vine să deschid fereastra biroului, să fac fumul să iasă și să strig, să urlu, dar mă opresc la timp pentru că știu că vor veni să mă ia și să mă închidă pentru a-mi da calmante, pentru a-mi spune că nu trebuie să strig și să urlu, pentru că „asta nu se face” Mă mulțumesc să-mi presez nasul de geamul dând înspre lume, respirând foarte puternic și foarte repede pentru a crea o brumă, pentru ca trecătorii să nu vadă din mine decât nările",
    "216": " Voi deveni un maestru în arta camuflajului! Mă gândesc la astrologul care era un amator și care, făcându-mi horoscopul, a refuzat să mi-l dea Totuși mi-a spus că trebuie să mă tem de apă, de alcool, pentru că mă pândește pericolul înecării, pentru că erau semne care indicau la mine un fel de tortură interioară, ca și cum m-aș găsi în închisoare, și m-am gândit mult la ceea ce mi-ai spus și tu Totuși, el e numai un astrolog amator, dar ce coincidență stranie Când îmi vei trimite zodiacul? Dacă totul decurge bine, adică voi termina muncile editoriale într-o lună, voi fi la tine în jur de 15 septembrie Nimic decât la gândul de a te revedea, bietul meu corp începe să tremure Ai remarcat, de altfel, că scrisul meu are dificultăți de a se ține liniar Asta datorită emoției resimțite: te asigur, ea este foarte violentă! Te îmbrățișez foarte puternic, spunându-ți: pentru toate viețile",
    "217": " Al tău, ca întotdeauna, René PS Voi reveni în curând asupra poemelor tale în proză, pe care le-am găsit extraordinare: violente, pesimiste, cu o mare doză de ironie Stockholm, 13 august 1974 (Am decis să nu mai număr zilele de la despărțirea noastră, ci zilele care mai rămân până când ne vom întâlni din nou) Mon amour, mon doux, mon tendre, mon merveilleux amour! Îmi dai acest „gând” din Pascal și fără îndoială că există ceva adevărat în ce spune el Dar, ca orice moralist care se respectă, el se situează la marginea oamenilor El i-a privit pe oameni în agitația lor și a putut să-i condamne fără să se expună el însuși vreunui pericol Lui Blaise Pascal îl prefer, fără nici un echivoc, pe Chamfort, care s-a simțit de la început foarte solidar cu soarta semenilor săi: fiind printre ei, revoltându-se contra lor",
    "218": " Pentru că el a înțeles prea bine că nu există adevăr în singurătate, că autenticitatea nu se face efectivă rămânând o autenticitate pentru sine și că, în sfârșit, nu s-ar putea susține, pentru a te justifica și salva printre oameni, din care majoritatea suferă într-un fel de semiconștiință, totuși că o minoritate se încăpățânează să distrugă în ea și în jurul ei resortul umanului Chamfort n-a putut niciodată să găsească mulțumirea de sine în nemulțumirea sa față de oameni, dar Pascal, da Filozoful Alain spunea mereu că există două mărimi de suflet, una care se desparte și alta care revine Vis-à-vis de celălalt, Chamfort este între cele două, pentru că neavând forța să împlinească reîntoarcerea, cel puțin el n-a avut josnicia să se bucure de separare Întrerupere 14 august dimineața! Ți-am scris în gând toată noaptea O scrisoare foarte lungă, burdușită de repetiții, interjecții și adjective calificative",
    "219": " Asta mi-ar lua multe ore ca s-o recitesc Dimineața m-am trezit cu un gust foarte amar în gură: am avut un vis curios! În acest vis, cenzurat la trezire, tu îmi repetai fără oprire în românește: am văzut în fiecare zi o primejdie și am căutat Ce curios, sunt exact cuvintele pe care mi le-ai scris! Ce primejdie? Mă simt foarte, foarte obosit și foarte, foarte trist René Te iubesc, nu pot trăi fără tine Joi, 15 august 1974 Je suis ce malheureux comparable aux miroirs Qui peuvent refléchir mais ne peuvent pas voir Comme eux mon œil est vide et comme eux habité De l’absence de toi qui fait sa cécité (Aragon) Mon doux, mon tendre, mon merveilleux amour! Zile și nopți am cu tine ciudate și calme dialoguri ca altădată Reușesc să regăsesc chiar atmosfera, tonul just, mirosurile, impresiile laterale și secundare",
    "220": " Și când mă decid, ziua următoare, în plină zi, să pun aceste lucruri pe hârtie resimt o ciudată crampă în inimă, ca și cum nu ar fi posibil de a trăi aceste impresii decât seara și noaptea și ca și cum ar trebui în mod constant să mă plimb cu un stilou și cu o bucată de hârtie în mână Știu de asemenea, că, dacă mă voi înarma cu creion și hârtie, nu se va întâmpla nimic, căci gratuitatea nu va veni la rendez-vous-ul nocturn Gavréa, mon cœur, cum e cu tine? Primesc scrisorile tale mereu cu o întârziere de opt zile și bănuiesc că așa e și pentru tine! Sunt mereu în întârziere cu tine și tu ești în avans cu mine! Când se vor schimba astea? Când vom regăsi echilibrul prezentului imediat? Ți-am spus și o repet că nu pot trăi fără tine Dar nu ți-am spus că mă pândește pericolul de a-mi pierde rațiunea",
    "221": " A trăi are riscurile și pericolele sale, cum spune un proverb suedez Termin aici pentru că telefonul sună și sunt vizitatori care așteaptă, voi termina de data asta cu un cântec de Breton, despre buze: „A bientôt, ma femme à la chevelure de feu de bois/ Aux pensées d’éclairs de chaleur/ À la taille de sablier/ Ma femme à la taille de loutre entre les dents du tigre/ Ma femme à la bouche de cocarde et de bouquet d’étoiles de dernière grandeur/ Aux dents d’empreintes de souris blanches sur la terre blanche/ À la langue d’ambre et de verre frottés/ Ma femme à la langue d’hostie poignardée” (Pe curând, femeia mea cu păr de foc de lemn/ Cu gânduri de fulgere de căldură/ Cu talie de clepsidră/ Femeia mea cu talie de castor între dinții tigrului/ Femeia mea cu gura de cocardă și buchet de stele de ultimă grandoare/ Cu dinți de șoareci albi pe pământ alb/ Cu limbă de ambră și sticlă frecate/ Femeia mea cu limbă de anafură înjunghiată",
    "222": ") (tra) Pe curând, femeia mea pe care o iubesc! Ție, ca întotdeauna și pentru totdeauna, René Miercuri, 21 august 1974 Gavréa, mon cœur Am primit cu bine scrisoarea prin care mă anunțai de călătoria ta la Constanța Sper că te-ai odihnit bine, pentru că iarna va fi lungă și aspră În scrisoarea ta spuneai că ai încercat să-mi interpretezi chipul, dar n-am înțeles concluziile pe care le prezinți – am impresia că ele conțin un fel de reproș! Mă înșel? Am lucrat și lucrez mult pentru a nu ceda tentației de a mă instala într-un castel destul de confortabil al disperării mele Deci am atins un fel de echilibru, pe care-l cunoști cu siguranță, de ciclist care atâta timp cât merge cu bicicleta rămâne în echilibru, dar cum pune un picior pe pământ, legile gravitației îi joacă o festă rea",
    "223": " Merg cu bicicleta, dar vântul suflă foarte tare, e frig și plouă des; momentele de mare oboseală nu lipsesc! Fiecare vrea să-și asigure propria evaziune prin mijloace proprii: „Vreau să-ți spun un mare secret Fiecare cuvânt pe buzele mele e o biată minciună, O mizerie pentru mâinile tale, un lucru care se înnegrește sub privirea ta Și de aceea spun atât de des că te iubesc Din lipsa unui cristal atât de clar al unei fraze pe care ți-ai pune-o la gât Nu te simți jignită de vorbirea mea vulgară E apa simplă care face aceste zgomote dezagreabile în foc” Ai ghicit cine este? Bineînțeles, e Louis Aragon care-i vorbea Elsei El chiar se numea „le fou d’Elsa” Sunt și alți nebuni, cu mai puțin talent decât Louis Aragon, dar cu aceeași voință de a-și da „du mal de vivre” Eu sunt unul dintre ei: un nebun pe bicicletă! Am coborât de pe bicicleta mea, o cameră din roată a explodat! Este a cincea din ziua de azi",
    "224": " Nu merită să mai repar această cameră de cauciuc, e prea uzată Voi cumpăra una nouă Nu în seara asta, magazinele sunt închise Și sunt obosit să alerg cu bicicleta, mereu la două degete de a fi strivit de un automobilist insolent, la două degete de pieirea mea O las acolo, pe marginea trotuarului, și n-am nici un chef de a o închide: invitație pentru un hoț de biciclete Voi continua drumul meu pe jos, îmi place mai mult asta! Asta îmi permite să mă gândesc la tine și să fiu acompaniat de ritmul sacadat al pedalelor, fără să fiu deranjat de traficul infernal; gândind la tine în toată simplicitatea, în simbioză strânsă cu momentele corpului meu: picioarele mele, brațele și inima mea! Te îmbrățișez, mon merveilleux amour Vreau să-ți spun un mare secret: le temps c’est toi! René PS N-am primit nici un semn de viață de la Nicolae! Ce se întâmplă cu el? E bolnav? A primit scrisoarea mea de la Sarajevo? Vineri, 23 august 1974 Gavréa, mon amour",
    "225": " Merci pentru poezia ta „Lunga vară fierbinte” Îmi place mult Mă gândesc că e o adevărată poezie: pornind de la un fapt banal și personal pentru a se înălța pe Olimp! Am găsit sensibilitatea și senzualitatea ta, mai mult decât subtile, aproape la suprafață (în bunul sens al cuvântului), ca o mângâiere ușoară care nu numai că face să vibreze pielea, dar care atinge în același timp nervul principal, cel care singur poate da frisoane, făcând să vibreze ființa noastră, opacitatea noastră, zguduindu-ne în profunzime! Cred că noi trebuie să ne zguduim cât mai des pentru a nu sucomba în acea toropeală pasivă pe care o purtăm în noi și care se adâncește prin eșecuri cotidiene Știu: vei găsi că scrisorile mele adesea sunt foarte negre, disperate și pesimiste, dar nu pot face nimic, asta e starea de spirit în care mă găsesc când mă aflu în față cu mine însumi",
    "226": " Aș vrea să-ți spun că nu e adevărat, că, în fond, sunt foarte puternic, că voința mea e tare, dar, vai, trebuie să recunosc: fără tine, fără prezența ta, fără mâna ta pe umărul meu, eu sunt nimic Cu tine, eu sunt tot, voi fi întreg Nu credeam la început, credeam că voi putea trăi fără brațul drept, dar brațul meu stâng nu-mi servește nici măcar pentru a-mi duce hrana la gură, o stângă fie ea cât de mare, cu o asemenea slăbiciune, făcându-mi găuri pe față cu furculița Ar trebui să-mi vezi bietul meu chip, plin de găuri de furculiță Am devenit victima unei maladii ciudate: îmi pierd părul din ce în ce mai mult și nici o vitamină nu poate să frâneze căderea părului meu – mă voi prezenta ție, în câteva săptămâni, complet chel O să mă vrei așa? Mă vei mai recunoaște? Sper! Am rezervat deci un loc în avionul companiei SAS pentru sâmbătă, 14 septembrie, și sper că vei veni să mă întâmpini la aeroport",
    "227": " Îți voi trimite o telegramă, indicând ora exactă a sosirii mele și numărul zborului Ai timp și chef să petrecem câteva zile la Marea Neagră? Asta m-ar face fericit! Te părăsesc acum, mă voi duce la recepția ambasadei Al tău, ca întotdeauna și pentru totdeauna, René PS Habille-toi le cœur, sosesc în curând! Marți, 27 august 1974 Gavréa, ma bien-aimée Aș vrea numai să-ți spun că mie, de asemenea, în afara subtilității de care dai dovadă în mod constant, mi-a plăcut pudoarea din acea poezie pe care mi-am adjudecat-o Te-am simțit mult mai rezervată decât mi-am închipuit Rezerva e un fel de obstacol (mai aproape de labirint decât de „steeplechase”) pentru cel care te citește, pentru că mereu mi se pare că e ceva care-mi scapă: și totuși e un mister! Trebuie să-ți par foarte vulgar și brutal în ce scriu, și recunosc deschis că mi-e greu, mai degrabă imposibil să mă exprim ca tine",
    "228": " Asta ține fără îndoială de faptul că mi-am făcut educația pe străzile din Bruxelles, unde brutalitatea, viclenia și sarcasmul erau calități dominante Am multe lucruri, prea multe, să-ți spun și îmi rezerv dreptul de a le spune la viitoarea noastră întâlnire Ca să vorbesc ca Snoopy când scria „scrisori-roman”: mă întreb unde mă vor duce toate astea Te îmbrățișez cu tandrețe și constanță În mod umil și etern, René PS Vei găsi aici alăturată o nouă pagină dintr-un nou album Snoopy, pe care ți-l voi trimite în curând Gavréa, mon petit chou Azi e sâmbătă, 31 august 1974 Dacă totul e bine, adică dacă reușesc să termin lucrul în limitele fixate, voi veni la tine sâmbătă, 14 septembrie Dacă nu, atunci va fi pentru 21 septembrie Te voi anunța printr-o telegramă, dând data exactă a sosirii mele",
    "229": " Nu știu ce se întâmplă cu mine, dar mă simt foarte des obosit, și oboseala la mine naște un fel de melancolie, tristețe (cum spunea unul dintre prietenii mei poeți, Léo Ferré: „un désespoir qui n’a pas les moyens”) care mă abate complet Cum îi spunea Lucy lui Charlie Brown: „Tu manques de vitamines B!” Poate! Mă bucur să mă duc la cinema diseară ,ca să văd ultimul film al lui Fellini, Amarcord Repertoarul la Stockholm a fost sărac în mod scandalos, în ultima vreme, și filmele western și porno au dominat complet scena Ce oroare! Da, te iubesc Pur și simplu! Și tremur de emoție gândindu-mă că ne vom revedea în curând! Crezi că va trebui să reîncepem relația noastră de fiecare dată când ne revedem? Nu cred că trebuie menajate corpurile noastre ca după o lungă perioadă de post: sufletul trebuie să se reobișnuiască cu ideea de hrană și nu numai de suflet! Te îmbrățișez puternic și-ți spun: nu ne uita! Al tău, René",
    "230": " \n\nIanuarie Dis-de-dimineață m-a sunat Eva (Ström) ca să-mi ureze un An Nou bun, an în care voi împlini cincizeci de ani, în august, pe 16 Asta s-a petrecut într-o duminică, pe la ora două, după ce am stat în corpul mamei care nu m-a dorit și care, văzând că m-am născut moartă, a răsuflat ușurată Dar către seară cel nou născut a înviat, dând tuturor o lecție de iubire Din anul greu 1942 n-am trăit decât patru luni și jumătate Dar eram un copil de duminică și, deși era întuneric în lume, exista multă speranță că războiul se va termina – deși nemții înaintau în Caucaz, iar ofensivele la Cotul Donului și către Stalingrad nu anunțau nimic bun În ambele alternative, România nu avea de ales decât între ciumă și holeră Deși între două flageluri negre exista totuși o mică diferență Viața oamenilor ajunsese să nu mai însemne nimic",
    "231": " Antisemitismul apăsa greu pe evrei, totul era mai scump pentru ei: pâinea și altele Se publicau mereu decrete în care libertatea lor era limitată– li se confiscaseră bicicletele și mulți în cartierul nostru le ascundeau în locurile cele mai neașteptate, mai ales la morți, în cavourile lor uitate Aceste amintiri îmi aparțin și mie, deși vârsta și moartea aparentă prin care venisem la viață mă protejau în mod neobișnuit Am evocat cu Eva acel timp, deși ea s-a născut ceva mai târziu, când pacea readusese în lume visuri despre o altă lume, în care războiul să nu mai existe Ce naivi erau oamenii din acel timp, azi nimeni nu mai crede în așa ceva – războiul face ravagii în clipa în care scriu aceste rânduri, și viitorul Europei e amenințat Notez primele vise ale acestui an Nu sunt vise diurne și nici reverii pe care le evoc stârnindu-le din ce în ce mai rar",
    "232": " Am visat că o mână frumoasă îmi dădea o Biblie, chiar biblia lui René (tradusă de Louis Segond, doctor în teologie, după texte originale în ebraică și greacă, biblie primită de la tatăl lui, Lionel, ale cărei file sunt pline de sublinieri și comentarii din viața personală) În același vis o întâlneam pe poeta Sara Kirsch, care mă îmbrățișa, era plăcută, absorbită de interiorul ei De câteva zile plouă la Stockholm, orașul e învăluit într-o ceață deasă, totul pare sugerat ca într-o acuarelă Ființele iubite de mine sunt ascunse în acest conglomerat de melancolie, suportând în imaginația mea diferite metamorfoze, exact ca și orașul În același timp, ninge la Ierusalim, și zăpada cade peste tot ce s-a petrecut acolo de la începutul lumii și peste vocile profeților topite în stânci Scriitoarea RT m-a invitat la o supă de pește, la Caisasfisk, împreună cu traducătorul L",
    "233": "N, născut în Polonia Vorbesc despre Strindberg, ca să aflu imediat că amândoi îl detestă Oare l-au citit cum trebuie? Adică recitit? Nu cred Apoi R, în aceeași vervă negativă, îmi spune că Boni (Herlin) n-a tradus bine cartea mea de nuvele Deși ea nu e suedeză, a venit în Suedia la șapte ani, ca poloneză născută în Africa de Sud Regret că am primit invitația la masă, generozitatea ei mă angajează în alt sens decât spiritul ei negativ Oare cronicile excelente ale criticilor suedezi la cartea mea au fost simple ficțiuni de complezență? Nu fac nici un comentariu la ce spune, lăsând-o singură în „țara sincerității” în care s-a instalat Noile texte pe care le-am scris au multe repetiții, lungimi, dar asta așa trebuie să fie, pentru că în așteptarea unei noi cărți trebuie să tatonez terenul, să-mi fac mâna suplă, activă, împiedicându-mă să lenevesc",
    "234": " E adevărat că Boni (Herlin) nu e un traducător de profesie, ci matematician, și vede limba altfel decât un poet De aceea m-am hotărât în mod inspirat să scriu eu însămi direct în suedeză, cum am mai făcut când trăia René, și apoi să le dau lui și altora pentru a afla dacă textul meu este viu, e vorba de asta mereu, textul trebuie să trăiască prin propria mea vitalitate, pe care o transfer, ca de obicei, din instinctul limbii La ambasada poloneză, pentru a vedea expoziția lui Witkacy (Stanisław Ignacy Witkiewicz) Portrete de neuitat, studii de nori și valuri, sentimente uragan În Suedia, el e puțin cunoscut, dar eu i-am citit eseurile și romanele în franceză Vladimir Dimitrijevi¾ de la editura L’Âge d’Homme a publicat aproape tot de el Când mi se pare că viața stagnează într-o irealitate roz, atunci privesc albumele Witkacy, dăruite de Maciej Zaremba, mai ales portretele făcute prietenilor lui, dintre care mă impresionează cel mai mult cel făcut lui Bruno Schultz, el însuși scriitor și grafician de geniu",
    "235": " El a descris mereu lupta cu desenul, pentru a atinge o maximă concentrare, ca nimeni altul Sunt foarte legată de Bruno, mort în ziua și anul în care m-am născut eu, împușcat de un funcționar de la Gestapo pentru că uitase să-și pună steaua galbenă a lui David pe piept Mă privesc în oglindă uneori ca să-l „readuc” pe Bruno din adânc, ochii lui să întâlnească ochii mei, ai lui, poate, dintr-o reîncarnare fie ea numai imaginară E frig în toate camerele, am vărsat sânge Din cauza gerului și a tensiunii nervoase? Poate și din cauza terorii de la Stockholm – oamenii sunt vânați în plină stradă, mai ales străinii Chiar și Boni (Herlin) spune deodată că străinii au fost primiți aici din milă Văd rasismul ascuns, izbucnit din cauza frustrării lui masculine Până acum au fost omorâte zece persoane, și poliția e neputincioasă",
    "236": " Se oferă o recompensă de 100 000 de coroane suedeze celui ce va da un indiciu clar asupra anonimului care omoară în plin Stockholm, producând o tensiune fără precedent printre oameni Februarie Lionel a împlinit 89 de ani și mă rog la Dumnezeu să-i dea viață lungă, el e sprijinul meu moral și spiritual în toate împrejurările Voi bea în cinstea lui un Grand Marnier cu miros de portocală, imitând gesturile lui iubite la deschiderea „sigiliului” sticlei și la momentul vărsării licorii, culoare de aur, în paharul de cristal Am primit o scrisoare de la Ileana (Mălăncioiu), care m-a bucurat mult I-am tradus câteva poeme în superba revistă Lyrikvännen,‚cu un mic eseu despre Libertățile poetice Până la mine, nimeni nu s-a gândit s-o traducă și s-o publice 27 februarie Am visat că un copil mă amenința cu un cuțit, nereușind să mă atingă",
    "237": " O amenințare din exterior? Dușmanii mei neștiuți? În J-J Rousseau (Les rêveries du promeneur solitaire) există sfatul de a nu lupta cu dușmanii, ci mai degrabă a-i folosi, după sfatul înțelept al lui Plutarh Cum să-i folosim pe dușmanii noștri e o mare artă – ei ne ajută să aruncăm o privire serioasă în adâncul nostru, unde se ascunde iubirea de sine care ne izolează de marele ego, limitându-ne precis la micul ego, apropiindu-ne de cei care au absurde resentimente pentru noi Un dușman ar trebui considerat un prieten tragic, dar prieten, pentru că el merită mereu recunoștința celui care vrea să-și amelioreze caracterul printr-un profund examen al conștiinței sale Martie Cu Marianne (Eyre), în vizită la poeta Maria Wine Pe drum, Marianne îmi povestește visul ei de azi-noapte: avea cheile unei case care-i aparținea, dar nu îndrăznea să facă puțină ordine și curat, nici să intre acolo, unde se găseau lucruri extraordinare",
    "238": " Un vis măreț în adânca lui semnificație: Marianne traduce autori dificili, ca Antonio Lobo Antunes și alții, având mereu sentimentul că ea însăși e capabilă să exprime ce se găsește în inima ei La Maria, totul e neschimbat de la moartea lui Artur (Lundkvist), care e mai prezent ca niciodată nu numai în noi, dar și în lucruri, în aer, în culorile ieșind brusc pe fețele noastre din tablourile suprarealiste Maria ne povestește că Artur, puțin înainte de a muri, a cerut ca patul să fie deplasat în direcția rotației pământului Știa oare direcția în care se îndrepta? Apoi aflăm că mama lui Artur era „soldat” în Armata Salvării Katarina Frostenson a fost aleasă în Academia Suedeză pe locul lui Artur, scaunul cu numărul 18! Bucurie printre prietenii din care fac parte și eu Aprilie Am primit o scrisoare de la Irina, nepoata prietenului meu ziaristul și traducătorul Iosif Bercovici Andronic, cel cu care l-am tradus pe poetul Ițic Manger într-un timp bun, în care el mă învăța puțin idiș și când mergeam împreună la Templul Coral din București și la excelentul Teatru evreiesc al orașului",
    "239": " Irina mă anunță că bunicul ei iubit a murit pe 12decembrie, la prânz, că ar fi împlinit 94 de ani pe 14aprilie Așa scrie Irina despre moartea prietenului meu drag: „După ce s-a sculat de dimineață, ca de obicei, se bărbierise, își făcuse cafeaua și păhărelul de votcă, glumind cu strănepoții Stingerea lui bruscă ne-a șocat pe toți Nu credeam să învețe a muri vreodată Era puternic, tonic, generos, echilibrat El continua să fie mai optimist decât noi, cei mai tineri Pentru mine, mai ales, care am trăit cu el în casa în care m-am născut, timp de 40 de ani, golul lăsat de el nu se poate umple cu nimic M-a iubit și protejat ca nimeni altul Pentru el nu avusesem nici un cusur Era întotdeauna necondiționat de partea mea și alături de mine Acum am rămas foarte singură și mi-e îngrozitor de greu chiar să scriu despre asta",
    "240": " N-a mai primit pachetul și felicitările tale Știi că te-a iubit mult și s-a bucurat de veștile pe care i le-am adus din Suedia În ultima vreme vedea mai prost, și din această pricină se hotăra greu să mai scrie scrisori După dorința lui, a fost incinerat, cu o ceremonie simplă la care a participat numai familia, puțini câți suntem Sigur, nu puteam rămâne veșnic împreună Și totuși, nu înseamnă că suferim mai puțin Iartă-mă pentru aceste vești triste! Fie să ne însoțească amintirea lui Cu toată prietenia, Irina” Am plâns citind aceste rânduri Domnul Andronic a fost, înaintea lui Lionel și Andrei, tatăl meu în spirit, cel care m-a ajutat, încurajat și inspirat în toate momentele grele ale ultimilor ani petrecuți în România Amintirea lui veșnică nu se va stinge cât timp eu voi fi în viață",
    "241": " Scrisorile pe care le recitesc când mi se face dor de el îmi dau aceleași sentimente puternice ca și scrisorile lui René Cu Andrei (Bart), vorbind de prietenul meu dispărut Apoi, el îmi povestește istoria actriței Nelly Feifer, care a simulat nebunia ca să rămână în Suedia până când a devenit cu adevărat nebună O istorie care trebuie scrisă, dar mai întâi trăită, cu riscul luat chiar de personajul re-creat Dis-de-dimineață, un vis îngrozitor: aveam gura plină de sânge, și un băiat mă amenința cu cuțitul, lângă două cupe de cenușă La dentist, urgent, însoțită de Andrei (Bart), unde mi s-a ars nervul dintr-un dinte! Mă simțeam drogată, șocată, exact ca în vis! Acasă mi-am revenit – pentru prima oară în viață am luat cunoștință de lumea dentiștilor, de suferințele din cabinetele lor Prietenele și traducătoarele mele, Marianne (Eyre) și Inger (Johansson), au hotărât să facă o sărbătoare pentru împlinirea celor 50 de ani, în august! Vizita la dentist era și ea un fel de „memento” al apropiatei treceri definitive peste pragul senectuții! Totuși lucrez la o nouă carte de poeme, și Jacques Werup mi-a publicat în Sydsvenska Dagbladet un grupaj din ele, cu o prezentare și o fotografie-icoană de Lütfi Özkök",
    "242": " Vizită la Spitalul de boli nervoase, unde prietena noastră, criticul de la Expressen, Pia Zandelin, a fost internată, la sugestia psihologului ei, după apatia care a cuprins-o după moartea motanului ei iubit O înțeleg pe Pia în privința felinelor, eu cred, ca și japonezii: pisicile sunt mult mai prețioase decât cei care pretind că le iubesc Am sfătuit-o pe Pia să facă totul ca să iasă cât mai repede de acolo, altfel va deveni ca pacienții pe care i-am văzut Erau cu totul excitați de venirea noastră, acordându-mi mie personal o atenție aparte Și la întoarcere, ca și cum atmosfera de la spital s-ar fi lipit de mine – am fost atacată verbal de un rasist, căruia nu i-am răspuns decât cu un surâs care l-a dezechilibrat din furia lui bolnavă Karl Otto Werkelid, de la Sydsvenska Dagbladet a venit la mine pentru un interviu, cu o floare albă, ca un adevărat arhanghel",
    "243": " M-am simțit bine cu el, șase ore în care ne-am oglindit gânduri în apele ochilor Interviul a fost apreciat de prietenii mei Am primit o scrisoare de la Margareta Ekström și Kristina Lundblad, care a scris un eseu despre mine În aceeași zi, de sabat, la sinagogă cu Andrei (Bart), unde am îmbrățișat Tora, apoi, după serviciul divin, s-a sărbătorit Inga (70 de ani), mama Evei (Ström), era de față și soțul ei, Helge Zi favorabilă, pentru că am aflat că Pia (Zandelin) a ieșit de la spital, urmând sfaturile mele inspirate Constat cu bucurie influența mea terapeutică asupra unor persoane și mă bucur ca de un dar ale cărui fructe nu-mi aparțin Seară de poezie la Storkyrkan, cea mai faimoasă biserică din Stockholm, unde a fost încoronat chiar eroul meu romantic, Carol al XII-lea Birgitta (Trotzig) a venit să mă ia, povestindu-mi că Agneta (Pleijel) și Maciej (Zaremba) vor divorța",
    "244": " El a întâlnit o iubire din copilărie Agneta a venit și ea la seara de poezie, foarte schimbată, dar parcă și mai frumoasă în durerea ei Am recitat cu mare emoție Maciej a apărut și el, plecând împreună cu Agneta 30 aprilie Agneta Pleijel și mama ei, Sonia, în vizită la mine Am vorbit mult despre tirania iubirii, de teroarea în iubire: de a controla sentimentele și gândurile celuilalt Am vorbit și despre „iubirea care nu trece”, un fel de iubire platonică, și despre iubirea pentru Cel de Sus Sonia era revoltată contra creatorului nostru, atribuindu-i toate catastrofele din lumea oamenilor Totuși, am reușit s-o împac și chiar s-o fac să cânte Chopin la pian, ca în tinerețe, când trăia încă cu soțul ei, dar nu devenise încă traducătoarea excelentă din olandeză și alte limbi, carieră împlinită numai după pierderea iubirii",
    "245": " Încă o zi memorabilă la artiștii plastici: Ingrid și Erik Höglund Acolo erau și prietenii mei, Andrei (Bart) și Liliana (Dufgran) cu soțul și copiii lor Lui Erik i s-au amputat picioarele din cauza diabetului, dar asta nu-l împiedică să fie generos, vesel și foarte creator Peste tot râd tablourile lui, obiectele mirifice de sticlă, toate ieșite din mâinile lui de vrăjitor Am stat la masă la dreapta lui, fericită să-i simt căldura și strălucirea de artist împlinit O subtilă lecție a îndurării și ridicării chiar deasupra lumii artelor Mai I-am trimis Evei (Bonnier) cartea de poeme Lumină spre lumină În aceeași zi, jurnalistul PA Axelsson m-a sunat să-mi spună că vrea să facă un film despre mine la TV, un film de aproape o oră, în care echipa de filmare se va deplasa de la mine în alte locuri frecventate de mine",
    "246": " Inger (Johansson) îmi spune că semăn cu Sergiu Celibidache, același lucru mi l-a spus și Artur (Lundkvist) când am aterizat la Stockholm, în seara acelei zile de neuitat, flatându-mă, pentru că „Celi” era steaua tinereții noastre, în afara literaturii, bineînțeles Dar în fond nu știu ce a vrut să spună Artur Se referea, oare, la ascetismul dirijorului? Când rescriu aceste rânduri am aflat despre caracterul dificil al lui „Celi”, de faptul că a fost tracasat în Suedia pentru că el era pentru muzica pură, opunându-se cu încăpățânare comercializării ei aproape făcându-și cu bună știință rău La fel ca și atunci când trăia în România, dirijorul obișnuia să concerteze, să experimenteze în spații închise, cum ar fi vaste camere subterane din Evul Mediu, complet izolate de spațiul orașului poluat crunt de zgomotele insuportabile ale timpului modern Misteriosul proces al creației era respectat astfel de misteriosul dirijor",
    "247": " Creația pe care nimeni n-o poate explica, numai descrie, poate, rămâne mereu neelucidată, misterul ei stând deasupra tuturor „interpretărilor” În cazul muzicii, ea trebuia trăită intens și nu difuzată prin comercializare, ca o „hrană rece” păstrată într-un frigider 28 mai Baie de sânge la Sarajevo! Oameni îngroziți, neștiind încotro s-o apuce Mizerie totală Se vede la rece de ce este în stare omul împotriva nu numai a ființei sale, ci și a celorlalte viețuitoare și a naturii, la care nimeni nu se gândește Oamenii de la țară sunt dezorientați, era timpul când se lucra pe câmp la producerea hranei viitoare Acum toți fug niciunde, pentru că peste tot sunt pândiți de moarte Aici, în Suedia, ca de obicei, se organizează ajutoare și se așteaptă valuri de exilați, în primul rând familiile cu copii Vizita Birgittei (Trotzig), care a venit cu o floare roșie, tropicală",
    "248": " Bucurie Am stat împreună de la șase până la miezul nopții Mă-ntreb: cine suntem noi în realitate, păstrând delicata „floare” a prieteniei atâția ani, „floare” care, după cum se știe, se distruge chiar prin „șifonarea” unei singure petale? E mai bine să nu mă gândesc la nimic și să iau acest „dar” așa cum iau și aerul în care respir și vederea norilor de care mă bucur Cineva care „ne iubește” oglindindu-se mereu în clipe privilegiate? Încă o zi bună cu Agneta (Pleijel), care nu mai suferă atât de mult de trauma divorțului ce nu s-a pronunțat Eu și cu Birgitta (Trotzig) ne-am unit forțele, separat totuși, poate prin rugăciune, pentru ca cei doi prieteni ai noștri să rămână împreună, să nu-i pierdem ca prieteni! Agneta va călători în Indonezia cu frumoasa ei fiică, Lina Am căutat cu ea prin toate magazinele un rucsac ușor în care să ducă o parte din confortul suedez, în aventură",
    "249": " Vizită la Pax (PA Axelsson), de la televiziune, pentru a discuta filmul despre mine La sfârșit vorbim despre credință și îngeri Apoi cum, aflându-se lângă patul nepoatei sale abia născute, muribunde, s-a rugat ca să trăiască, intens, și ridicând ochii a văzut un înger, într-o străfulgerare Fetița a supraviețuit și i s-a dat numele Gabriela! Iunie Am început să scriu o nouă carte de nuvele, semănând cu niște romane în miniatură Folosesc suedeza, dar chiar și franceza, și ca fond muzical limba maternă, pe care se bazează totul Cum? Habar nu am Dar am impresia că textul trăiește După criticile Evei (Bonnier) pentru încercarea de roman în suedeză (nu comunic emoția, deși e interesant), am înțeles cauza nereușitei: ființa mea n-a pătruns adânc în ce scrisesem, nu l-am transformat în ceva semănând ființei Sunt curioasă ce va spune Eva despre poemele trimise",
    "250": " Poezie și proză, pentru mine e același lucru Scriind poemele am jubilat „tragic”, pentru că ele au un epos venind chiar din trauma vieții mele, nefiind totuși niciodată biografie Mi-am luat, din disperare, libertatea de a ști mai mult decât viața Cel puțin prin libertatea imaginației sau a destrămării într-o stare de spirit „dureros de dulce” Eposul în poeme e esențial, de la începutul lumii, integrat ca parte a memoriei care e timp, care e mister 15 iunie Scrisoare de la Eva (Bonnier): va publica poemele în 1993! M-am bucurat, am luat asta ca pe o mare încurajare pe drumul greu pe care mă angajez, intrând undeva într-o limbă în care totul e necunoscut, dar cu atât mai mult palpitant Chiar dacă ar fi să mă pierd în aventura serioasă, voi avea avantajul de a fi fost în cuvinte și într-o altă stranie sensibilitate care m-a apropiat parcă și mai mult de limba mea maternă! Sau acolo unde, într-un imens „ceaun”, se fierb la roșu toate limbile! 19 iunie",
    "251": " Chiar și în vis „lucrez”, vreau să umplu cuvinte necunoscute cu „mine” Habar n-am ce este acest „mine”! Ceva necunoscut, dar care poate să fie În timp ce lucram mi-am amintit visul de azi-noapte: cineva punea pe patul meu un cearșaf plin de broderii! Oh, ca și cum m-aș afla într-un tablou în care totul e creat de altcineva, fără să cunosc regulile „conviețuirii”, sută la sută Situația mea prezentă: „locuind” curajos într-o limbă la care s-a „lucrat” intens, ca „intrus”, ornament, ruptură de nivel, disonanță, asumând riscul falsității, eliminării prin cenzuri prea severe de cei care veghează la „puritatea limbii” Vis cu Eva (Bonnier): eram la editură, și ea îmi propunea un alt titlu Apoi, ea a dispărut, și în loc a apărut o femeie foarte frumoasă, necunoscută Apoi a apărut Gerard Bonnier, tatăl Evei Eram lângă o clădire cu o scară imensă, era plin de iubire pentru mine",
    "252": " Trebuia să urcăm împreună scările periculoase Când eram cu el, nu-mi era frică Apoi ne găseam sus, neprivind în jos Iulie E plină vară, și eu mă bucur de lumină ca de o baie îndelungă, fac provizii pentru timpul când soarele va începe să arunce parcimonios o altă lumină Se știe acum că toate animalele comunică prin lumină Diferite feluri de lumină pe care simțurile noastre nu le pot distinge Cartea mea de poeme se referă la acest fenomen În apă există o altă lumină și ființe necunoscute omului, care nu poate imagina totul din infinitul naturii Andrei (Bart) mă sună să-mi spună că i s-a făcut o biopsie, și acum e clar că are cancer la prostată I s-a propus „mutilarea”, tăierea testiculelor, umilința în intimitatea cea mai intimă În legătură cu moartea am văzut un film documentar despre două femei bătrâne murind în mod diferit",
    "253": " Una așteptând la spital vindecarea, necrezând decât în miracolul științei care a făcut progrese în învingerea bătrâneții și morții Prietena acestei femei se numește Olava, are aceeași vârstă, încrezându-se în puterile proprii, mereu pe picioarele ei, cu credință În ajunul morții Olavei, prietena de la spital o visează pe un pod, făcându-i semn de adio cu mâna A doua zi află de moartea ei și se simte împăcată Bătrânii știu multe despre „trecerea podului” Unora li se face frig, alții își visează prietenii apropiați primind cheia sfârșitului, alții văd ceva alb, fără chip, ca într-o nuvelă de EA Poe În plin război, în Iugoslavia, ironia sorții: Suedia a vândut arme statului iugoslav, și acum propriii soldați, trimiși să facă pace, întâlnesc aceste arme care-i pot schilodi sau omorî Încă un vis rar: primeam o floare splendidă de la cineva, cu o scrisoare într-o limbă necunoscută",
    "254": " În aceeași zi, Andrei (Bart) îmi spune că printre femeile bolnave devine și el și mai bolnav Vrea să mă vadă mereu, pentru că i se pare că eu îl „vindec” Cum? Poate vorbind în acea limbă în care se înfășura orașul nostru București, ca în crisalida unui fluture mare August Lumina parcă s-a schimbat brusc, seamănă și mai mult cu mierea florilor de salcâm Toată noaptea am fost cu René în cimitir, eram parcă în cimitirul din Lucerna, cel din jurul catedralei, cu arbori de sute de ani Coborând spre centrul orașului ne opream des să citim pietrele funerare Uneori eram chiar cu Lionel, căutând anumite inscripții în care se scria că morții s-au stins din viață în numele Domnului Simțeam susurul vântului printre frunzele marilor arțari trăind într-adevăr marea magie a locului Andrei (Bart) mă sună neliniștit – doctorul i-a recomandat operația care-l va umili pe fostul Don Juan",
    "255": " Acum, fiul său, Daniel, râde de tatăl lui, un fel de răzbunare tardivă, pentru că Andrei nu s-a căsătorit cu mama lui și nici măcar nu i-a dat numele lui, ci numai chipul arzător, pasionat, de evreu meridional, contrastând atât de mult cu numele său de familie atât de suedez și cu blondețea mamei sale Daniel nu știe încă nimic de intenția lui Andrei de a face din el un adevărat evreu – întâi circumcizia și studiile necesare, limba ebraică, și apoi trecerea pe numele lui, ca o nouă naștere, spirituală Nu trebuie să-i cerem nimic lui Dumnezeu, numai să ne țină în iubirea, și nu în mânia lui Numai El știe cât de pline de vanitate sunt dorințele noastre și cât de nepregătiți suntem pentru noile schimbări din existența noastră Recitesc din Metamorfozele lui Ovidiu, despre Faeton, sau Icarus, fiul Soarelui El a făcut o lungă călătorie pentru a verifica spusele mamei sale, cum că ar fi fiul Soarelui",
    "256": " Obținând confirmarea chiar din gura tatălui său, atunci i s-a aprins dorința să fie chiar ca el și i-a cerut să conducă și el carul sau faetonul divin pe bolta cerească Tatăl i-a explicat riscurile acestei aventuri, dar cum era plin de iubire pentru fiul său a cedat până la urmă, dându-i instrucțiunile necesare pentru a nu produce o catastrofă Fiul era atât de grăbit să fie ca tatăl său și pasionat să conducă faetonul ceresc, încât s-a aruncat în aventura cosmică luând foc și căzând lamentabil sub ochii tatălui întristat Nici măcar Soarele nu putea să reziste dorinței fiului iubit Deși știa că va declanșa, prin împlinirea dorinței acestuia o catastrofă cosmică Dureri în brațe și în coșul pieptului Dureri premonitorii, avertizările corpului care în curând va trece bariera, găsindu-se brusc în casa bătrâneții, și de acolo mai departe, în necunoscuta regiune, învecinându-se cu țara care nu se vede",
    "257": " Eforturile mele de a mă ține pe picioare în fiecare dimineață sunt mari Pur și simplu mi-ar plăcea să mă abțin de la zi și să trăiesc numai noaptea, când totul e fără unghiuri ascuțite, numai curbe, arcuri de umbră, mătăsuri și catifea A venit din Danemarca Edith, recomandată de prietena mea pianista Ingrid (Lindgren) pentru a aranja masa la care am invitat în jur de optzeci de persoane Îmi place de ea, e frumoasă și plină de mister A studiat muzica în tinerețe, apoi a lucrat în restaurantul familiei din Skagen Ea aranjează toate sărbătorile pentru celebrii muzicieni din Stockholm Vorbim despre lucruri practice și mă uimește faptul că nu va costa „ochii din cap” pentru a sărbători nu numai jumătatea mea de secol, dar într-un fel și a aduce în prezent amintirea lui René, pentru fiii lui și prietenii mei Facem liste cu tot felul de produse de cea mai bună calitate, exact ca într-o nuvelă de Karen Blixten, Banchetul lui Babette, ocazie bună pentru Edith de a arăta încă o dată apogeul artei culinare, și pentru mine generozitatea",
    "258": " Banii primiți de la Lionel pentru aniversarea mea erau pentru a-mi cumpăra o bijuterie sau o blană scumpă Dar ele nu intră în stilul meu: nu-mi place luxul! Andrei (Bart) mă sună tot timpul: se gândește la moarte glumind De exemplu, spune că, dacă va muri, îmi va rezerva un loc pe un nor, alături de el, poate că acolo îi voi fi accesibilă Râd cu ochii umezi, pentru că prietenul meu va rămâne un „taur” orice s-ar întâmpla părților „glorioase” ale corpului său Femeile sunt pentru el, da, niște vaci frumoase, dând lapte gratis! Asta mă face să mă gândesc la Elvis care, întrebat de ce nu se căsătorește, a răspuns surâzând: De ce să-mi cumpăr o vacă, dacă primesc lapte gratis! Aflu despre eforturile președintelui Iliescu de a-l promova pe poetul său favorit, Marin Sorescu, pentru Premiul Nobel Nu e nimic rău în asta, dar bănuiesc în eforturile președintelui o dorință acută de a se auri el însuși",
    "259": " Va avea loc, la Stockholm, o sărbătoare în care poetul va fi pus într-o lumină puternică Aflu de la Lionel despre eforturile soției sale de a-l împiedica să vină la Stockholm pentru aniversarea mea A căzut bolnav la pat, așa, deodată Cred că e o vrăjitorie din nord, vrăjitorie la fel de eficace precum și cea din sud! Îl consolez pe Lionel că poate veni după aniversarea mea, când va fi la fel de bine primit ca întotdeauna Dorința lui însă e aceea de a-i cunoaște pe toți prietenii noștri, poate de a-i converti și angaja în traducerea cărților lui încă nescrise Cu Edith, în piața de lângă Biserica „Hedvig Eleonora”, să cumpărăm un somon de cinci kile, un pește de vis, cu o piele de argint pe tot corpul ceresc! Apoi în magazinele cu mirodenii, unde miroase ca în paradisul oriental Inger (Johansson) a venit și ea de la Lund, pentru a ne ajuta la prepararea banchetului",
    "260": " Când ne aflam în bucătărie, sună telefonul de la Bruxelles: Lionel se află pe aeroport cu Ralf, care îmi povestește că Lionel a început deodată să tremure A fost dus apoi acasă, triști că nu pot veni la sărbătoarea mea, pentru că Lionel nu se simte bine, totuși mă binecuvântează cu o voce plină de căldură și vitalitate, spunând că vor veni luni În aceeași zi, pe când Fanny (Kuritzen) aranja masa de jucat poker, s-a sunat la ușă; un domn înalt, cu alură atletică, mi-a dat un pachet mare din partea ambasadorului român din Stockholm: Istoria literaturii române de Călinescu, în engleză! Sunt uimită, n-am fost niciodată la ambasadă și nu l-am cunoscut pe domnul ambasador Iau pachetul mulțumind În același timp sosesc telegrame și buchete de flori, pentru a-mi ura viață lungă și fericită, de la instituții și de la prietenii care nu pot veni la petrecere",
    "261": " \n16 august 1992 M-am trezit dis-de-dimineață, convinsă să fac față spectacolului împlinirii unei jumătăți de secol pline de dureri sfâșietoare, lupte acerbe, dar și înseninări datorate perplexității iubirii, dar mai ales marii prezențe a naturii, cea mai mare consolare a dureroasei „întâmplări de a fi” Inger (Johansson) e cu mine, a dormit în camera oaspeților, muncind cu mine și Edith (care locuiește la hotel), uneori uitând chiar să mâncăm Totuși, eu și cu Inger am fost la mesă, dis-de-dimineață, ca să ne purificăm simțurile angajate în atâta „furnicism” Sunt născută într-o duminică, sunt legată de faptul că în acea duminică orașul nostru, București, printr-o minune, n-a fost bombardat de nemți Acest „mic fapt” l-am luat mereu ca pe o grație pentru mama și apoi pentru mine – simțurile mele n-au fost tulburate și de tensiunile exterioare, ci numai de cele interioare, misterioase, cunoscute numai de creatorul tuturor ființelor și neființelor",
    "262": " Edith arată ca un înger: îmbrăcată în alb strălucitor, cu „mitra” bucătarilor pe cap Toată sufrageria, cu masa în mijloc, e parfumată de luxul generozității mele și a prietenilor mei care m-au ajutat și răsfățat mereu, ca și cum acest lucru ar intra în firea relațiilor noastre chiar de la început Eu nu aștept nimic de la nimeni, mereu dorind dureros să fie „cel care iubește”, imitându-l pe „Amantul Ceresc”, amantul sufismului despre care scrie sublim Attar (în Conferința păsărilor), text de care nu mă mai satur E vorba acolo parcă de setea mea de iubire, de erorile mele regretabile, de dorința mea de a nu mă rătăci, a găsi drumul către „Iubitul iubiților” În marea tradiție a poeziei arabe sentimentele se exprimă atât de puternic și memorabil Ce păcat că acest fel de a simți e necunoscut de marea masă a cititorilor occidentali, rămânând parcă numai privilegiul marilor cărturari, cum ar fi traducătorul lui Attar în suedeză, Erik Hermelin, și al altora în marile limbi europene",
    "263": " E o zi însorită, am deschis toate ferestrele marelui apartament, ca să comunicăm și cu restul lumii, când vom petrece La ora două după-amiaza, primul oaspete: Birgitta (Trotzig), cu un tablou mare în brațe și chip strălucind de iubire E o gravură de Ulf, totul în nuanțe de albastru, cu motivul păsării zburând deasupra apei Ceva care amintește și de bluza mea de mătase, cumpărată de la „Maison de France” pentru această petrecere Fiica Birgittei, Erika, a venit cu prietenul ei, subțire ca o nimfă tânără, cu miros de pădure și râuri repezi Fata prietenilor mei (Fanny și Bo Kuritzen), Petra, mi-a adus coroana de flori tradițională, cu multe flori și cu trandafiri roșii în frunte Draga mea Marianne (Eyre) a venit cu daruri și cu tortul de ciocolată concurând cu tortul lui Inger! Eva (Bonnier) a venit cu soțul ei, jurnalistul Erik Sidenblad, cu șampanie și crini albi superbi, vorbind despre cartea mea de poeme",
    "264": " Agneta (Pleijel) mi-a adus pur și simplu o bucată dintr-un vechi templu thailandez, ca să mă protejeze de demoni! Dar ce apariție de vis a făcut Ana Maria Narti cu soțul ei, doctorul, urmați de fiica lor, în costum de balerină! Nu-i pot numi pe toți cei optzeci de prieteni și colegi care au umplut pur și simplu casa cu inimile lor și, mai ales, cu vocile! Au cântat cu toții tradiționalul „Să trăiești o sută de ani!”, vecinii mei au dat tonul, apoi președintele Uniunii Scriitorilor (poetul Peter Curman) a vorbit despre mine și René, apoi Sven Erik Täckmark a cântat o baladă veche suedeză Băieții lui René sunt de față, cu iubitele lor, și se simt bine că într-un fel e sărbătorită și memoria tatălui lor S-a stat până târziu, după miezul nopții, și ultimii care au plecat, ce fericire, au fost cei care nu sosiseră primii, cu Birgitta (Trotzig), Agneta (Pleijel), Göran (Sonnevi) cu soția, Kerstin, în frunte! Am trăit (prin respirație) ore de bucurie nesperată – nu m-am simțit deloc obosită, dimpotrivă, plină de energie, aranjând lucrurile în bucătărie, și rugându-mă ca după „inspecția îngerilor”, când eu voi dormi, să primesc un bun calificativ, de bună intrare în țara de umbre colorate ale bătrâneții",
    "265": " A doua zi, Lionel mă sună din nou – va veni miercuri Prietenii mei au fost foarte mulțumiți de ziua de ieri Brusc, mi-am adus aminte de visul de azi-noapte: eram mai multe persoane și trebuia să le adun în una singură! Chipurile mele erau răspândite prin camere și mă uimeau! Cine poate exprima, mai bine decât visul, situația delicat perplexă în care m-am găsit ieri? Lionel și Ralf au venit, în fine, la mine! Sunt tot timpul la dispoziția lor, ca un fin ambasador manipulând forțele binelui și răului să se țină în echilibru Am fost la cimitir, am plâns toți trei lângă piatra lui René, apoi i-am invitat la restaurant, unde ne-am înveselit Lionel a povestit istoria despre „le petit Jean” care a încercat să se sinucidă de două ori Mama lui îi frecventa pe preoții tuturor religiilor Avea un câine la care ținea mai mult decât la fiul ei, hrănindu-l cu lapte și unt, alimente greu de găsit în timpul războiului",
    "266": " Într-o zi, „le petit Jean” a venit la Lionel îngrozit, mama lui murise – era în pat, cu fața mâncată de câinele propriu Lionel interpretează totul biblic: așa se întâmplă când împarți credința în mai multe religii Birgitta (Trotzig) îmi telefonează de la Öland ca să-mi spună că s-a simțit bine la mine Aproape același lucru mi-l spune și Lionel: „A fost o gură de aer proaspăt, ca să pot să îndur infernul care mă așteaptă la Bruxelles!” Melancolie după plecarea lui și a lui Ralf, care s-a abținut curajos să nu se certe cu tatăl lui Despărțirile sunt sfâșietoare pentru mine E bine să ne întâlnim cu cei iubiți, dar apoi vine durerea și chiar teama de a-i pierde pentru totdeauna Ascult Ceaikovski, Andante cantabile, parcă numai tonurile muzicii, intensitatea lor mă pot consola de „despărțirile” inevitabile Septembrie Toamna a venit subtil, punând pe aici, pe colo galbenul ei în infinite nuanțe, ruginiul ei pe care nici un pictor nu-l va putea reproduce exact",
    "267": " Da, toamna vine spre mine, ca toate anotimpurile, cu un ireal aparte, plin de inspirație, adică entuziasm Fără entuziasm, un fel de profundă energie psihică și fizică, n-aș putea să supraviețuiesc vieții diurne, care mă apasă cu exigențele ei teribile Trebuie să lucrez mereu, să fac progrese în limba țării în care am aterizat, să arăt ce pot mai departe, să nu adorm pe laurii câștigați Miza vieții e obscură, dar esențial e să-mi fac datoria, țintind înalt acolo unde se depășesc gânduri și sentimente, succese și insuccese și tot haosul provocat de faptul de a fi în viață Acolo unde sunt eu însămi cu adevărat, eliberată de „fructele vieții” câștigate cu sudoarea frunții și asceza ascezelor Acolo sunt parcă egală nimicului din care marea creație a țâșnit miraculos Surâd că trebuie să fac atâtea pentru a atinge „nimicul” atât de odihnitor Dar, în mod concret, numai lenea mă obosește, mă deformează, fiind închisoarea cea mai de temut",
    "268": " Simțurile mele sunt subtile și trebuie să fie hrănite zilnic cu „acțiune”, fără să se înlănțuie niciodată de ea Înainte de a mă culca, aproape că uit tot ce am de „realizat” ziua – așa trebuie să fie, cred Pentru că aceste „acțiuni”, cât de importante ar fi, nu sunt esențiale Totuși, în mod paradoxal, ele sunt mai mult decât esențiale, percepându-le „ireale”, fructele puterii care există în mine și care nu vine din micul meu ego conștient Această putere vine de la viața care mi s-a dat De aceea am început să mă simt din ce în ce mai bine împlinind chiar acțiuni plictisitoare, cum ar fi: a face ordine printre hârtii, a face curățenie etc, pentru că toate „trebuie făcute” și pentru că mai târziu aceste „treburi” zadarnice, obositoare, din „departamentul” haosului devin și ele ireale Mă văd în această „irealitate” cu dorința mea bună de a face ordine în dezordine, de a pune în practică impulsul de armonie, de geometrie poetică",
    "269": " Da, asta e! Geometria poetică a labirintului fiecărei clipe a vieții care mi s-a dat Altfel m-aș rătăci complet, totul mi s-ar părea o capcană pusă la tot pasul pentru a cădea în ea iremediabil Toamna care vine mă învață și ea, mai ales culorile ei, despre orientarea într-o altă zonă în care totul, deși pare cunoscut, e îngrozitor de nou și demn de contemplat Agneta (Pleijel) a venit la mine S-a schimbat deodată, nu mai suferă Acum se pare că disperarea a trecut la soțul ei, de care nu s-a despărțit încă Ciudat animal, feroce, e iubirea dintre ființe! Totul pare minciună în iubire, minciună cu străfulgerări de adevăr, de trăire „ireală”, de intensă viață pe care nimic altceva n-o poate imita Arta, religia ar putea înlocui iubirea, completa ființa cu „irealitatea” lor puternică Dar când cei doi sunt mari personalități și au creat între ei corpul subtil al iubirii și artei, atunci parcă e și mai greu",
    "270": " Ca de obicei, cineva trebuie să moară În cazul creatorilor, o dată cu iubirea și arta, rămânând de presupus o înnoire dureroasă La artiști ca Picasso, de exemplu, iubirile l-au înnoit sublim pe maestru, lăsând „să moară” nu numai iubirile, dar și modurile artei, supraviețuind prin perpetuă înnoire admirabil Mă întreb mereu, citind memoriile lui Chagall, cât de nocivă este critica, mai ales a celor mai apropiați El scrie că ea distruge entuziasmul, care trebuie să fie prezent ca încredere în propriile forțe Critica, chiar dacă e îndreptățită, paralizează nervii creatori, punând sub semnul întrebării chiar „irealul” din care trăiesc creatorii lui Am visat din nou indieni – eram în America și căutam un vapor acoperit cu flori Gândeam că indienii, prietenii mei, au ascuns vaporul, îngropându-l în flori, pentru ca nimeni să nu-l găsească \n14 septembrie – încă un vis ciudat",
    "271": " Eram în India sau în Africa și vedeam elefanți Îmi era frică să nu cad într-un hău care se deschidea sub picioarele mele, de acolo de unde priveam animalele sublime Am luat alt drum și am găsit apă M-am trezit cu gustul bun al apei în gură Aș vrea să trăiesc mai mult în vis – acolo sunt mari pericole, dar cele din realitate par mult mai amenințătoare În vis, spațiul pare infinit și mă pot salva parcă într-o a patra sau a cincea dimensiune despre care nu știu nimic 14 septembrie Pax (PA Axelsson) m-a sunat Se va filma pe 23-25 septembrie Voi trăi intens tensiunea actorilor, visele lor diurne, reveriile despre cine sunt Totul trebuie să fie ca un film (Ca într-o poveste, titlul ales chiar de mine) în care să transpară mai ales ce nu știu despre mine, irealitatea mea și a locurilor frecventate cu obstinație de-a lungul exilului în Suedia",
    "272": " Am ales ca punct de preferință „Necropolis”, cimitirul Norrakyrkogården, acolo unde e îngropată iubirea și pasiunea Strindberg, amândouă departe de a putrezi, dând frunze, flori și fructe în viața mea imaginară și reală Una dintre neliniștile cotidiene este aceea de a face loc creației – nu numai în spațiul interior, dar chiar în cel real, fizic Problema ordinii în apartamentul meu de patru camere spațioase – invazia hârtiilor, a cărților răspândite peste tot În fiecare zi îmi propun să fac ordine, să văd mesele goale, așteptându-mă să pun o foaie albă de hârtie pentru a scrie câteva rânduri sau a trage câteva linii ale unor desene care se „vor face singure” Fac pachete de cărți și de jurnale, deplasându-le dintr-o cameră în alta, suferind la gândul de a le da cuiva sau arunca pur și simplu Problema tuturor scriitorilor și a cititorilor care au în sânge nebunia de a citi aceeași carte, de exemplu, în mai multe limbi",
    "273": " Nebunia mea de când trăiesc în altă țară decât cea în care m-am născut: să compar traducerile, să învăț în fiecare zi noi formulări, găsite de traducători străluciți Pentru că mâine încep filmările, a trebuit să fac ordine peste tot și să văd haosul din mine exteriorizat în hârtii și cărți care mă împiedică parcă să lucrez armonios, adică să am deșertul foii albe în fața ochilor și să mă adâncesc în el Acum sunt obosită și nu fac decât să înțeleg viața sau nevoia eremiților de a se izola, măcar temporar, într-un loc în care domină vidul N-am mai scris în jurnal, am ajuns, după filmări, la un alt fel de oboseală, plăcută, pentru că n-a fost vorba numai despre mine – ci despre Strindberg, Swedenborg și alții, despre România, anii copilăriei și adolescenței, dar mai ales despre imanența și transcendența lui Dumnezeu și, bineînțeles, despre muzică, despre preclasici, despre Mozart, Schubert, Mahler",
    "274": " Și, undeva, despre Sergiu Celibidache, despre steaua lui care a strălucit aici, în Suedia, destul de dureros În fond, am uitat aproape tot din ce s-a petrecut Numai lunga vizită în cimitirul Norrakyrkogården mi-a obsedat și influențat lumea onirică Am depus la mormântul lui Strindberg o coroană de imortele și le-am arătat celor care filmau, și mai ales lui Pax, mormintele mele iubite, magia mea, locuri unde viața și neviața au produs ceva nou, o semiexistență asemănătoare celei de la masa de scris Soarele a fost cu noi tot timpul Octombrie Un vis care se repetă: aveam un cal alb care mă iubea mult, dormind cu mine în pat Traduc din Swedenborg în fiecare zi Influența Cărții de vise? Acest cal alb (care în fond era o iapă) era chiar numele locului în care ne petreceam copilăria la Văleni, acolo visam mereu să întâlnim, și eu, și sora mea, legenda locului în piele și oase",
    "275": " Un cal alb, o iapă albă, care apărea și dispărea, un fel de spiritus loci care dădea celor întâlniți o aură de irealitate Păscând turmele, vedeam în schimb pe cer caii albi ai norilor, trăgând după ei corăbii la fel de albe în imensitate Se spune că muzica lui Mozart poate vindeca surditatea, având o putere terapeutică asupra celor care au probleme cu limba, mai ales în a se exprima cu claritate După moartea lui René, aproape îmi pierdusem vocea Obișnuiam să ascult muzică simfonică, și Mozart, bineînțeles, treptat, vocea mi s-a schimbat, devenind mult mai determinată, puternică Era vorba de schimbarea personalității, după o traumă Și totuși era vocea mea, de soprană, pentru că puteam să cânt, dar vorbirea era alta Cum și în ce fel am revenit? Mister Și cum este timbrul meu specific, asta într-adevăr nu pot niciodată să-mi dau seama",
    "276": " Ascultându-mă la radio, de exemplu, am un sentiment sigur că nu e vocea mea, că nu sunt eu, cea pe care o ascult numai din interior 12 octombrie Cutremur de pământ în Egipt: 400 de morți, 4000 de răniți! Zguduitura s-a simțit până la Ierusalim Poetul Derek Walkott a luat Premiul Nobel Scriitoarea Marianne Jeffmar a fost la mine și am așteptat amândouă anunțarea premiului, ea sperând că Hugo Claus va fi premiat Am băut tot timpul vin roșu, care a consolat dezamăgirea prietenei mele, plecând veselă totuși, pentru că nimeni n-a fost „spânzurat” M-am gândit cât de dezamăgit trebuie să fi fost colegul meu, Marin Sorescu, și mulți alții care și-au pus speranța în premiu Filmul despre mine s-a dat la televiziune Ce surpriză! S-a anunțat mereu și s-a dat și în repriză E cu totul altfel decât în amintirile mele",
    "277": " Peste tot comentarii! Telefoane și scrisori de la necunoscuți, felicitări și comentarii de la prietenii mei scriitori: am caracter, puternică personalitate, farmec! M-a surprins ce am spus despre iubirea universală, despre mit și, la sfârșit, despre Agnus Dei al lui Mozart, ca o promisiune despre o viață nouă Pentru „ideile” mele muzicale, Stig Gustav Sjöberg, organist la Biserica „Sankt Göran”, mi-a propus să ne vedem, vrea să compună muzică pe poemele mele Dorin Tudoran, împreună cu fiica lui, Alexandra, au venit la Stockholm Insistențele mele pe lângă Institutul suedez au dat „roade” pentru prima oară Împreună cu Andrei (Bart) am încercat să-i arăt lui Dorin „orașul marțial”, deși abia mă țineam pe picioare după o gripă Am fost și la Uppsala, invitați de Marianne (Sandels) Am vorbit mult despre situația din România, despre stingerea euforiei după „revoluție” și despre incapacitatea oamenilor de a-și asuma noua realitate",
    "278": " Dar cel mai mult am vorbit despre Mircea Eliade și excepționalul său discipol, Ioan Culianu, despre moartea fulgerătoare a acestuia, asasinarea lui degradantă, în plină zi, pe 21 mai 1991, împușcat în cap, într-un WC al universității din Chicago Și eu, și Dorin o cunoscuserăm bine pe prima soție a lui Culianu Eu, mult mai bine decât el, încă din timpul școlii primare, și mai târziu când devenise prietenă chiar cu Nichita (Stănescu), și împreună „mă ajutau” prin tot felul de sugestii să revin la realitate, să nu părăsesc țara Odată fusesem invitată la familia Culianu (mama și mătușa lui), atunci am aflat mai multe despre Ioan Culianu, care părăsise țara Eram plină de emoție la fiecare cuvânt care se spunea Nu știam prea multe nici despre Mircea Eliade și generația lui, și nici despre istoria României, care ni se transmisese numai prin istoria falsificată după „necesitățile împrejurărilor istorice”",
    "279": " La un moment dat, țineam un cuțit de argint în mână Cele două doamne făceau prevestiri negre, ele știau parcă adevărul pentru care noi, născuți ceva mai târziu, pierduserăm orice interes Deodată, în mâinile mele „calorice” (de „șaman”, cum mi-a spus Mircea Eliade când va veni la noi, în Suedia), cuțitul s-a rupt în două părți, depărtând lama de mânerul plin de incrustații fine Am împietrit de durere și rușine Doamnele m-au consolat pline de amabilitate, și eu am promis că le voi aduce în schimb setul meu de lingurițe de argint pentru că îmi lipsea un cuțit de argint acasă M-a tulburat mult, pentru că fusese ca un „semn”, ca o funebră prevestire, pentru că se vorbea de soarta fiului iubit și înstrăinat La moartea lui Mircea Eliade citisem în Limite textul lui Culianu despre maestrul său, după cum citisem și în excepționala revistă Agora, a lui Dorin, articolele lui virulente la adresa României comuniste și a dezastrului lăsat după căderea regimului ei",
    "280": " Culianu povestise despre ultimele zile ale maestrului său, despre fazele trecerii într-o altă lume, după „eliberarea sufletului” care urma, după tradiția Vechiului Testament, să se „așeze” în cel al discipolului, pentru a-l întări Era ideea prin care vechiul camuflaj al lumii se revela deodată, numai pentru o clipă, la dispariția unei mari personalități, dând perspectiva viitorului incert Marea veghe, descrisă de Culianu, avea ceva dintr-o altă mare veghe pe care chiar timpul profan, istoria o conțineau insesizabil, locuind în toți exilații vieții, așteptând clipa eliberării din timp Încerc să mă vindec de neliniștea venită din contactul zilnic cu tot felul de necunoscuți la centrul nostru de presă Revenind la scrisul zilnic, în fața mesei de scris, îmi dau seama de asemănările dintre a desena și a scrie la o carte Pentru mine este foarte important să nu pierd firul – să am o continuitate, să țin vie concentrarea cât mai mult, să mă pierd în ceva semănând cu netimpul",
    "281": " Apoi, apare necesitatea „citirii” imaginilor – la început, aflate într-o nebuloasă din care treptat apar figuri distincte, chiar motive care se pot contura, dezvolta Alegerea mea depinde de factori necunoscuți, de starea mea de spirit și altceva indicibil Apoi se pune viață în desen sau în cuvinte, în mod inconștient Privitorul unui desen sau cititorul unui text însă nu vor vedea decât sfârșitul „filmului”, pentru că tot procesul a fost o succesiune de mișcări care au dus, după alegeri nenumărate, la forma actuală care reprezintă ceva nou, necunoscut chiar pentru mine care m-am lăsat „ghidată” de forța creației, de dorința de a fi undeva în neantul din concret Asta se poate numi „magie”, a face să apară din Neant – Ceva, punând semne de egalitate între ele, pentru că ele pot fi reversibile, fuzionând și hrănindu-se reciproc din impulsul existând în simțurile și mentalul meu în mișcare",
    "282": " Noiembrie Această lună îmi amintește mereu de tatăl meu Totul în jurul meu parcă ar curge către ziua lui de naștere, frigul și căldura confruntându-se, precum și culorile vii care s-au stins dându-mi gustul morții Al acelei morți ca o logodnă, cum am numit-o în imaginile filmului, cuvinte ce au stârnit întrebări care mi s-au adresat fie prin telefon, fie prin scrisori Am exprimat inconștient dorința mea de a avea o „legătură”, nu aceea a căsătoriei, ci a logodnei care leagă altfel de tot ce e determinat de creatorul nostru Rămâne mereu de văzut dacă această „logodnă”, presimțire a unei iubiri posibile, va avea loc sau nu A mă lega de neant ar însemna o totală consolare pentru toate legăturile imperfecte făcute aici, în timpul vieții mele Cu cât trăiesc mai mult, cu atât îmi dau seama de fragilitatea tuturor sentimentelor, gândurilor, stărilor de care m-am angajat cu inconștiență, numai pentru a mă deturna de stabilitatea unei solide „legături” cu tot ce e neant",
    "283": " Plinătatea acestei stări pe care o numesc poate impropriu „neant” – ceva care ar transcende gânduri, sentimente, viață și chiar moarte – e prezentă fără să fie vreodată nici „ceva”, și nici „nimic” Am visat că eram într-o rachetă, împreună cu René, cu o viteză amețitoare parcă vedeam din alt spațiu peisajele Elveției, lacurile celor patru cantoane și oamenii care mâncau numai brânză de la oile lor Întâlnire cu doctorul Bo Kuritzen, prietenul nostru, vorbind despre Dumnezeu, a spus că El este sexualitatea A lăsat-o pe fosta soție, Fanny, care a făcut totul ca să merite asta, acum fiind căsătorit cu o femeie mai tânără, cu care a venit chiar la aniversarea mea, punându-mă într-o situație destul de delicată, pentru că Fanny era de față, ca și copiii lor Dar m-am înșelat, aici, în Suedia, lumea nu ia în serios „durerea” despărțirilor, ea consumându-se pe alt plan, cu mult altfel decât îmi închipui eu",
    "284": " Sigur că Dumnezeu este sexualitate, marele erotoman, Tatăl care dă sămânța lumilor Dar el trebuie să fie și asceza ascezelor, și chiar în inefabilul său castitatea castităților, nefiind atins subtil de creația sa Un vis neobișnuit: vedeam un pelican așezat peste ouăle sale Avea ochi atât de omenești Straniu vis în ziua în care naziștii din Stockholm au pângărit cimitirul evreiesc, răsturnând pietrele funerare De ziua regelui Carol al XII-lea, naziștii s-au strâns din nou în jurul statuii, fără să știe că regele era prieten cu turcii și alte popoare profund discriminate în prezent Am hotărât să mă mut de la etajul trei la etajul doi, într-un apartament ceva mai mic, de patru camere M-am apucat să fac pachete cu cărți, mă dor mâinile și cred că sunt alergică la praful acumulat de-a lungul anilor în cărți Seara, mă ung cu ulei de ricin (Palma Christi) încălzit, rețetă aparținând terapiei populare elvețiene, dar și lui Edgar Cayce, „profetul adormit” comunicând remedii bune în timpul somnului",
    "285": " Miroase îngrozitor în noul apartament, a vopsea proaspătă care se evaporă destul de încet Am dormit în vechiul apartament, lângă pianul care va fi transportat azi, împreună cu dulapul de stejar suedez, opera unui artist anonim Se pot detașa cele patru uși, două au oglinzi de cristal în care eu și iubitul meu, René, ne oglindeam des, comparându-ne corpurile Odată, el mi-a făcut chiar o fotografie după imaginea mea din oglindă Când l-am visat pe René, înainte de ziua „revoluției” în România, la numai câteva luni de la moartea lui, eu mă aflam în oglindă, și el a venit lângă mine spunându-mi misterios: adu-ți aminte de ce ți-am spus eu odată! Era vorba de faptul că avea loc în România o mare schimbare, precedată de violență Aceste oglinzi de cristal ale dulapului suedez (dăruit lui René de doamna Hulten, prima femeie șef de bancă în Suedia) le păstrez cu o atenție specială – ele sunt locul în care eu m-aș putea întâlni cu el când dorul de el mă va strânge de gât",
    "286": " Acolo, în apa argintului e un spațiu, dimensiune infinită din care morții iubiți au curajul să apară, fără a trece peste regulile severe ale zonelor interzise Așa că mă oglindesc în ele închipuindu-mi că sunt văzută de iubitul meu nevăzut, de câte ori trec prin cameră, destul de des, pentru că acolo se găsesc plăcile mele de cupru și mica presă japoneză, dăruită de René într-o zi binecuvântată, vizitând magazinul Dekorima Oamenii n-au putut veni azi pentru a transporta pianul Încă o zi pierdută în așteptare Am curățat apartamentul și m-au cuprins niște dureri neobișnuite în brațe Am uitat că trebuie să îmi dozez eforturile fizice Am băut puțin vin roșu, apoi am încălzit ulei de ricin, Palma Christi, din Elveția, și mi-am pus comprese peste mâini Uleiul de ricin cu acest nume are toate vitaminele și, ce minune, „palma” Domnului peste mâinile mele mi-a ridicat durerea! Cu ce pot compara această tandrețe infinită? Numai cu gestul mătușii Paraschiva, „tanti Chiva”, care, ori de câte ori mă loveam crunt de pietroaie (când mânam la păscut oile, împreună cu sora mea, Tatiana), lăsa de pe cap panerul plin cu fructe ca să-mi sărute exact locul în care mă lovisem și o roșeață apăruse, roșeață care treptat se transforma în vânătaie",
    "287": " Acel sărut al ei, ca și suflatul ușor peste locul dureros făceau ca durerea să dispară miraculos „Gata, a trecut!” spunea ea, râzând numai din ochii ei albastru indigo, pentru că nu-și putea permite să râdă cu gura știrbă, pe care o acoperea destul de des cu palma ei muncită de corvoadele zilnice Era un sărut și o suflare alchimică, venind din profundul ființei ei O evoc aici, comparându-i sărutul și suflul cu uleiul misterios venind din planta de ricin, Palma Christi, văzută în sudul Italiei Este ora șase dimineața, o zi grea, oamenii vor veni să mute pianul, un Bluthner (Leipzig) de concert, fabricat de LW Kretszchnar, din Bremen, nume înscris în partea dreaptă a capacului La ora șapte a venit și Bo ca să ajute, dacă va fi cazul În fine, au sosit patru bărbați numai mușchi, cu brațe vânjoase, pline de păr auriu",
    "288": " Bo, la vederea lor, s-a făcut mic, și mai gri, ca un șoricel la vederea unor cotoi sălbatici Unul dintre bărbați mi-a spus că l-a cunoscut pe René, când a cumpărat mobile noi pentru editură Desfacerea pianului a fost o artă grea Am văzut cât metal și ce structură complicată e în interiorul unui pian de concert! Doamne! Bărbații s-au înhămat ca niște cai la pian și cu niște eforturi teribile s-au îndreptat pe scări, coborând pentru a ajunge la celălalt apartament! Ce aventură! Numai zece trepte de piatră, și oamenii roșii de efort, cu fețele congestionate, gata să-și dea duhul s-au oprit Bo s-a făcut și mai mic, ca și cum vederea bărbaților luptând cu pianul i-ar fi jignit neputința lui de a ridica greutăți „bărbătești” imaginare Vecinii au fost și ei martori la acest travaliu care era gata să-i stâlcească pe cei patru bărbați exersați și de o profesionalitate impecabilă",
    "289": " Ei, care visau să cumpere pianul cu o sumă derizorie Eu mă întrebam mereu ce destin va avea pianul, pentru că băieții lui René nu erau interesați După plecarea oamenilor asudați până în suflet, primind generoasa mea răsplată, seara, l-am trimis acasă pe Bo, care n-a fost de nici un folos, pierzându-și timpul și îngrozindu-se numai privind A sosit omul care a acordat pianul, o nouă operație extrem de sofisticată, și apoi a venit Ingrid (Lindgren) și a înviat pianul revărsând din el sunete sublime din Études de Chopin, amintind de interpretarea celebrului pianist Maurizio Pollini, acoperindu-mă parcă cu ácele de aur ale unei acupuncturi muzicale greu de descris Nervii mei surescitați parcă au fost neteziți de sunete cu fulgerul albastru din studiile înflăcăratului Chopin Decembrie Este 13 decembrie, și Birgitta (Trotzig) a venit din nou la mine, stând de vorbă până la miezul nopții",
    "290": " S-a sunat la ușă: vecinii mei, Anders și Kristina Jorle, cu copiii lor, Maria și Andreas, îmbrăcați în alb și roșu, au venit să cânte pentru sărbătoarea Luciei, sărbătoarea luminii, oferindu-ne vin fiert și prăjituri suedeze (pepparkakor) După miezul nopții am desenat istoria dramatică a adevăratei Lucia, sfânta din Sicilia care a refuzat să fie căsătorită, i s-au scos ochii pentru nesupunere, devenind martir, sfânta orbilor Dureri în brațe Am exagerat în totul – am dus în brațe computerul greu pentru a-l dărui lui Karin (fiica vecinei mele, Margareta) Am fost totuși la Eva (Bonnier) pentru a vedea coperta la viitoarea mea carte Eva era și mai frumoasă, slăbise, și asta îi esențializa trăsăturile Era de față și criticul Maria Schotenius; care se ocupă de BML; conversație vie, plăcută cu amândouă Sunt invitată să colaborez la revistă cu un eseu despre Swedenborg",
    "291": " Cu Andrei (Bart), la marea sinagogă din Stockholm pentru a dona Biblia facsimil (Kennicotte Bible) Andrei e fericit, mi-a dat un ananas, mi-a sărutat mâinile spunând că mă voi vindeca Mama Evei Ström, Inga, era acolo împreună cu Sofi Klein A fost sărbătoarea Hannuka, adevărata sărbătoare a luminii, cea mai veche Un băiat de 13 ani a cântat strălucit la vioară din Paganini Biblia dăruită de mine a fost arătată la toată lumea, și Andrei s-a simțit fericit Am primit multe scrisori Eva (Ström) mi-a trimis un pachet mare pentru Crăciun Am primit și bursa de 25000 de coroane! În plus, am visat azi-noapte că eram cu Birgitta (Trotzig), și un covor frumos se întindea sub picioarele noastre \n\nTelefon de la Lionel, este trist, povestește că fiica lui Rosemarie cu Lucien, soțul ei, vor să-l omoare! A fost la ei de Crăciun și s-a simțit rău",
    "292": " Lionel e îngrozit că „familia” vrea să-l pună sub tutelă A dormit la secretara lui, madame Alice Beaulois, trezind gelozia soției lui Dureri violente în mâna stângă după convorbirea cu Lionel Proprietarul casei noastre, bătrânul simpatic, domnul Andersson, sună la ușă, îmi face curte (ca tuturor văduvelor); stabilim să mă mut pe 18 ianuarie Glumesc ca să nu mă enervez, răspund cu ironie „curții” octogenare Ultima zi a anului, 31 decembrie Am cumpărat șampanie, somon, pateuri și am făcut o superbă plăcintă de mere Am invitat-o pe Ingrid (Lindgren), pianista Între timp mă sună doctorii români, familia Repta, cărora le-am dăruit lucruri din casă, cu ocazia mutării Vor să-mi aducă mâncarea tradițională Alerg pe Sveavägen, dar nu ne întâlnim! Telefonez fiicei lor, și ea doctoriță, bine stabilită în Suedia Nimic! În fine, Ingrid sosește, îi uit pe compatrioții rătăciți",
    "293": " Stăm până la ora trei noaptea, ascultând-o pe Ingrid cântând la pian, pentru a întâmpina bine noul timp despre care nu știm absolut nimic Joi, 5 septembrie 1974 Gabriela, mon amour Am primit scrisoarea ta din 30august și am citit-o cu bucurie, ca și articolul tău din România literară, „Drum de vară în Nord” Și eu (din motive sentimentale) prefer picioarele lui Vișnu Ești foarte, foarte dotată (asta se spune cu accent englez, care mă caracterizează uneori!)! Este ora 22, capul îmi e greu și sunt foarte obosit M-am întors dintr-o vizită la Artur Lundkvist, unde am discutat ore întregi noua colecție de poezie pe care el o va dirija pentru mine Trebuie spus că are idei pe care le consider puțin prea definitive, și gustul său pentru poezie, vai, nu e întotdeauna sigur A trebuit să mă cert cu el în privința Sylviei Plath, pe care o consideră „plată” și puțin interesantă, ceea ce nu este adevărat! Va fi interesant de văzut cum se va termina această colaborare între acest copil teribil al Academiei Suedeze și copilul teribil al editurilor suedeze! Totul mă face să cred că nu va fi ușoară! Aproape am trecut cu bine peste criza financiară a lunii septembrie, deplasând-o până în decembrie, ceea ce nu e rău dacă ne gândim la timpul care fuge! În privința producției cărților din toamnă, e practic aproape terminată, în afară de 2-3 cărți care vor ieși mai târziu! Pentru anul 1975 pregătesc un program de șoc prin apariția a 40 de cărți",
    "294": " Printre aceste cărți sunt și cinci autori români (Stancu, Istrati, Stănescu, Breban și Ivasiuc), doi autori maghiari (Endre Fejes și István Örkény), un autor polonez (Andrzejewski), John Cowper Powys, Salvador Dali cu marele său roman de dragoste, Les visages cachés, Beppe Fenoglio cu Una questione privata, Paul Nizan cu La Conspiration, Charles Schultz cu Les Amours de Snoopy etc Sau voi reuși să mă stabilesc pe piața cărții, sau îmi voi sparge capul: nu există cale de mijloc! Toamna și-a deschis ecluzele ei, nu face decât să plouă de două zile, dar iubesc această tristețe umedă și violentă Există, în sfârșit, ceva identic între interior și exterior Voi veni la București sâmbătă, 14 septembrie, și sper că vei fi la aeroport să mă primești Încă de acum trebuie să-mi ascund emoția și fericirea la ideea că, în curând, te voi strânge în brațe și voi fi aproape de tine",
    "295": " Am visat ceva extraordinar ieri-noapte Săream cu mâna mea în mâna ta, făcând salturi enorme cu tine, într-o moschee cu cratere enorme: priviri invidioase ne urmăreau Te las mon doux, mon tendre, mon merveilleux amour, cu sufletul senin: pe curând! Al tău, René Bruxelles, 5 octombrie 1974 Mon doux, mon merveilleux miracle Călătoria mea a fost bună, fără nici un accident La Bruxelles mă aștepta ploaia– părinții mei, de asemenea De altfel, e curios că îmi asimilez părinții cu ploaia: tristețea părintească, după cum spunea Claude Lévi-Strauss! Mama a îmbătrânit considerabil, rămânând ce a fost: o femeie neliniștită, îngrijorându-se de toate nimicurile vieții, luptând nu fără un anume curaj împotriva tiraniei soțului Ea e mereu la doi pași de a fi strivită de soțul ei, reușind mereu, totuși, să salveze ceva din integritatea ei Ca și cum s-ar bucura de o protecție specială! Altădată eram foarte sever împotriva kitsch-ului cu care se înconjura: fotografii, tablouri, obiecte inutile și foarte ridicole, citate din Biblie și din alte cărți (în bucătărie, de exemplu – care e teritoriul ei și castelul ei –, deasupra șemineului e un citat incrustat într-o ceramică ieftină): „Cine spune Mama spune Paradis, lumina inimii, tandrețe și încântare, chipul mamei e mereu frumos”",
    "296": " Ei bine, mi-am schimbat părerea Nu că n-aș găsi că toate astea sunt kitsch-uri – cine ar putea să nege! Nu, ceea ce am înțeles e că ea are dreptul la kitsch-ul ei și că trebuie respectat acest drept Acest paseism are o funcție protectoare într-o lume în care ea e depășită, într-o lume pe care ea n-o înțelege și pe care n-o va înțelege niciodată Dacă ai ști, mon amour, cât de emoționat sunt ascultând raportul de zi al vieții ei, speranțele ei puerile, credința ei, certitudinea că-l va regăsi pe Iisus după această viață Înainte, protestam mereu împotriva acestui tip de viziune a lumii, acum o las să vorbească, ascult fără să protestez Tatăl meu e mereu la fel de vital; este convins că va trăi până la vârsta lui Moise În prima seară a sosirii mele, am băut cu el jumătate din sticla cu țuică",
    "297": " Și el mi-a făcut raportul vieții lui cotidiene, vorbind despre speranțele lui, despre certitudini, despre viziunea lui asupra lumii Eram fascinat de atâta ignoranță, prostie și inconștiență! M-am surprins observându-l ca și cum ar fi fost un străin pentru mine, o ființă ireală, venită de pe altă planetă Îmi amintesc că, atunci când eram mai tânăr, mă punea mereu (în cuie) într-un fotoliu, cu viziunea lui apocaliptică a lumii, cu profețiile lui negre, cu anticomunismul lui militant – fanatismul lui religios Azi surâd mereu când mă gândesc la rezistența disperată făcută altădată! La fel ca și pe mama, l-am lăsat să vorbească, înțelegând că el n-a făcut niciodată altceva decât să monologheze Cred că și el are dreptul la kitsch-ul lui Poate că voi pleda și eu într-o zi pentru dreptul la kitsch-ul meu! Istoria oamenilor e adesea plină de ironii de acest fel! Într-o zi – poate în curând – voi scrie o carte mare despre familia mea, despre lupta disperată a micii burghezii belgiene pentru a supraviețui",
    "298": " (E ora șapte seara și am băut două pahare de țuică pentru a-mi fortifica moralul, pentru a-mi salva inima Sunt singur acasă – părinții mei sunt plecați la Paris, pentru o vizită la sora mea) Când am ajuns, joi, la Bruxelles, am telefonat la Amsterdam, unde se găsește editorul care se ocupă de drepturile de autor ale lui Louis-Paul Boon (scriitorul flamand de care ți-am vorbit) Spre uimirea mea, editorul m-a înștiințat că, cu toată opțiunea pe care mi-o acordase pentru întreaga operă a lui Boon, acesta a preferat să dea drepturile unei edituri suedeze concurente, pentru că aceasta are un catalog „mai bun” decât al meu Am protestat imediat la această comparație spunându-i că eram singurul editor serios din Suedia etc, etc  Nimic de făcut, mi-a spus el, domnul Boon are ultimul cuvânt! Dacă-i așa, i-am răspuns, mă voi duce să-l văd pe domnul Boon, mâine, ca să-i spun ce gândesc",
    "299": " A doua zi, la prânz, am luat trenul pentru satul în care trăiește Boon Eram sigur că editorul din Amsterdam îl avertizase pe Boon despre vizita mea și că voi avea dificultăți de a fi primit Bineînțeles, casa era goală Nici urmă de Boon Am sunat la poartă un sfert de oră, la soneria manuală de deasupra grilajului: nimeni n-a apărut Vecina lui Boon a venit, întrebând ce doresc Să-l văd pe domnul Boon! Ah, a răspuns ea, a plecat cu mașina acum câteva ore, cu soția lui! Bine, i-am spus, îl voi aștepta la cafeneaua din colț Și că îl voi urmări, pentru că n-am venit din Stockholm pentru prune (expresie belgiană din timpurile vechi, din noaptea timpului: un om se cațără într-un prun foarte înalt, pentru a culege prune, și cade din pom, murind: e mort pentru prune, adică pentru nimic!)",
    "300": " M-am întors la cafenea, comandând o bere Un bețiv, la comptoir, s-a întors spre mine zicând: Ești un străin! Eadevărat, i-am spus, vin din Stockholm Bețivul a început cu mine o conversație idioată și incoerentă M-am străduit să nu mă enervez! Apoi, a început să mă găsească simpatic și vroia să-mi ofere o bere Am acceptat și am băut o bere, două, trei, patru, cinci beri La sfârșit, patronul cafenelei a venit la masa mea; avea o mutră simpatică și mi-a promis că mă va avertiza când va vedea mașina lui Boon Timpul trecea, și Boon nu venea Deodată, patronul s-a ridicat strigând: Voilà Boon! Bine, i-am spus, mă voi duce Patronul se grăbește încă o dată să-mi repete promisiunea de a mă acompania cu mașina la gară, după vizita la Boon I-am mulțumit plecând Ajung, în sfârșit, la casa lui Boon, și de data asta am fost șocat: persienele, care nu fuseseră trase mai înainte, erau trase acum, grilajul închis cu lacăt! Era exact ce gândisem eu: nu vrea, nu îndrăznește să mă primească! Rămân în fața grilajului câteva minute, simțind o prezență umană, o privire în spatele persienelor",
    "301": " O furie urcă în mine Fixez grilajul cu o privire foarte dură și apoi scuip din toate forțele plămânilor peste grilaj,‚pentru a marca disprețul meu! Apoi plec, dezgustat de o asemenea atitudine Mă întorc la cafeneaua din colț, și patronul este foarte surprins să mă vadă înapoi atât de repede I-am spus că-l voi vedea mâine pe Boon și-l rog să mă ducă la gară cu mașina lui, căci trenul pentru Bruxelles pleacă peste 20 de minute Ajung la gară, îi mulțumesc patronului pentru amabilitate și mă îndrept spre peron Îl înjur pe Boon pentru lașitatea lui, pentru lipsa lui de seriozitate, promițând să-i înjuriez și mai serios, mai târziu Trenul pentru Bruxelles intră în gară și mă pregătesc să urc Deodată, o mână apasă pe umărul meu, mă întorc și văd un om mic, cu o față răvășită, dar zâmbitoare, spunând: Monsieur Coeckelberghs? Da, îi răspund șocat și uimit! Lângă el se afla patronul cafenelei, care mă condusese la gară, și el surâzând",
    "302": " Era pur și simplu Louis-Paul Boon în persoană, în fața mea Îmi spune surâzând: Mi-a plăcut mult felul în care ați scuipat pe grilaj! Îi iubesc mult pe golani! Protestez puțin, dar el îmi spune: Ba da, ba da, ați fost bine, foarte bine! Eu regret că m-am ascuns și am alergat după dumneavoastră, dar erați deja plecat ! V-am văzut urcând în mașina patronului cafenelei și l-am așteptat pentru a-l ruga să mă conducă la gară, pentru a încerca să vă ajung! Era miezul nopții fără un minut, a spus el cu un surâs, dezvelindu-și dinții stricați! Te voi scuti de restul detaliilor acestei aventuri surprinzătoare Îți voi spune numai că m-a primit în casa lui, cu multă căldură, și soția lui a preparat feluri flamande excelente, și că mi-a dat un contract pentru toate operele lui, mai puțin două cărți pe care le rezerva editurii care nu va primi drepturile definitive, editurii care încercase să mă înlăture de la posesia lor",
    "303": " Ne-am despărțit ca prieteni Mi-a spus un lucru curios: „Am încredere în dumneavoastră, pentru că îi judec pe oameni după ochi și aveți o mare înțelegere a oamenilor și lucrurilor” În fond, aș fi vrut să-ți povestesc alte lucruri! Aș fi vrut să-ți spun cât te iubesc, cât îmi lipsești, cât de fericit am fost cu tine, mon miracle Nu pot și nu vreau să trăiesc fără tine: trebuie să știi asta o dată pentru totdeauna! Al tău, mon amour – ca întotdeauna și pentru totdeauna René Ianuarie În toate prieteniile se insinuează ceva ciudat Mai ales dinspre prietenii care-mi fac confesiuni intime, lucru ce-mi repugnă total, din cauza caracterului meu pasionat ascetic Priviri languroase mi se adresează din nou – fără nici un sens Alunecarea prieteniei către sexualitate? Scriu acum, la începutul anului, când setea mea de prietenie „dezinteresată” e enormă, în absența iubirii pierdute atât de brutal",
    "304": " Ca o înaltă lecție că totul e fragil în lumea asta de umbre colorate Cineva care mă cunoaște „pe de rost”, cu trecut, prezent și viitor, nu încetează să mă aducă în starea de spirit a adolescenței, când eram tentată de tot și de toate, găsind că totul e demn de iubit Acum, când viața mea a luat forma amurgului aurit Uneori îmi vine să cred că recititul scrisorilor lui René (toată noaptea până dimineața, ca și cum mi-ar fi fost adresate mie, cea de acum!) m-a „contaminat” cu o dispoziție ciudată, care-i face pe prieteni să vadă în ochii mei luciri de îndrăgostire Am luat cartea cu păsările lui Rudbeck, ca să uit timpul din scrisori și să mă deplasez în alt timp, când iubirea noastră era echilibrată de eforturile de a trăi „ireal”, de a deveni și mai profund „un cuplu creator”, așa cum eram comentați în presa suedeză",
    "305": " Creatorii beneficiază de „imprevizibilul” artei, și asta parcă alungă rutina și plictisul vieții casnice Acum nu mai pot privi Cartea păsărilor a lui Rudbeck fără să citesc și puțin din Attar (în traducerea suedeză a marelui Erik Hermelin), unde găsesc exact ce trebuie stării mele pentru a mă simți tentată – ca și cum iubirea ar vrea din nou să mă „atace”, să mă prindă în plasele ei „O pasăre spune înroșindu-se: Într-o zi am pierdut nordul Inima mea a devenit un incendiu Cum să fac să nu mă mai confrunt cu capcanele iubirii? Iubirea care vrea să mă arunce din nou în afara mea Ce să fac, spune-mi? Pasărea cu panaș răspunde: Ce e iubirea asta care te-a prins de gât? Copilărie obscură Frecare animală Pasiune care te îndepărtează de Iubitul Unic Toate frumusețile se ofilesc și toate cărnurile putrezesc",
    "306": " Vrei ca soarele tău să nu apună niciodată? Ce e iubirea ta cu frunte velină, cu gât lung și buze de coral? Un sac de sânge, umori hormonale, organe palpitând Se știe prea bine cum acești vor sfârși acești trandafiri Prietene, cât timp îți vei irosi viața iubind aceste miraje? Lasă toate astea amorezaților distrați! Adevărata frumusețe e ascunsă Caut-o în invizibil” Convorbire (telefonică) cu Andrei (Bart) despre forma spirituală a lui Dumnezeu în arbori și pietre Apoi, brusc, revenim pe pământ, vorbind despre „căderea” unui prieten într-o nouă pasiune din tinerețe Andrei spune că dorința bărbaților e fără sfârșit și că el personal se va însura până la urmă cu moartea! Mi-am adus aminte de visul tulburător de azi-noapte: eram cu un prieten, când au apărut fiare sălbatice Lângă mine era un leu Îmi era groază și mă rugam mereu",
    "307": " Am zărit-o pe Lena TH de la bancă, era răvășită, cu părul murdar și pete negre pe față Deprimată, se învârtea într-un cerc de damnați Eram în lumea lui Dante? Vrând să scap de prezența leului, m-am ascuns într-o cămașă de noapte, albă, brodată de mama Mergeam ca un rulou, cel din Ezechiel, în cămașă, îmi era teamă că pânza se va deșira M-am trezit brusc înfășurată într-adevăr în cămașa brodată, alb pe alb, de mâinile mamei Neliniște din cauza neliniștilor prietenilor mei În plus, vedem la Centrul de Presă imagini din Bosnia: femei violate, oameni disperați omorându-se între ei Diavolul însuși s-a scăpat în lume și nu e nimeni să-l oprească pentru moment Cum se vor sfârși toate astea? Omenirea întreagă a primit noi răni pe conștiință Seara, în vizită cu Andrei (Bart) la prietenii noștri, Vincenzo Lanza (corespondent italian de la Repubblica) și soția lui suedeză, Gitta",
    "308": " Suntem serviți regește, ca în Italia La un moment dat, Andrei spune povestea penisului, a lui Creangă Nu m-a amuzat deloc În suedeză, totul părea de o penibilă vulgaritate Rudolf Nurejev a murit la cincizeci și șase de ani, atac de cord se spune, dar noi, jurnaliștii, am aflat adevărul repede: SIDA! Corpul superb și geniul lui Rudolf nu i-au făcut viața ușoară Există asemănări între viața lui și a celuilalt geniu al dansului, Vaslav Nijinski, ale cărui însemnări și desene le am în sfera ochilor, când mă surprind preocupată de bagatele Suferințele lor secrete, suferințe de artiști desăvârșiți, îmi redau gustul pentru tragic, care e mereu adevăratul ton al vieții 24 ianuarie Vis ciudat cu Agneta (Pleijel) și Boni (Herlin), amândoi prieteni care mi-au citit cartea cu poeme, dându-mi sfaturi prețioase Eram cu ei, plimbându-mă în Gamla Stan Apoi am ajuns curios de repede în fața casei mele – am văzut un incendiu, focul ieșea din superba sobă de porțelan din apartamentul în care am trăit cu René și din care m-am mutat de curând, un etaj mai jos",
    "309": " Vedeam frontonul de porțelan căzând drept, fără să se spargă Oamenii veniseră să vadă resturile, mi-era teamă să nu cadă bucăți din sobă peste ei Dar nu s-a întâmplat nimic Aranjând lucrurile în noul apartament – care e aproape identic cu cel lăsat, având patru camere în loc de cinci și un șemineu mai mic –, am uitat cheile înăuntru și ușa s-a închis brusc Am rămas afară, alergând după cineva care știa adresa unui vânzător de yale A sosit după un timp, am văzut cât de greu e să deschizi o ușă închisă, m-am gândit cu o oarecare simpatie la spărgătorii de lacăte! Interviu cu Elisabeth Adelsköld pentru revista Bisericii „Adolf Fredrik” unde e îngropată inima lui Descartes și corpul sculptorului Tobias Sergel, biserica de care sunt atât de legată sufletește – l-am văzut ultima oară în mijlocul ei pe René, într-un sicriu acoperit de flori",
    "310": " Biserica în care se cântă mereu imnuri Domnului, și clopotele le aud din casa mea, având impresia că vor să-mi spună ceva Am fost fotografiată în curtea bisericii, care e veche, ca și biserica, aparținând timpului când Suedia era o mare putere monarhică europeană Din nou cu Andrei (Bart), pe care l-am invitat la masă, la restaurantul parlamentului suedez, unde au acces și jurnaliștii și unde putem fi vecini de masă cu miniștri și chiar cu alte personalități ale vieții politice, sociale Se mănâncă modest, dar bine și nu prea scump Andrei îmi povestește că îi promisese unei românce că se va însura cu ea, pentru a obține permisul de ședere, dar acum s-a răzgândit, însă îi va cumpăra „cizmulițe” acelei persoane, pentru a o consola Surâd sorbind cu grijă supa, privindu-l cu simpatie pe fostul Don Juan, ajuns la bătrânețe fără să-și piardă nici generozitatea, nici mai ales, humorul",
    "311": " Februarie Este 5 februarie, și Lionel a împlinit nouăzeci de ani! I-am trimis un pachet și i-am telefonat la Bruxelles ca să-i aud vocea iubită Spune că demonii altor planete vor ataca Pământul și că Domnul va veni în curând, trimițând demonii extratereștri și pe cei locali sub pământ Mă dor mâinile din nou – am cărat restul de cărți în noul apartament Kerstin (Lundberg) spune că a suferit și ea de același rău, dar după ce a adoptat o fetiță din America de Sud, durerile au dispărut După ea, sunt nervii Un alt prieten, poetul Göran Sonnevi, mi-a povestit că suferea mereu de dureri în tot corpul, dar că după nașterea fiicei lor aceste dureri au dispărut Există un sens profund în ce spun prietenii mei și trebuie să recunosc că îmi lipsește foarte mult acel copil pe care René îl dorea de la mine, deși copiii lui sunt și ai mei, dar asta e altceva",
    "312": " Acum ei au devenit adulți, au familie și, în curând, vor avea poate propriii lor copii Somnul e o repetiție generală la somnul de veci – așa obișnuia René să spună când se străduia să doarmă cât mai puțin, adăugând că vom dormi destul când vom muri Peste tot văd urmele cuvintelor și chiar ale pașilor lui Se pare că este cu mine și mă privește mereu din spațiul invizibil pentru mine Toată lumea se miră de cruzimea de care sunt capabili copiii În Anglia, doi copii l-au bătut pe un altul mai mic, de doi ani, până când l-au omorât Cei doi vor fi judecați și condamnați pe viață Aici, în Suedia, o asemenea pedeapsă nu există pentru copii Cred că e o lege bună, pedeapsa va fi în schimb transformată într-un program de educare, de „vindecare” a tinerilor delincvenți",
    "313": " Această vedere pozitivă este aproape unică în legislația europeană Asta nu înseamnă că numărul delincvenților tineri a scăzut, dar se include subtil dorința de a ameliora condiția copilului, victimă a adulților, și de a proteja copiii de duritatea lor mai bine decât s-a făcut în trecut 25 februarie Încă un vis care mă tulbură și obsedează: Eram cu Lionel într-o biserică, și un sicriu trebuia să sosească Vedem sicriul – capacul se dă deoparte și din sicriu se ridică un bărbat: era René, care a spus că se numește Romulus, apoi s-a corectat spunându-și numele cu care noi l-am cunoscut La început era ca adormit, apoi și-a mișcat buzele și ochii, vorbind și surâzând când eu i-am povestit că m-am mutat la etajul doi Mi-a spus că știa asta L-am întrebat dacă vom trăi din nou împreună Mi-a spus clar: nu, pentru că viața lui a început acum de la zero",
    "314": " Lionel era mut, ca și cum n-ar fi fost viu Martie N-am dormit aproape deloc în noul apartament – mirosea a vopsea, dar cel mai îngrozitor lucru a fost că vecinii de deasupra mea s-au certat toată noaptea, copiii au plâns, apoi au târșâit mobile, iar caloriferul a făcut zgomote Ca și cum mai mulți demoni s-ar fi strâns ca să mă tortureze cu „concertul” lor Există și zile bune – dacă nu cazi în disperare prea adânc, definitiv Trebuie să nu uit că lucrul cel mai prețios este să ierți în loc să te răzbuni pentru că ai fost împiedicată să dormi noaptea Iertarea te înalță și se pare că e cea mai puternică dintre puteri, sinonimă cu iubirea După iertare vine ceva plăcut, deși nu întotdeauna De exemplu, azi: Birgitta (Trotzig) m-a invitat seara la teatru, la piesa Katarinei (Frostenson) Trauma",
    "315": " Actrița Agneta Ekmaner a jucat rolul principal: viața ca vis și durere! Ne-am dus pe jos la teatru și bătea un vânt ca un bici roșu Degetele mele s-au albit deodată și draga de Birgitta mi-a dat șalul ei mov ca să mă încălzesc M-a văzut ca pe un copil căruia i-au degerat mâinile în copilărie Sau poate și-a adus aminte de victima reginei Kristina (și a altora!), filozoful René Descartes (cu care nu mă compar!), pe care ea l-a obligat să-i dea lecții de filozofie dimineața, la ora cinci, într-un palat rece, unde sufla vântul Ea era obișnuită cu gerul, dar nu-i dăduse prin cap că filozoful obișnuia să se scoale la prânz și era foarte sensibil la frig A murit repede, după ce plămânii i-au luat foc, de o pneumonie galopantă Toate astea sunt în gândurile mele când văd cât de atentă e Birgitta când vede că tremur de frig, și bunătatea ei profundă nu suportă durerea altuia",
    "316": " Mă întreb uneori cine este această ființă atât de misterios alcătuită, severă cu alții, arătând bunătatea ei altora, bunătate din adâncul ființei sale creatoare Uneori, când se spune că ea ar fi Sfânta Birgitta din Vadstena (cu care este rudă și căreia îi seamănă atât de mult), eu mă închipui Karin, fiica ei, născută când Birgitta era și ea aproape o fetiță, Karin, pe care a luat-o la Roma cu ea și a mânat-o pe calea credinței, devenind suportul moral în clipele grele După piesa care mi-a plăcut și despre care am vorbit mult și pe drum, și la mine, ne-am întors ca să ne încălzim cu un pahar de vin roșu Am vorbit despre arta Katarinei de a crea acea atmosferă unică în care prezența inorogului, fie el chiar împăiat, dădea magie celor mai absurde polemici și tensiuni din cuplul creator Am vorbit apoi despre bătrânețea care ne apropie de starea adolescenței, atunci când te îndrăgostești de toată lumea, și iubirea e o stare perpetuă de încântare în plin vârtej al forțelor creatoare",
    "317": " Despre „gaura neagră” ce apare după scrierea fiecărei cărți, un fel de regres în puțul primordial, unde sunt toate elementele creației nedecantate Despre criza lui Petru, când s-a găsit pe ape și-i era frică, văzându-se deja înecat, zbătându-se cu valurile lumii Acolo, pe „apă”, fusese dus chiar de Domnul, ca să trăiască spaima morții, criza existențială, și să-l fortifice pentru ce se va întâmpla mai târziu Eseul meu despre Rabelais a plăcut și va fi publicat în Hallifax M-am bucurat, pentru că l-am scris direct în suedeză, cu o libertate mare, aproape plină de obrăznicie Lionel m-a sunat seara; am vorbit mult despre starea de după moarte – a spus că nu vom primi corpuri cerești, ci o să fim duși în locuri cerești Exact ce scrie și Swedenborg, pe care Lionel nu l-a citit și nu-l va citi niciodată Agneta (Pleijel) a venit la mine cu noul ei roman Funghi, care i s-a dat înapoi de la editură",
    "318": " I-am redat încrederea în carte povestindu-i ceva nou despre ciuperci, la indieni; cum ciupercile sunt pentru ei răsuflările zeilor, prin care li se comunică știința despre Pământulmamă, despre alchimia agriculturii, legăturile dintre aburi-răsuflare și suflul vital al tuturor ființelor Agneta a fost încântată și foarte inspirată și i-a venit poftă să refacă romanul în acest sens „irațional” care ar putea scoate narațiunea dintr-un impas (fie el numai imaginar) semnalat de editor și redactorul de carte Apoi, sub entuziasmul „găsirii cheii” (care era tot timpul în buzunarul ei!), mi-a spus că Birgitta (Trotzig), iubita noastră prietenă, spune despre mine: „Ea mă vindecă!” Am stat până la miezul nopții A doua zi după vizita Agnetei (Pleijel) aflu că a fost făcută profesor la Facultatea de Dramaturgie! Toată ziua am lucrat cu plăcere la traducerea poemelor Ilenei Mălăncioiu La Lund, pentru a ține o conferință chiar în inima domului celebru",
    "319": " Inger (Johansson) împreună cu preotul Charlotte Miller mă așteptau cu flori Locuiesc la hotelul din centrul orașului, Ahlström, simplu, curat, cu o Biblie pe perna albă La ora șase, în drum spre catedrală, văd în casa în care a locuit Carol al XII-lea o bufniță, pe pervazul ferestrei din turnul crenelat În criptă, un înger: Mina Rosenthal, care va cânta din flaut Birgitta (Trotzig) e pe primul loc împreună cu fiica ei, Maria, de asemenea Eva (Ström) cu soțul ei, doctorul Helge Am fost gâtuită de emoție, dar mi-am revenit miraculos la discuția de după prelegere Birgitta a vorbit profund despre mine, apoi Eva, cu aceeași căldură, inspirată de ce spusesem când inconștientul mă luase în brațe și devenisem calmă, plină de humor Seara, am fost invitați la Birgitta acasă – Ulf ne aștepta cu masa și cu vinul bun Am „studiat” gravurile mari, Piranesi, sublime! Apoi ni s-a arătat icoana suedeză pe care părinții lui Ulf o vânduseră părinților Birgittei, amândouă familiile fiind rude cu Sfânta Birgitta din Vadstena! Soțul sfintei numindu-se: Ulf! O istorie de excepție, un cuplu predestinat",
    "320": " Este 29 martie, încă o zi de neuitat – tot în Lund Împreună cu Birgitta și Inger, la catedrala Dalby, apoi la Muzeul Kulturen, un palat cu desenele pictorului Carl Fredrik Hill și pietre din Evul Mediu suedez Birgitta mi-a povestit tot timpul istoria sudului Suediei, ca un regat aparte, despre originea cuvântului „Lund”, care vine din „London”! Am văzut broderii populare semănând cu picturile lui Paul Klee și Kandinsky Femeile care brodaseră erau reprezentate cu soarele pe piept Birgitta ne-a invitat apoi la o cofetărie, amintindu-mi de atmosfera din cafenelele din Elveția și Franța, pe drum ne-am întâlnit cu scriitoarea Sigrid Combuchen: plăcută, secretă, erotică Birgitta venise cu o bicicletă, cu o plasă mov pe roata din spate, pe această bicicletă, a zburat ca un arhanghel, la plecare Eu și cu Inger ne-am dus să vedem din nou mormântul lui Hill Avea o piatră separată de a tatălui său, profesor universitar cu care pictorul s-a luptat o viață",
    "321": " Am șoptit lângă piatra lui Hill cuvinte de iubire și mare admirație pentru toată opera lui, inclusiv poemele Seara, la Inger (Johansson) acasă, unde era o masă superbă, au venit și Birgitta, și Ulf – erau la masă și Stina (cu prietenul ei), și Per (fiica și fiul amfitrionilor), și bineînțeles Mats, soțul lui Inger La întoarcere la Stockholm, între Nässjo și Trana, am văzut Palatul Hermelin, înălțat pe o colină, ocru și alb, ca o viziune din basmele arabe La Lund am vorbit tot timpul de genialul traducător Erik Hermelin, poliglotul care a tradus: Attar, Böhme, Swedenborg și alții Am adus omagii la poarta spitalului de boli nervoase în care fusese închis cu forța și lucrase neobosit la genialele traduceri pe care le citesc chiar eu cu extremă încântare Era închis în cameră, dar el reușea să iasă și era găsit mai târziu pe un vapor, în drum spre Italia",
    "322": " 31 martie Ziua lui Nichita, care ar fi putut să împlinească șaizeci de ani Am aflat că a fost ales membru post-mortem al Academiei Române și că există chiar un premiu cu numele lui Aprilie Claude Kayat îmi spune că prietena noastră Jeanne Cordelier e bolnavă, au găsit-o culcată în mijlocul camerei, acum e la spital, inima ei nu mai vrea să bată, i se va pune un aparat în inimă Nici căsătoria ei cu frumosul suedez, nici nașterea fiului lor, Emil, n-o pot consola pe Jeanne de durerea vieții ei din trecut Uneori citesc cartea ei de mare succes La derobade, întrebându-mă cum a fost posibil să se tragă dintr-o viață care desfigurează și omoară, rămânând curată, bună și frumoasă ca un înger, dar rănile ei se pare că s-au acumulat în centrul corpului, în inimă Vorbesc la telefon cu Sofi Klein, care a lucrat în spitale, și încă mai lucrează, cu persoane în vârstă",
    "323": " Mai ales despre bărbați, felul lor dificil de a se acomoda cu bătrânețea Sofi spune că în toate spitalele bărbații se masturbează, chiar și cei senili, singurul instinct vital care le mai rămâne Sărbătoresc Paștele ortodox cu prietenii suedezi (Anders Bodegård, Agneta Pleijel cu fostul ei soț, Lars), apoi, către miezul nopții, ne ducem la biserica rusă, albastră, plină de icoane, cu preoți tineri, frumoși Lumina rușilor e roșie, a grecilor – albă Am oferit de băut șase sticle de vin! Am aprins toate lumânările aduse de Agneta din Ierusalim, o baie de lumină în noaptea suedeză Dar nici o emoție ca în copilărie, nici un fior, nici o magie, pentru că aici totul e frumos, dar acest frumos îmi este complet indiferent dacă nu se leagă de începuturile ființei Misterul locului de naștere, al luminii de atunci, al ireversibilității momentelor cosmice 22 aprilie",
    "324": " Birgitta (Trotzig) a fost aleasă în Academia Suedeză, pe scaunul cu numărul 6, în locul scriitorului Per Olof Sundman (din care am citit numai superbul roman despre exploratorul suedez André) Bucurie, triumf, am văzut fața iubită a Birgittei peste tot, în presă și la TV Citesc din nou din Wittgenstein Numai moartea dă sens vieții A crede în Dumnezeu înseamnă că faptele lumii nu sunt sfârșitul a tot Viața are un sens, o continuare Despre ce nu se poate vorbi trebuie să tăcem Da, adaug eu, să tăcem, considerând tăcerea ca pe cea mai adâncă rugăciune Mai M-am trezit brusc – cineva bătea în ușa garderobului Era atât de concret! Am adormit din nou și se pare că mi-am reluat visul – cineva îmi dădea lecții de muzică, bătând tactul Cine? Nu-i vedeam fața, dar aveam mare respect și tandrețe pentru tot ce mi se prezenta ca demn de învățat",
    "325": " Așadar, în vis putem fi instruiți, așa cum era convins și Jung, care-o visa pe soția lui continuându-și teza de doctorat întreruptă de venirea morții Sper că în vis sunt o persoană mai serioasă decât în realitate, unde îmi pierd timpul pălăvrăgind cu prietenii la telefon sauîntâlnindu-i Câinii sunt mai buni decât oamenii, obișnuia să spună Erik Satie, pisicile sunt mai valoroase decât femeile, cred aproape toți japonezii Există adevăr în aceste amare reflecții – nevorbitoarele te lasă în pace, parcă încurajându-te la o mai mare concentrare Este știut că artiștii iubesc aceste animale, poeții pisicile, prozatorii câinii Jubileul Uniunii scriitorilor suedezi, la Stadshuset Mare pompă cu regele și regina, și oaspeți din străinătate, printre ei poetul Ștefan Augustin Doinaș, care a primit onoarea s-o ducă de braț (pe scările Sălii albastre) chiar pe regina Silvia! Am fost plasată la masa 21, locul 27, lângă colegi simpatici",
    "326": " Doinaș a venit la mine în pauze, am hotărât să ne ducem împreună, mâine, la mesă, în Biserica „Adolf Fredrik” Cu Doinaș, în biserică, de ziua rugăciunii După serviciul divin am vizitat Muzeul Strindberg, apoi la masă, la mine, la doi pași de muzeu Vorbim patru ore, cu multă simpatie, într-o bună atmosferă Are șaptezeci de ani și e plin de viață, inteligent și transmite căldura inimii Înălțarea la cer – am visat că erau deasupra mea toți cei care mă vegheau, printre ei figuri de îngeri și în pat, lângă mine, cineva necunoscut Ieri seară, înainte de a adormi, am citit nuvela Selmei Lagerlöf Inelul pescarului Sublim! Arta nuvelei la ea nu e numai o ramă pentru un stil, ci o ocazie de a crea idealul, gânduri, sentimente din subconștient Iunie Lumina e atât de puternică, încât am senzația că sunt o altă persoană – un alt ego mai ciudat a pus stăpânire pe mine",
    "327": " Asta se vede clar din visele mele: eram pe o stradă, ningea, vântul era foarte puternic, mă forțam să merg ca printr-un culoar plin de săgeți Am reușit să trec, treceam pe o altă stradă, unde erau un câine gentil și chiar un iepure, alte animale veneau din curți cu grădină Era o țară frumoasă, plină de animale blânde, dar mă întrebam: unde sunt oamenii? Un alt vis ciudat: eram cu un bărbat și râdeam, vroia să mergem să vizităm bordelurile Îmi aminteam de memoriile lui Simenon, unde povestea de vizita, cu una dintre soții, la bordelurile pariziene Eram șocată, hotărâtă să spun: nu! Mama era într-o cameră și ne supraveghea privind la desenele mele, decisă mă lasă să mă duc acolo, vorbindu-mi parcă în șoaptă de vizitele lui Bruno Schultz la „îngerii lui”, prostituatele, pe care le-a imortalizat sublim în grafica lui M-am gândit la aceste vise tot timpul, simțind pericolul de a mă scinda, „prostitua”, desenând prea mult, acordând o prea mare atenție „plăcerii”, în loc să scriu pe brânci „numai” la nuvelele mele, pe care le văd deja ca pe niște romane condensate, formând o pasăre ale cărei pene trebuie lăsate treptat să se înnoiască",
    "328": " „Talentul” meu văzut de clara conștiință ca un handicap? Trebuie acordat scrisului acel „sută la sută” – de care vorbea atât de serios Chagall – artei alese, în cazul lui pictura și desenul, făcând din ele un mod puternic de a trăi Dar scrisul, în cazul meu, e o mare problemă din cauza presiunii limbii străine în care trăiesc, și desenul și pictura sunt mijloace de a-mi procura odihna, exersând mereu ca artiștii antici, având acces la toate artele, și prin ele o anume distanțare de „limbile străine”, care mă apasă cu „tentațiile” lor subtile Aproape că am uitat că trebuie să folosesc totul ca pe un imens „dicționar de sinonime”, luând cuvinte, imagini și sunete drept puncte-lumină de chemare a entuziasmului necesar scrisului Deși suntem în luna iunie e destul de frig și o atmosferă ciudată, de pustiu Deschizând Biblia cu dedicația lui Lionel, am găsit patru sute de coroane în ea! Obicei frumos, moștenit din România, când ascundeam cu Nichita bani în cărți și în alte locuri, pentru a-i găsi în momentele de totală sărăcie",
    "329": " Ce frumos e jocul ăsta de-a baba-oarba cu propriii tăi bani! Lucrez mereu la nuvelele mele în suedeză și uneori văd clar cum limbile în care am scris până acum, româna și franceza, se insinuează tot timpul, venind cu expresii „mai bune” decât în suedeză! Cert, limbile concurează în capul meu, e un fel de război civil și nu știu unde mă vor duce toate astea Dar pentru un moment e bine că simt plăcerea jocului, a terenului virgin al limbii care mă tentează, vrea să fie și cu mine, mă tentează erotic cu niște cuvinte și ritmuri pline de „promisiuni” obscure Cu prietena mea Hedi Fried la centrul unde se adună toți supraviețuitorii lagărelor de concentrare, ea însăși, cu sora ei, Lavinia, născute la Sighet, sunt supraviețuitoare de la Auschwitz Fețe de melancolie, adâncite într-un fel de totală melancolie Pe brațele lor subțiri se văd numerele albastre tatuate de istoria necruțătoare",
    "330": " Bărbații îmi fac complimente, și femeile mă invită la ele acasă, toți emană o căldură autentică, ce lipsește altor locuri unde se adună bătrânii care au dus o viață normală și n-au fost desfigurați de umilință Se aprind și se binecuvântează lumânările de sabat, vinul și pâinea, se cântă lui Adonai, și simt dorul pentru ceva necunoscut, dar extrem de familiar venind din hăul anilor despre care nu știu nimic Este sigur că am trăit multe vieți, și luciri din ele apar câteodată ca să-mi amintească cât de străvechi e sufletul meu Alte vise care se repetă: un leu îmi apăruse în față și mă privea insistent, un câine alb se arunca în fața lui fără să mă atace Îmi era frică de leu, dar câinele era între el și mine ca o pradă Apoi visam din nou că cineva mă iubea mult Îmi spunea asta fără cuvinte, într-o infracomunicare parcă, adresându-mi-se dincolo de viață",
    "331": " Iulie Am scris mult în ultimul timp la nuvelele care prind formă și coerență, făcându-mă să mă simt bine, ca și cum scrisul e chiar spațiul adevăratei mele vieți Nu știu cum fac când sunt inspirată, știu numai că izbucnește ceva din subconștient, ceva la care nu mă gândisem Ceva nou pentru mine, o mare surpriză, de la cineva care trimite „sclipiri”, când pierdusem orice speranță să mai fiu „vie” în acest fel superconcret, atingând centrul nimicului din care izvorăsc toate ce nu se văd încă Am primit de la Eva (Bonnier) cartea mea de poeme Lumină către lumină, cu câteva cuvinte gentile Birgitta (Trotzig) a venit la mine cu o floare subtilă, tropicală, și am stat împreună până la miezul nopții Era frumoasă, îmbrăcată în verde, și într-o foarte bună dispoziție I-am dăruit o carte veche de 125 de ani, cu povești germane, carte venind din Elveția",
    "332": " Am citit din poemele ei, traduse în românește de mine În timp ce în Suedia e răcoare, în America mercurul s-a ridicat la 38 de grade A bătut un vânt puternic în sudul Suediei, arborii au căzut peste case, o fetiță a murit sub un arbore frânt Vecina mea Ebba plânge, soțul ei, care e la spital, i-a spus clar că nu se mai întoarce acasă: se pregătește să plece foarte departe, acolo, sus, o stea îl așteaptă de mult Lucrez la un număr despre Suedia, la solicitarea Secolului 20 Nu e ușor, dar plin de inspirație, să văd ce e viu pentru mine aici și memorabil în cultura contemporană În vis, am fost din nou în România, pe strada copilăriei, Amaradia Am revăzut totul, era puțin schimbat: casa familiei Horvath se transformase într-o vilă luxoasă, alte case zăceau în ruină Dar bunica, Nana, era veselă și stătea în veranda ei, făcându-mi semn cu mâna",
    "333": " Apoi, din nou, cineva mă iubea Soțul vecinei noastre Ebba a murit, așa cum o prevenise pe soția lui, s-a dus la „steaua lui” Am fost la serviciul funebru, apoi la masa oferită generos Erau toți vecinii de față, s-a vorbit mult despre Sigurd, care împreună cu Ebba au fost portarii casei noastre, îngerii păzitori, cei care ne spuneau bună ziua și bună seara, întrebându-ne de sănătate Melancolia separării, dragostea mea pentru oamenii bătrâni, pentru timpul conținut în persoanele lor inefabile Sunt atașată acum de toți – ca pasagerii unui vapor, care-l lasă pe fiecare la „portul său” sau la „steaua lui” August A apărut în Lyrikvännen eseul meu cu traduceri din poeți români: Ileana Mălăncioiu, Nina Cassian, Elena Ștefoi Am primit telefoane de la prietenii scriitori cărora le-a plăcut eseul meu nuanțat și poeții aleși Bogăția și diversitatea poeziei românești sunt cu mult mai mari și e păcat că nu mi s-au oferit mai multe pagini pentru a prezenta acest adevăr",
    "334": " Dar e vorba în alegerea mea și de preferințele mele în momentul în care m-am decis să traduc E greu și nu cred că mă voi dedica în viitor acestei arte cu adevărat grele – pentru că eu sunt pe punctul de a-mi forma stilul meu în suedeză, și a traduce pe alții reprezintă un efort de a mă îndepărta de mine Și, lucru evident, traducerea mă invită la o anume lene: textul există deja sub ochii mei, e vorba de „a doua creație”, și eu mă simt mereu mult mai bine în „prima”, în fulgerătoarea inspirație, în libertatea ei Prietena mea pianista Ingrid (Lindgren) a trăit o mare nefericire Avea ochii roșii de plâns, dar cu multă demnitate mi-a povestit visul ei, un coșmar: pereții micului apartament în care se află și pianul erau plini de sânge, avusese loc un masacru! Era îngrozită, dar ceva luminos a apărut deodată",
    "335": " Corp astral! Îngerul păzitor? Adevărata ei ființă invizibilă? S-a trezit speriată de apariția luminoasă care vroia parcă s-o asigure că nu era ceva atât de îngrozitor cum părea În realitate, Ingrid a fost înlocuită în orchestra de la radio, unde a fost solistă atâția ani, cu un pianist mai tânăr E dureros, dar asta nu cred că e catastrofal – îi spun că e un semn că trebuie să lupte mai departe, fără contextul angajării cu orchestra Cred că muzicienii au o viață foarte dificilă, ca și plasticienii, numai scriitorii (datorită darului neobișnuit de a-și formula bine revendicările?) o duc ceva mai bine, cu sistemul de burse și stipendii, care-i ajută să nu moară de foame și să lucreze numai temporar între o bursă și un stipendiu Aceste explicații și încurajări au avut darul de a o liniști pe Ingrid și poate de a-și tălmăci visul cu sângele și lumina altfel",
    "336": " Un vis extraordinar în fond, nu un coșmar, cum am scris, un vis în care ți se arată corpul luminii, partea nevăzută a ființei, fără de care am fi mutilați, grotești, fără nici o speranță în viață Seara, am văzut o ploaie de stele! Nu sunt sigură, dar cred că veneau din Leonidele M-am simțit toată ziua în așteptarea a ceva, și acel „ceva” a venit târziu, ca o declarație de iubire din înalt, pentru toți cei care privesc cu insistență cerul Păcat că în timpul nostru nu se poate contempla bine cerul noaptea, din cauza norilor groși, dar mai ales din cauza desfrâului iluminării, de parcă omul și-a făcut „constelațiile sale” pe pământ Îmi place să văd orașele luminate din avion, dar când sunt pe pământ vreau să văd corpurile cerești, așa cum au făcut mereu oamenii de-a lungul eonilor, „visând” la ceva mai mult decât viața",
    "337": " 14 august L-am visat pe René, din nou, era tânăr și frumos, printre prieteni, și, lucru curios, mă aflam și eu printre ei, deși nu-l cunoscusem în acel timp Acum sunt din ce în ce mai sigură de sfericitatea timpului sau de „spiralitatea” lui, sau pur și simplu a ființei manifestate Căci aici, pe pământ, suntem numai cu o parte mică, vizibilă, restul e în necunoscut De aceea simt „rudenia mea” cu oameni necunoscuți, cu arbori, animale, pietre, cu tot ce există Chiar și cu cei cu care mă întâlnesc mai des, cu care sunt sigură că mă întâlnesc și în „irealitate”, în invizibil, de aceea senzația certă că ne cunoaștem de o eternitate, că suntem în „expansiune” cu prietenia și iubirea noastră Nu e „totul” aici, ci și „acolo” – de asta ar trebui să-mi aduc mereu aminte în clipe de „singurătate”, când nu „pot să văd” că sunt cu cei dragi în nevăzut",
    "338": " 16 august Cincizeci și unu de ani Andrei (Bart) îmi cântă la telefon: La mulți ani! Apoi alți prieteni, care n-au uitat sărbătoarea de anul trecut, sau pur și simplu ne-am „întâlnit” în „irealitate”, acolo poate trăim altfel, ne vedem tot timpul, suntem un „tot”, o „gigantică ființă”, cu fețele în toate părțile, cu mii și mii de ochi, mâini și picioare! Exact ca apariția divină din Gita, ființa supremă în viață și moarte, și dincolo de ele Aflu că podul din Lucerna, din Evul Mediu, cu motivele morții, pod pe care m-am plimbat de atâtea ori singură și cu René, a ars Se spune că se va reconstrui totul după gravurile vechi, minuțioase și eterne, făcute pe pielea roșcată a aramei Cu Ana Maria (Narti), care a venit la mine cu trei trandafiri: doi albi și unul galben Îmi povestește despre fratele ei, Virgil, despre schizofrenia lui",
    "339": " Asta pentru că eu obișnuiesc să spun despre mine că trăiesc schizofrenic, abuzând poate prea mult de acest cuvânt încărcat cu tensiuni netrăite de mine Acest frate bolnav a încercat să-l omoare pe celălalt frate, Mihai, care e regizor și trăiește la Paris, apoi a încercat să-și taie beregata de două ori Odată s-a rătăcit prin pădure și a stat într-un copac toată noaptea Toate bălțile i se par a fi mări amenințând să inunde Aceste „terori” le-am trăit și eu în copilărie, când eram lăsată singură în casă, închisă, observând lumea de afară numai printr-o fereastră mică La plecare, i-am dăruit Anei Maria câteva din păsările mari ale lui Rudbeck și un desen de-al meu Vis fabulos – René și Nichita (Stănescu) mi-au telefonat și-mi vorbeau plini de veselie – se întâlniseră din nou și se simțeau excelent „acolo”, spunând că se gândeau foarte des la mine! Petrecere la Manila, cu scriitorii și criticii",
    "340": " Eva (Bonnier) mi-a spus că a fost foarte mulțumită de cartea mea, că i-a plăcut Până să ajung acolo, am rătăcit plăcut cu Eva (Ström) prin ploaie Colegii m-au felicitat pentru recenziile la carte Deodată ploaia a stat și toți am ieșit în grădină, privind soarele la asfințit – lumina lui de aur vechi roșcat, misterul focului neîntinat de nimic din ce se petrece pe pământ și pe alte planete Întorcându-mă acasă, mi-am amintit de visul de azi-noapte: eram cu René, singuri, pe o scară înaltă, și el îmi arăta spațiul imens din alt spațiu amețitor Septembrie Lionel mi-a trimis din nou bani, i-am telefonat ca să-i mulțumesc Am vorbit aproape o oră la telefon – mi-a spus că pământul nu-i mai suportă pe oameni și că-i va arunca de pe suprafața lui ca pe niște insecte Imagine apocaliptică la care nu mă gândisem până acum",
    "341": " Pământul ca înger care îndură multe de la „paraziții” lui laborioși, o imagine străveche Biserica începe să militeze din ce în ce mai concret împotriva poluării planetei În același timp, cu ipocrizie, își investește banii în industria de armament, asta aici, în Suedia Nu e cazul sectelor și al bisericilor fără mijloace economice, cum ar fi biserica evanghelică a lui Lionel El însuși, ca posesor de imobile moștenite, a făcut totul ca bogăția să-l deservească, trezindu-se, din cauza dezinteresului pentru „afaceri”, foarte îndatorat fiscului pentru neplata impozitelor Dar ca „pote de Dieu” se descurcă miraculos de bine, ajutându-i chiar și pe cei săraci sau îndatorați ca mine Visez la acea zi în care nu va fi nevoie să fac nici o datorie și să nu mă îngrijorez de fluctuațiile nebune ale dobânzilor de la bancă A apărut cu întârziere și recenzia Carinei W",
    "342": ", în Dagens Nyheter, asta după strălucitele articole din celelalte ziare Ei bine, sunt criticată pentru „fapte” extraliterare: pentru avorturile făcute (ea însăși, în loc să avorteze copilul nedorit de iubitul ei, a preferat să-l nască și să-l oblige pe „tată” să plătească pensia alimentară), pentru lecturile mele din Nietzsche, astea toate neavând nimic cu noua mea carte de poeme pe care pretinde c-o recenzează, referindu-se mereu la Jurnalele mele publicate mai demult În plus, fotografia publicată (a lui Mikael Norman) arată lumii chipul meu cu un zâmbet ironic și sfidător Birgitta (Trotzig) m-a sunat de la Öland să-mi spună că aceeași persoană a scris și despre cartea ei Anima, și că e complet incompetentă Dar Marianne (Eyre), care mă sună după Birgitta, spune că, dimpotrivă, cronica va mări interesul pentru poemele mele, același lucru spunându-mi-l Marianne (Jeffmar), ba chiar și Ingrid (Lindgren) și Boni (Herlin)",
    "343": " Nu știu ce să mai cred Un lucru e clar: nimeni n-a uitat Jurnalele mele, deși au fost publicate acum cincisprezece ani, tot ce am scris eu despre mine, și asta nu trebuie decât să mă bucure Accept tot ce se spune despre mine, mulțumită că n-am fost „spânzurată”, vorba lui Montaigne Hedi Fried, supraviețuitoare a lagărului de concentrare din Auschwitz, a înflorit din nou! E îndrăgostită de un coleg psiholog, american, având vârsta fiilor ei Nimic mai îmbucurător decât constatarea că nu se îmbătrânește decât la suprafață – jarul iubirii nu se stinge niciodată Aceleași „simptome” ca la paisprezece ani: bătăi de inimă, dispariția poftei de mâncare, starea de beatitudine la citirea numelui celui iubit! Numai că acum această „stare” se poate pune în lumină, în dreptul soarelui de preferință, citindu-se clar în ea Hedi așteaptă telefonul celui de peste Ocean cu înfrigurare și palpitații, înțelege totul, iraționalitatea iubirii, dar nu poate face nimic și se complace în focul aprins de copilul invizibil, cu tolba de săgeți",
    "344": " Lagărul de concentrare nu i-a distrus inima, e deschisă mereu aventurii și nebuniei, ridicolului (cine mai ia în serios viața sentimentală a celor trecuți de cincizeci de ani?) și stării fără timp, atunci când devii caloric ca o mică planetă la apropierea unirii cu alta la fel de fierbinte 11 septembrie Ziua de naștere a Birgittei (Trotzig) M-am trezit în hohote de plâns Îmi amintesc numai frânturi din vis: eram cu Birgitta și alți prieteni, dar și necunoscuți– vizitam o grotă plină de tablouri și puțină lumină Apoi s-a întâmplat ceva Ce? Sper să-mi amintesc restul în timpul zilei A apărut în România romanul meu Lupii urcă în cer, la Editura Fundației Culturale Române E plină de greșeli Redactorul de carte m-a sabotat Pentru mulți sunt o „trădătoare” etc Tracasată la telefon de cineva Un frustrat, bineînțeles",
    "345": " M-am plimbat puțin și l-am întâlnit pe poetul Peter Lindfors; a întors capul M-am dus direct la el și l-am privit în ochi– s-a înroșit și s-a bâlbâit Era beat sau drogat? El, de asemenea unul dintre „admiratorii” mei, ne-a dedicat chiar un volum de poeme, mie și lui René Apoi și-a revenit, reproșându-mi că nu i-am trimis cartea mea de poeme \n\nAștept cu nerăbdare să vină frigul, zăpada și acea atmosferă de paralizie când cei care te tracasează cad pradă pasivității și te lasă în pace Acum, în septembrie, e încă timp frumos, rugina frunzelor sau galbenul din frunze, amintind plecarea luminii, încă îi mai îmbie pe oamenii de aici să se facă iubiți În fond, ar trebui să prefer indiferenței familiaritatea dubioasă și tracaseria răuvoitoare, ele fiind, poate, un fel de mișcări disperate către visul de a primi puțină căldură de la o ființă umană",
    "346": " Nu-i pot judeca pe oameni după propria mea natură Și la urma urmei cum sunt eu? N-am fost pusă niciodată în situația să cerșesc căldură de la cineva, așa că nu știu nimic despre umilința de a fi respinsă, negată și dusă în situația jignitoare de a trăi fără nici o simpatie de la cei care au fost atrași către mine Octombrie A scrie e solitudine absolută, trimiterea gândurilor la plimbare, primirea altor gânduri din subconștient, acolo unde „trăiește” altcineva în toată cosmicitatea sa L-am visat pur și simplu pe Brodski – ca și cum ne-am fi cunoscut mai demult Era plăcut și amical Vorbeam rusește? Cum se face că în realitate aproape că am uitat această limbă sublim concepută pentru a exprima alchimia sufletului omenesc, în timp ce în somn totul e neschimbat? 3 octombrie Încă un vis memorabil: aveam un pește imens",
    "347": " Oare îl pescuisem eu? Aici, în Stockholm? Se zbătea încă și vroiam să-l omor cu o lovitură de măciucă în cap, exact cum văzusem că se face aici, în Suedia, și chiar peste tot în lume Dar nu mă înduram Fanny (Kempe) vroia să-i tai o bucată de pește, dar, deodată, peștele s-a ridicat, scăpând, zburând în aer! Am răsuflat ușurată privind solzii de argint ai peștelui, spunând că era un somon, rudă cu cel sculptat la Stadshuset (primăria orașului) în piatră Era chiar istoria fondatorului orașului, existând și în faldurile secrete ale memoriei misterioase Astfel îmi vorbește Mnemosyne și mie, trezindu-mă, strigăt exprimat atât de fericit în memoriile lui Nabokov Dacă aș fi stat mai departe în România, n-aș fi citit cărțile pe care le citesc acum, cum ar fi cartea lui Nabokov, Speak, Memory, sau și mai frumos: Mnemosyne, zeița invocată de mine zilnic, împreună cu fiicele ei, muzele ale căror portrete Carl Milles, sculptorul, le-a imortalizat, inspirându-mă și pe mine să le dau „chipuri” după felul în care ele se întruchipează în mine",
    "348": " Nabokov este unic printre scriitorii care au scris direct în altă limbă, pentru că el a făcut și imposibilul de a-și traduce operele din rusă în engleză, cărți groase de proză Și numai cine știe ce înseamnă să te traduci pe tine dintr-o limbă în alta poate să înțeleagă că e un chin sfâșietor să-ți „omori” limba maternă, silind-o să intre într-o alta ca într-o coajă străină, pentru un miez exploziv de un gen ținând strict de limba de origine E drept că Nabokov a fost ajutat și de „geniul” soției sale, Vera, evreică La fel cum Conrad a fost ajutat mult de soția sa și chiar Cioran, de Simone, al cărei nume pe nedrept nu apare pe nicăieri, atât de egoiști sunt scriitorii cu „îngerii lor casnici” transformați în „scribi” Așa cum poetul polonez Miłosz a scris o dată (și chiar și Brodski), nu e posibil să scrii într-o altă limbă fără să ai „ajutorul” cuiva, poate nu pentru „a corecta” (de asta se ocupă de obicei, bine sau rău, redactorii cărții, dacă textul a fost acceptat!), ci mai degrabă pentru a ști dacă ești cu adevărat creator în acea limbă",
    "349": " Dacă o folosești altfel, transfigurând ceea ce e comun și banalizat de limba socială Recitesc mereu cu încântare fragmente din Speak, Memory, comparând traducerea în suedeză cu originalul Îmi plac portretele fraților scriitorului, Serghei și Kiril Îmi place de misteriosul Kiril, un dublu al scriitorului, cel care ar fi putut să fie adevăratul „Nabokov” dacă nu ar fi vorbit deschis, aflându-se în Germania, criticând ce se întâmpla atunci, și dacă n-ar fi fost turnat de colegii lui și arestat pe loc, apoi internat într-un lagăr de concentrare la Hamburg, unde moare pe 10 ianuarie 1945 Apoi, fragmente memorabile, pline de farmec și profunzime despre prima îndrăgostire, fetița de cincisprezece ani, Tamara, acel „fluture”, „nymfetta”, a colecționarului de fluturi, și el un băiat, ceva mai mare, autorul însuși în prima fază a metamorfozării sale Cuplul copiilor îndrăgostiți cutreieră toate locurile orașului, cele mai neobișnuite, de la muzee până la biserici, pentru a găsi singurătatea, vagabondare sublimă, dezvăluind adevărata natură a iubirii, care nici măcar nu are nevoie de actul iubirii, „drumomania” fiind un fel de copulare totală a timpului cu spațiul și, inevitabil, cu ceva obscur: cauzalitatea iubirii, misterul din corp",
    "350": " A început un fel de război civil în Rusia: Casa Albă s-a înnegrit, focuri de arme, 130 de morți Dar, mai târziu, totul s-a calmat Rusia se zvârcolește în istorie Oamenii fac ce pot În altă parte se joacă o miză mare cu poporul lui Dostoievski, despre care el credea că va da lumii întregi pe Mesia rus Aflăm că Agneta (Pleijel) și cu Maciej (Zaremba) s-au împăcat Urmare a rugăciunilor fierbinți ale prietenilor ei apropiați? Sau pur și simplu marea sărbătoare cu ocazia profesoratului Agnetei l-a făcut pe soț s-o vadă pe soție într-o lumină proaspătă, albă? Când trăiești cu cineva ani de zile, devii orb, crezi că acea persoană a împietrit, în timp ce tu te miști ca o cometă, pe toată întinderea crugului ceresc Această falsă împietrire trebuie, vai, zguduită din când în când, chiar și prin revolte, pentru ca ochii celui orb să-și recapete vederea",
    "351": " Altfel moare iubirea între cei doi, silindu-i să supraviețuiască unui cadavru A plouat toată noaptea Am visat din nou că eram cu Nichita și René într-un loc întunecat ca Infernul descris de Dante Se punea cu forța un om într-o apă clocotită Se spunea că eu i-am ajutat pe cei doi René spunea că importantă e distanța dintre noi Vedeam lumini ca la ieșirea dintr-un tunel Ministrul Alf Svensson (care e și poet) a scris despre cartea mea de poeme, pe care a citit-o în avion și apoi de câte ori vrea să aibă o senzație de alinare în anumite imagini, precum cerul dinaintea apariției unui nor Vizita Birgittei (Trotzig), care a slăbit și șchioapătă ca lordul Byron, sprijinindu-se de un baston de la strămoși cu „măr” de argint și cu monezi misterioase incrustate pe lemnul de stejar Stăm până la miezul nopții, la lumina celor douăsprezece lumânări din candelabre",
    "352": " Am vorbit, printre altele, despre cartea de poeme a unei prietene Birgitta spunea că ES a lucrat prea mult textul, înlăturând toate scoriile, încât aurul orbește, trebuie făcute legături simple pentru ca poemele să rămână lizibile Noiembrie Am văzut cartea mea de poeme în vitrina celei mai bune librării din Stockholm – m-am bucurat copilărește Cărților de poeme, în general, nu li se face reclamă Mi-am amintit că l-am visat pe tata azi-noapte: spunea că mama a plecat în concediu să se odihnească Ce să înțeleg prin asta? Că trăiesc din nou împreună? Că s-au întâlnit firesc pe lumea cealaltă? La Muzeul de Artă Modernă din Stockholm, ca să citesc poeme, în amintirea scriitorului Almquist, seară intitulată „Otravă și arsenic”, aluzie la acuzarea scriitorului de omor cu arsenic, lucru care l-a obligat să fugă în America, unde a și murit îndurerat Cu toți prietenii mei în spate, în plus admiratoarea care mi-a cumpărat tabloul cu motanul negru strâns în brațe",
    "353": " Totul a fost excelent, dar există o mare tensiune în aer Ajunsă acasă am aflat că, în timp ce noi citeam poeme în amintirea lui Almquist, hoții s-au strecurat prin tavan, furând două tablouri de Picasso și un Braque! 9 noiembrie L-am visat pe Pierre (Zekeli) după atâta timp! Îmi făcea semn cu mâna Era numai în vizită în Suedia! Vedeam un nor alb pe cer, Pierre se pregătea să plece în Elveția, să urce pe muntele Rigi! Vizita criticului Jan Olov Ullén, spre a face un interviu pentru radio Un stil sobru, m-am simțit cenzurată de celebritatea lui, dar până la urmă totul a fost bine Birgitta Wergelius de la televiziunea finlandeză, va face un film despre mine, filmările vor avea loc pe 11 și 12 noiembrie La Musikhuset – concert Pendereski cu Rostropovici Sublim! Corzile violoncelului fluturau în aer ca niște raze",
    "354": " Ritmul inimii mele bătând la unison cu muzica M-am întrebat ce simțeau cei care erau cu mine Jan Olov Ullén mi-a trimis cartea lui despre Dante, Văzutul nevăzut, scriindu-mi că interviul nostru e foarte bun Au început filmările cu echipa finlandeză de la YLE, Birgitta Wergelius e foarte plăcută, tinerii cu camera sunt plini de subtilitate, căutând prezența luminii acolo unde eu n-o bănuiam S-a filmat la mine acasă, la Centrul de Presă, în Biserica „Adolf Fredrik” (preotul Lars Collmar era de față), la Muzeul Strindberg, pe străzi Ingrid (Lindgren) a cântat la pian „Dansuri române” de Bella Bartók Decembrie Luna a început bine, cu un excelent articol la cartea mea de poeme, în Sydsvenska Dagbladet, de Lars Ellerström N-am făcut mai nimic în ultimul timp, n-am scris nimic, am citit numai ziarele Simt foamea după lectură ca o foame teribilă",
    "355": " Cărți, cărți ca bucăți bune de pâine! 13 decembrie Sărbătoarea luminii la sinagogă (de Hannuka), cu Andrei (Bart) Rabinul Morton Nerow îmi spune cuvinte memorabile, sunt felicitată de toți pentru programul de la radio, care a făcut mare reclamă cărții de poeme, ca și fotografia mea pe prima pagină a revistei Ariel, arătată la televiziune cu un interviu cu șeful ei, poetul Thomas Nydahl O bucurie nu vine niciodată singură: am primit stipendiul pentru doi ani de la Academia Suedeză Acum pot cu adevărat să-mi plătesc toate datoriile la bancă 20 decembrie Mare sărbătoare la Academia Suedeză– l-am invitat pe Andrei (Bart), deși nu avea nici frac și nici pantofi eleganți Totul strălucea de lux E sărbătoarea primirii în Academie a Birgittei (Trotzig) și toți prietenii sunt de față în haine cumpărate cu această ocazie Birgitta apare prima îmbrăcată în catifea vișinie, cu granate vechi, superbe, pe piept",
    "356": " A ținut discursul despre scriitorul al cărui loc îl va ocupa (Sundman), un scriitor care a avut multe aventuri, riscându-și de multe ori viața La balconul special străluceau regele și regina, ca niște păpuși onirice Andrei era atât de fericit, încât adormea, și eu îl trezeam cu un cot! Înainte de Crăciun, Lionel mi-a trimis 15 000 de coroane, binecuvântându-mă pentru sărbători și Noul An Amintindu-mi că „Lumina va veni spre seară” Noaptea am citit din nou scrisorile lui René, ca să-l simt aproape și să mă readuc și pe mine însămi din trecut, acea persoană din multe metamorfoze ale ființei mele Joi, 10 octombrie 1974 Mon doux, mon tendre, mon merveilleux amour Aici, la Stockholm, plouă, e frig În fine, echilibru: între interior și exterior A trecut o săptămână – jour pour jour – de când te-am părăsit Îmi voi aminti mereu de acel taxi care nu vroia să vină, de tine care, în fond, nu vroiai să mă lași să plec și de mine care așteptam un pretext ca să nu plec",
    "357": " Tristețea mea a venit cu taxiul și n-a încetat de atunci să se instaleze cu violență în mine Azi-noapte am dormit rău M-am trezit plângând ca un copil abandonat – un câine pierdut fără zgardă Te-am visat: te aplecai peste mine, simțeam greutatea părului tău peste pieptul meu; corpul meu era puternic impregnat de esențele tale: mirosurile tale, sudorile tale N-am resimțit niciodată în viața mea o asemenea prezență și apoi o asemenea absență Neputând să adorm din nou, m-am consolat cu Breton Am recitit în întregime Primul Manifest Suprarealist și, lucru curios și adesea repetabil la mine, a fost ca și cum l-aș fi citit pentru prima oară Ascultă ce a scris: „Totul depinde de credința în viață, în ceea ce viața are mai precar, înțelegându-se prin asta viața reală, de faptul că la sfârșit această credință se pierde Omul, acest visător definitiv, zi de zi mai nemulțumit de soarta lui, face cu greutate înconjurul obiectelor sale la care a fost dus să se folosească, ce i-au dat nonșalanța sa ori efortul său, aproape întotdeauna efortul său, pentru că el a așteptat să muncească, mai mult sau mai puțin nerepugnându-i să-și joace norocul (ceea ce el numește șansa lui)",
    "358": " O mare modestie e acum partea sa: el știe ce femei a avut, în ce aventuri rizibile s-a scăldat; bogăția sau sărăcia neînsemnând nimic, rămânând în această privință copilul abia născut în ceea ce privește aprobarea conștiinței sale morale; admit că el se detașează ușor Dacă păstrează puțină luciditate, nu poate decât să se întoarcă la copilăria lui care, cât de masacrată ar fi fost prin grija dresorilor, nu i se pare mai puțin plină de farmec Acolo, absența totală a rigorii cunoscute lasă perspectiva multor vieți duse deodată; înrădăcinându-se în această iluzie: el nu mai vrea să cunoască decât ușurința momentană, extremă a tuturor lucrurilor În fiecare dimineață, copiii pleacă fără neliniște Totul e aproape, cele mai grele condiții materiale sunt excelente Pădurile sunt albe sau negre, nu se va dormi niciodată Dar e adevărat că nu se va merge atât de departe, dacă n-ar fi vorba numai de distanță",
    "359": " Amenințările se acumulează, se cedează, se abandonează o parte din teritoriul de cucerit Acea imaginație care nu admite limite nu-și mai permite să se exercite după legile unei utilități arbitrare; ea fiind incapabilă de a-și asuma pentru mult timp acest rol inferior și, în jur de douăzeci de ani, preferă, în general, să abandoneze omul destinului său fără lumină Că el va încerca mai târziu, pe ici, pe colo, să se reia, resimțind că-i lipsesc puțin câte puțin toate motivele de a mai exista, incapabil cum devenise de a se găsi la înălțimea unei situații excepționale cum este iubirea, el nu va ajunge la nimic Căci el va aparține de aici înainte, corp și suflet, unei inferioare necesități practice, care nu suportă să fie pierdută din vedere Toate gesturile sale vor fi lipsite de amploare; tuturor ideilor sale le va lipsi anvergura El nu-și va reprezenta din tot ce i se întâmpla decât ceea ce leagă acest eveniment de o mulțime de evenimente asemănătoare, evenimente la care n-a luat parte, evenimente pierdute",
    "360": " Ce spun, el va judeca prin raport la unul din aceste evenimente, mai odihnitor în consecințele lui decât altele El nu va vedea acolo, sub nici un pretext, salvarea sa Dragă imaginație, ceea ce iubesc mai ales în tine e faptul că tu nu ierți Singurul cuvânt de libertate e tot ce mă exaltă încă Îl cred capabil de a întreține la infinit vechiul fanatism uman El răspunde fără îndoială singurei mele aspirații legitime Din toate dizgrațiile pe care le moștenim, trebuie să recunoaștem că ne-a fost lăsată cea mai mare libertate de spirit Depinde numai de noi de a nu o folosi greșit, în mod grav A reduce imaginația la sclavie, când va fi vorba de ceea ce în mod grosolan se numește fericire, e a scăpa de tot ce se găsește în adâncul sinelui, de dreptatea supremă Rămâne nebunia, „nebunia pe care o închidem”, cum s-a spus atât de bine",
    "361": " Asta sau alta Fiecare știind, într-adevăr, că nebunii sunt internați din cauza unui număr de acte condamnabile și că, în afara acestor acte, libertatea lor nu s-ar mai pune în joc Că ei sunt într-o oarecare măsură victime ale imaginației lor sunt gata să recunosc, în sensul că ea îi împinge la neobservarea anumitor reguli în afara cărora oamenii sunt vizați, pentru care tot omul plătește pentru a ști Dar profunda detașare de care dau dovadă în fața criticii pe care noi o avem la adresa lor, de exemplu diferitele corecții ce le sunt aplicate, permițând să ne închipuim că ei trag un mare folos pentru imaginația lor, că ei gustă destul delirul lor, pentru a fi valabil numai pentru ei Și, de fapt, halucinațiile, iluziile etc  nu sunt deloc o sursă de plăcere neglijabilă Senzualitatea mai bine ordonată își va găsi partea ei, știind că vor domestici seri de-a rândul acea mână frumoasă care, în ultimele pagini de inteligență de Taine, se dedă unor curioase fapte rele",
    "362": " Confidențelor nebunilor le voi da viață pentru a le provoca Sunt oameni de o onestitate scrupuloasă, a căror inocență nu are egal decât propria mea inocență A fost nevoie să plece Columb cu nebuni ca să descopere America Și vedeți cum această nebunie a făcut corp și ea durează Și în nici un caz nu e frica de nebunie, care ne va forța să lăsăm în bernă drapelul imaginației” Iartă-mi citatul mai degrabă lung, dar necesar pentru a-ți arăta punctul de pornire al judecății lui Breton și punctul lui de sosire Chiar dacă nu ești de acord cu el, trebuie să i se recunoască mai mult decât geniul! À propos de geniu, ai terminat romanul lui Dali? Ce părere ai? Și John Cower Powys? Te invidiez și am poftă să încep din nou cu el și cu Wolf Solent Din păcate sunt obligat să citesc manuscrise adesea destul de mediocre și mereu plictisitoare! Te las, ma femme à la chevelure de feu de bois, avec des penssées d’eclairs de chaleur și murmur la urechea ta un dulce, disperat de dulce: je t’aime",
    "363": " Al tău, pentru totdeauna și ca întotdeauna, René Vineri, 11 octombrie 1974 Mon merveilleux amour Cum Breton repeta destul de des, „le merveilleux est toujours beau, nu importă care minunat e frumos, numai minunatul e frumos” A fost o zi murdară azi Am întâlnit mincinoși, am vorbit cu ipocriți, am mâncat cu profitori; diseară, cel puțin, sper să beau cu prieteni Dar nimic nu e sigur în această lume joasă Ți-am scris atâtea scrisori de o săptămână – mereu în gând, și câteodată nu mai știu dacă ți-am trimis acea scrisoare sau ea a rămas în nesfârșitele sertare ale spiritului meu Nu pot distinge mereu între vis și realitate Asta poate spune că sunt gata copt pentru nebunie! În orice caz, nu mi-e frică de nebunie; nu-mi mai e frică de ea! E ceea ce în mod radical e nou la mine! Mon amour, capul îmi e complet vid, inima groasă și grea, mâna mea e de plumb; scuză-mi această scrisoare puțin coerentă! Nu mă uita! Nu ne uita! René",
    "364": " Ianuarie Acest an, 1994, a început febril, cu neliniște, cu reproșul pe care mi l-am făcut mereu că nu m-am concentrat mai mult, risipindu-mă în tot felul de activități extraliterare, ocupându-mă de bagatele Oh, când voi deveni eu însămi, când voi ajunge măcar în apropierea acelei imagini pe care am avut-o în copilărie despre menirea omului de a exersa mereu lucrul de care se simte legat, chiar chemat– în cazul meu ARTA, chiar și în formele ei primitive? Și prin Artă, chiar arta de a trăi, un modus vivendi care să-mi satisfacă mulțimea de egouri care mi s-au dat Adică „talanții”, mai exact „talentele”, care trebuie dezvoltate până la stingere dacă e nevoie, incluzând în efort chiar nebunia (care nu face rău nimănui!), dar exersând disciplina ca pe o datorie sacră Pentru a „păcăli” spiritul meu vagabond, plin de dorința de a se „zbengui” peste tot și a nu sta pe loc decât puțin, am inventat ca supliment, alături de alte „strategii”, mersul ambulatoriu prin cameră în timp ce scriu în gând, apoi repede pe hârtie",
    "365": " Și asta e atât de plăcut, pentru că textele scrise așa au vivacitate, ca și cum ar fi trăite intens Disciplina prin studiul limbilor moarte, latina și ebraica, o observ cam în același fel – trebuie să fiu în picioare, masa de scris (la care m-am „înlănțuit” ca un Prometeu atâția ani) a ajuns un chin pentru mine Ca și pentru citit, trebuie să mărturisesc că n-am găsit până la vârsta mea o poziție convenabilă, care să mă satisfacă sută la sută pentru grele operații: cititul, scrisul, studiatul În schimb, am găsit ceva superb pentru desenat: „felul copiilor” sau cel al geniului Juan Mirò și al altora: pe podea, în genunchi, cu tot corpul! Și atunci văd clar cum ar trebui scris, citit, studiat: cu tot corpul! La fel ca și pentru rugăciune: cu sufletul, spiritul și corpul, toate trebuie să participe la creație, totul trebuie să-și pună urmele, „marca de fabricație” pe ce creează omul în momente unice",
    "366": " Dar cum eu sunt prea nerăbdătoare, neașteptând momentele de inspirație să dea peste mine, mă silesc să fiu prezentă cu cele trei „instanțe” (sufletul, spiritul, corpul) în fiecare zi, chiar în fiecare pas, impulsul creației fiind cel mai puternic în mine Nu are nici o importanță ce am realizat, fructele trebuie ignorate mereu, dar create, nelegarea de ele mă ajută să „expandez” în necunoscutul meu care e infinit Andrei (Bart) spune că a scrie într-o limbă străină e o pantomimă El, se pare, a încercat, dar n-a avut forța să supraviețuiască nemulțumirii sale și să „sape” mai departe ca să dea de apă Acum vrea să mă influențeze și pe mine, să mă dezentuziasmeze, nebănuind că sunt ca o stâncă în voința mea, că vreau să mă „înșel” numai pe cont propriu și niciodată luând ca adevăr micile experiențe ale altora Textul în suedeză poate să pară mort, lucru pe care îl pot simți imediat, și asta seamănă cu simpla privire a unui obiect ce pare atât de lipsit de viață la prima vedere, dar privindu-l intens, de o mie de ori dacă e nevoie, cum făceau marii pictori, Rembrandt, de exemplu, simt cum inanimatul se mișcă, dând semne că a primit viață de la mine, se mișcă, face ochi, mâini și picioare, dansează și chiar zboară: există! Revăzut filmul lui Bergman, „Nattvardsgästerna” (invitații la altar, la împărtășanie), drama unui preot care, după moartea soției iubite, se simte sărac, încolțit de disperare, fără puterea de a iubi și a da din acest plin al său și altora",
    "367": " Totul i se pare „eșec” pentru că pierduse „sursa” iubirii, prin moartea unei singure ființe, soția O femeie simplă îl iubește, dar el o respinge brutal, agățându-se de „iubirea defunctă” Credincioșii vin la el ca să fie consolați, dar primesc în schimb numai gemetele neputinței sale, unul dintre ei se sinucide Drumul către iubirea Domnului fiind un drum plin de morți, eșecuri și redresări infinite, a iubi nu se limitează la o singură persoană, fie ea și o soție, drumul iubirii nu e o bagatelă, ci un drum infinit de încercări până în clipa morții A iubi este lucrul cel mai teribil al lumii, incluzând toate încercările și umilințele posibile, sfâșietor traversate de intense momente de profundă revelație și consolare 14 ianuarie – vis intens cu René: mă ținea cu mâna de umeri și iradia din el ceva intens Viața nu se poate explica prin nimic, în nici un caz nu prin conștiință numai! Poate doar prin contemplarea artei și asceză",
    "368": " Prin acestea două îmi redescopăr puterea voinței – a-i urma pe alții e periculos Îi văd pe prietenii mei ca „hoți de energie”, aruncându-și pe mine „umanitatea”, adică mizeriile propriei vieți, în loc să se ocupe singuri de ele Uneori, la plecare, unii nu uită să țină îndelung mâna pe mine, ca și cum „s-ar descărca” de tot ce e rău în ei, asta îngreunându-mă cu povara unui terapeut de profesie Sunt aproape toți, cu mici excepții, fără credință, deci fără puterea de a se „vindeca singuri”, și atunci fac (inconștient?) transferul acesta teribil care mă apasă După plecarea lor rămân cu „balastul urâtei umanități” care nu luptă pe cont propriu, ci, precum plantele și animalele parazitare, se agață, din lene, de alții În natură trebuie să fie o cauză profundă că unele plante și animale sug viața din altele, dar Omul, aproape un zeu, are totul ca să lupte și să găsească o cale a LUI, pentru eliberare de propriile lanțuri",
    "369": " \n\nL-am visat pe dragul meu Lionel Ce vis ciudat! Am fost neliniștită toată ziua Lionel trebuia să coboare în mină, să le indice minerilor de sub pământ straturile aurifere Astea, m-am gândit, sunt reminiscențe din tinerețea lui de inginer prospector al terenurilor aurifere din Africa (Congo Belge) Se pregătea minuțios pentru descinderea foarte periculoasă Vedeam toate lucrurile lui, inclusiv cărțile de studiu, bibliile în toate limbile pe care le cunoaște, hainele, vestele de catifea, cravatele de pastor, tot, tot! Mă miram, dar nu vroiam să-l supăr spunându-i că trebuie să coboare cu un bagaj ușor M-am trezit brusc, cu melancolie – nu-mi aminteam dacă l-am îmbrățișat sau nu Mai târziu, după o zi pierdută în bla, bla, bla, la Centrul de Presă, am aflat că minerii din România au făcut o nouă grevă Se pare că foștii comuniști și naționaliștii guvernează țara",
    "370": " Nimic de sperat de la ei Oamenii trebuie să-și schimbe mentalitatea acumulată de-a lungul anilor, să capete încredere într-o moralitate asasinată continuu în istorie, moralitate care supraviețuiește în fiecare om, în diferite măsuri, dar (îmi place să cred) într-un fel etern, fără de care orice schimbare e imposibilă În starea de haos de după „revoluție” e greu să se audă vocile celor care într-adevăr au competența etică de a dirija conștiințele paralizate ale bieților oameni Cu Boni (Herlin), care are câteva degete bandajate Îl întreb ce s-a întâmplat – se înroșește ca un copilaș, povestind despre fratele său bolnav, despre relațiile lor obscure Mâinile i s-au acoperit deodată de o eczemă roșie O erupție violentă, un protest al pielii ca un creier subtil, un creier laminat și întins, protejând corpul și dând avertismente tulburătoare Sunt lucruri pe care nu le putem spune, asta e clar",
    "371": " Vorbim despre Lionel deodată, și Boni îmi spune că eu și Lionel suntem rude spirituale, dar că pentru el nu contează afinitățile spirituale Februarie Am primit de la Ileana (Mălăncioiu) antologia superbă făcută de ea la Editura Litera Există zece dintre desenele mele, realizate de studenți de la secția de grafică a Academiei de Artă din București, sub îndrumarea excelentului profesor Mircea Dumitrescu Ileana a ales poemele și a realizat „magia” acestei cărți, care e și o carte pentru bibliofili Peter Curman, președintele Uniunii Scriitorilor din Suedia și un prieten vechi, m-a sunat să mă invite la croaziera în Marea Neagră Am vorbit mult la telefon, a trebuit să-i explic lui Peter motivele pentru care îmi e imposibil să revăd această mare și mai ales locurile din jurul ei Mulți din familia mea și-au sfârșit zilele la Canal Dacă ar fi să-l numesc aici pe unchiul Nicu, Nicolae Stănescu, soțul mătușii Margareta, sora tatălui meu, arestat în plină noapte pentru acuzații dintre cele mai fantasmagorice, ca „spion occidental”, pentru darul lui de poliglot și corespondențele lui cu prietenii din Roma și Viena, asta ar fi de ajuns pentru mine",
    "372": " Asta mă face mereu să-i văd fața și să-i retrăiesc durerile extreme, umilințele, torturile suferite – când, după zece ani și mai bine, s-a întors acasă prăbușit, bolnav, povestind despre „muncile” de la Canal amintind lagărele de concentrare naziste Cadavrele prietenilor și tovarășilor lui plutesc mereu în acel spațiu lugubru, în apa și pământul parcă blestemate– întrucât nu s-a dat nici un decret prin care să se ceară iertare familiilor pentru viața pierdută a celor dragi, nu s-a refăcut nici un proces în care să se afirme greșeala lor și nevinovăția victimelor, așa cum se face în țările civilizate Și apoi, ca și cum amintirea asta n-ar fi de ajuns, vine peste mine și o altă amintire îngrozitoare, când sub presiunea „prietenilor” din tinerețe m-am dus la Doi Mai, și acolo, într-o atmosferă plină de suspiciune și pălăvrăgeli inutile, am primit telegrama despre sinuciderea tatălui meu Am alergat ca o nebună la aeroport ca să iau primul avion, lăsând în urma mea tot ce aveam, așa cum am făcut și când am părăsit „țara tristă și plină de humor”, numai să ajung la timp să văd fața strivită, plină de sânge a tatălui meu, pentru care nu exista nici un viitor în lumea deformată și brutală de atunci",
    "373": " Fugind din toate puterile ca să prind avionul pentru Constanța și București am trecut în revistă „geografia” dureroasă a locului, am văzut și auzit suflete gemând și corul robilor jelind nevinovăția lor Mi-am făcut reproșuri amare că mă dusesem cu colegii scriitori în acel loc care pentru mine trebuia mereu să rămână un memento pentru tot ce poate născoci bruta umană în materie de suferință Lacrimile, durerea și extrema disperare a poetului Ovidiu nu vor ameliora sau romantiza niciodată gravitatea întâmplărilor tragice care ne privesc pe noi, toți oamenii care am supraviețuit acelui timp plin de paroxism Puțină pietate pentru locurile tragice, un memento veșnic ar alina durerea sfâșietoare a celor nevăzuți, dar existând etern prin durerea lor extremă Lionel îmi telefonează de la Bruxelles ca să-mi spună că madame Alice Beaulois, secretara lui fidelă de o viață, e pe moarte Membrii comuniunii religioase l-au căutat pe fiul ei, certat cu mama de mult timp",
    "374": " Toată lumea și chiar și fiul, poate, așteptau o împăcare amintind filmele vechi americane Dar madame Alice nu l-a recunoscut, întrebându-l mereu: Cine ești? A avea un fiu e dorința cea mai fierbinte a unei femei Dacă e ceva care m-a îndurerat fără consolare este această lipsă de lângă mine: lipsa copilului meu La ce au folosit acele iubiri în care am ars, dacă în urma focului n-a rămas măcar materie pentru o cenușă nouă? René m-a întrebat de la început, când nici nu se punea problema căsătoriei, dacă vreau să am un copil cu el, pentru că face copii frumoși Nu l-am luat în serios, pentru că în țara în care mă născusem această întrebare sinceră e departe de a avea mai mult decât sensul unei glume dubioase René era foarte serios chiar și atunci când îmi repeta, vorbind despre femei (ofensându-mă și moralizându-mă în același timp), că între o femeie care a dat naștere unui copil și alta care se străduiește să nu facă asta, el o va prețui pe prima, găsindu-i trăsături de caracter profunde, puternice",
    "375": " Acum, când nu ne întâlnim decât în gânduri și în spațiul oniric, unde el nu uită să-mi amintească de „greșelile” mele, durerea și regretul mă apasă greu Singurul care mă consolează cu adevărat este dragul de Lionel, care-mi spune că devoțiunea pentru Domnul îmi ține loc de tot ce aș fi putut eu avea aici, pe lume Că a fost o alegere esențială, care elimină total lipsurile omenești Alegerea mea a fost judicioasă, spune Lionel, încurajându-mă la studiu pentru a mă apropia, cunoscându-l, pe cât posibil, pe Creatorul nostru și al lumilor infinite Sunt cuvintele preotului și ale unei ființe care a primit de copil o revelație supremă, dar nu și cuvintele unui tată care a dat naștere a patru copii (prin soția sa care-i face viața un infern), bucurându-se și apoi fiind total dezamăgit de ei Și ca și cum Dumnezeu care vede și aude totul a făcut să vină Ralf, fratele lui René și fiul lui Lionel, la Stockholm",
    "376": " Locuiește la mine, transformându-mă în „bucătăreasă”, pentru că așa a fost educat: femeile trebuie să-l servească Mai mult: cerându-mi să vină cu mine la întâlnirile cu prietenii mei Și eu, din politețe, trebuie să mă port bine, exersându-mi prin asta capacitatea infinită a răbdării Vorbește, bineînțeles, tot timpul rău despre părinții lui, mai ales despre Lionel, și eu trebuie să ascult fără să scot vreun cuvânt, pentru că eu sunt definitiv de partea tatălui său Noroc că ne-am dus ca să uităm de noi la sărbătoarea doctorului Kuritzen, care a împlinit cincizeci de ani, divorțat și recăsătorit cu o femeie mai tânără Situație delicată pentru mine – am fost și sunt încă prietenă cu fosta lui soție, Fanny Copiii lor, Petra și Isaak, sosesc și ei cântând ceva și greșind mereu tonul, dar înveseliți de ceva insesizabil, poate de absurdul situației Au aflat că mai au un frățior! Toate astea sunt tabloul lumii, colorat sau decolorat, cu pete mari de întuneric în care se bănuiește prezența luminii",
    "377": " Martie Am fost la cursurile de suedeză de la ABF, întâlnind-o pe Duveke F, atmosferă plăcută, elevi de toate vârstele făcând teste pentru a ști în ce stadiu al cunoștințelor de limbă se găsesc Dar unii dintre participanți sunt la nivel de începători, așa că nu se poate merge repede la lecturi și analize profunde, cum ar fi textele grele din literatura suedeză Atmosfera e plăcută: a auzi cum gândește, de exemplu, un american în suedeză, sau un chinez, e o lecție pentru toți, chiar și pentru mine, care știu câte ceva despre puterea creatoare a individului, aflat pe terenul virgin al unei limbi altfel structurate Nu e vorba aici despre națiuni, ci despre indivizi în căutarea unui mijloc de a se strecura către terenul generos al limbii interioare suedeze Locurile comune, stereotipiile limbii uzate de propaganda politică și reclame comerciale sunt evitate de toți",
    "378": " Toată lumea vrea să danseze sau să cânte muzica proprie Și asta mă umple de entuziasm – nu numai scriitorii vor să fie autentici exprimând idei și sentimente, ci și cei care lucrează, de exemplu, în spitale, în bănci, în metrouri, toți au instinctul autentic de a face totul pentru a nu „prostitua” limba de comunicare, și astfel, bănuiesc, a proteja limba maternă care stă la baza învățării altei limbi– nu prin dicționare, ci pe viu, cum se face la aceste cursuri Vorbind spontan și improvizând superb și corectând în treacăt ce e de corectat Deși e numai o oră, asta mă angajează mult pe planul uman și într-un fel mă îndepărtează de „câmpul meu de luptă”, în care singurătatea e cheia unei avansări, nu pe planul lingvistic, ci pe alt plan subtil, acolo unde subconștientul vine pe nebăgate de seamă cu „sămânța lui”, sădind noul, dând peste cap logica mea omenească",
    "379": " Aici mi se pare că e nevoie de singurătate – să nu fii distrat de prezența extraordinară a ființelor umane care sunt, cu și fără vorbire, mistere imense, ambulatorii Dar pe planul epic am primit atâtea povești noi, atâtea chipuri unice de desenat, de contemplat în singurătate (când le voi uita?), recreându-le după logica visului din mine Deși primăvara e departe de noi, aici, la Stockholm, simt ca un animal febril, mai ales cu creierul de reptilă, curenți noi, explozii în dreptul Palatului Regal, acolo unde cântă granitul roz de atâtea sute de ani, și fiecare piatră pusă în pământ ca o străveche sămânță dă colți verzi de iarbă din lumea pietrei E o magie care se prepară în fiecare atom și deși avem atâtea creiere și atâția ochi, suntem orbi la toate transformările din elemente Peste câteva zile, sunt sigură de asta, mă voi uimi din nou în fața firelor de iarbă, a primelor flori, șoptindu-le: Bine ați venit, de unde ați venit! Imaculata prospețime a primăverii, cel mai frumos anotimp, se oglindește și în mine",
    "380": " Simt din nou dorința de a iubi pe toată lumea, exact ca în copilărie și adolescență, încrezându-mă în tot și toți, luând riscul de a fi ridicolă și refuzată de semenii mei, care se pare că trăiesc angoasa primăverii și mai puțin marele entuziasm, sentimentul idiot al iubirii țâșnind în spirale din toate structurile văzute și nevăzute În timp ce am vagabondat prin oraș, mi-am amintit brusc de visul de azi-noapte: îmi pierdusem cerceii și brățările, hoții intraseră în casă furând icoanele din hol, cărțile rare! Ce dizgrație sau ce grație de a fi ușurat de ceea ce crezi că nu poți trăi Mă întreb mereu când caut mese libere pentru a scrie sau desena, când voi ajunge să fac ordine, în fiecare zi, ca într-o grădină, nepemițând lucrurilor să mă sufoce și să respire ele în locul meu? Aprilie Lumina a deschis parcă pământul: euforie de galben, apoi de alb! Bucuria de a umple casa cu florile primăverii, care mă privesc cu mii de ochi, ca în copilărie, murmurând: ne cunoaștem și ne iubim de o viață! Cu Agneta (Pleijel) și Maciej (Zaremba) la Institutul Filmului, unde Agneta e profesoară, pentru a-i asculta pe pianistul rus-evreu Mihail Kazinik și muzicianul Torgny Lundmark, care ne-au vrăjit pur și simplu cu virtuozitatea lor! Mai ales Mihail, născut în satul lui Chagall, cu care și seamănă ca două picături de apă și de care mă simt atrasă ca de un magnet magic",
    "381": " Le-am dăruit lui și soției lui, Tatiana, marele facsimil Wagner (Sigfrid Idylle), făcut de maeștrii din Milano, și îmi place să cred că René se bucură că am făcut acest cadou unui geniu muzical, sărac și îngreunat de grijile unei familii Am aflat că Eugen Ionescu a murit pe 29 martie, la Paris La radio, o prezentare mediocră – Ionescu n-a fost niciodată înțeles sau luat în serios aici, în Suedia Există chiar o antipatie pentru el, pentru opțiunile lui politice, considerate de dreapta E nedrept, eu și cu Andrei (Bart) și alți colegi italieni și francezi de la Centrul de Presă am comentat mult acest resentiment în jurul unui scriitor extrem de original și care a înnoit mult literatura în Vest Vizita lui Andrei Pleșu, împreună cu Dan Shafran, care l-a condus la mine Ce farmec, n-am mai fost de mult fascinată de o persoană și de căldura spirituală emanând liber și firesc, ca făcând parte direct din dinastia soarelui",
    "382": " Andrei mi-a povestit cum odată el și cu Nichita au vrut să facă greva foamei, dar nu a setei! Apoi, Nichita a plecat la Struga să-și ia coroana de aur a poeziei, lucru care a atras gelozia celui ce nu concepea alt cap încoronat decât al lui Birgitta (Trotzig) în vizită la mine, ducând în brațe o sticlă de muscat francez – era îmbrăcată în culorile sufletului: alb și violet! Am stat de vorbă fericite până la miezul nopții Despre ce? Oh, dacă aș povesti despre asta ar fi o carte deja scrisă, în genul lui Proust, după cum obișnuiește Birgitta să spună Încă o dată, sentimentul puternic că o cunosc pe Birgitta de o eternitate 222 de ani de la moartea lui Emanuel Swedenborg și miroase atât de frumos la mine în casă, ca și cum spiritul lui îi vizitează și pe cei care s-au străduit să-i citească textele, și chiar să le transpună în limba lor maternă; ca mine! Cerul coborât în infernul actual, amestecându-se și fermentându-se reciproc, dând o lume în care există TOT! Frumos cuvânt, care se poate citi perfect și invers! De la dreapta la stânga, ca în ebraică! Mai Totul a început să se întunece de când am aflat de la Karin, una dintre secretarele Bisericii Evanghelice Libere, că Lionel este foarte bolnav, aproape pe moarte",
    "383": " Se pare că a avut un șoc când a aflat că va pierde una dintre case, poate chiar casa în care au loc slujbele și toate activitățile religioase Apoi și-a revenit, asigurându-i pe fideli că va aranja totul, dar nu vrea să se ducă la spital, vrea să moară în picioare, drept în fața Domnului, așa cum a trăit Toată lumina lunii mai, toate florile nu mă mai pot bucura, din cauză că Lionel a ales să moară Acum, ca niciodată, îmi dau seama că el a fost mereu familia mea, că rugăciunile lui pentru mine m-au susținut în cele mai grele clipe Acum, ca niciodată, văd lipsa copilului, acelui Lionel al meu care ar fi putut să-mi dea mai departe sentimentul că totul a fost adevărat, și nu o irealitate, un vis care se aprinsese ca să se stingă brusc Am vorbit cu prietenii suedezi despre acest regret al meu – Göran (Sonnevi) mi-a povestit din nou cât de importantă a fost pentru el nașterea copilului lor",
    "384": " Era bolnav în toate privințele, și nașterea copilului, simpla lui prezență în viața lui și a soției sale, Kerstin, l-a vindecat de toată boala, ca o binecuvântare profundă, indiferent de faptul că acest copil, o fată, azi trecută de adolescență, nu comunică cu părinții săi, cum ar fi fost de așteptat de la fiica unui poet Are o existență independentă, secretă, bineînțeles, dar faptul că „iubirea” lor s-a întrupat într-o ființă nouă, asta i-a avansat pe părinții sacrificiali pe o mare spirală cosmică Iată-mă acum regretând chiar ziua în care m-am născut, pentru că am luat cu atâta ușurință profundele legi ale naturii Asta numai din orgoliu – din fals exces de „moralitate”, nu vroiam să-i încarc pe „bărbați” cu obligația paternității Azi, lumea s-a schimbat complet Slavă Domnului! Aici, femeile tinere decid să devină mame fără ajutorul taților Au o viață grea, dar sunt susținute moral aproape de toată lumea și primesc chiar un mic ajutor pentru copil, până la majorat",
    "385": " Nimic, nici măcar scrierea unei cărți nu poate schimba viața cuiva, nimic altceva decât puternicele relații umane, în care modalitățile naturii s-au realizat armonios, indiferent de contextul moral sau imoral, care dispare cu trecerea anilor Noi, oamenii, nu ne aparținem – asta o resimțim clar în momentele de criză, în boală și în apropierea morții Iunie N-am mai scris nimic Durerea mă strânge de gât, plâng mereu și nu e nimeni și nimic care să mă consoleze Cărțile iubite au amuțit, ca și muzica și seducătoarele linii ale desenului Dar, în fine, după atâtea încercări eșuate, am reușit să vorbesc chiar cu Lionel! Vocea lui iubită era slabă, aproape că nu l-am recunoscut, dar era foarte clar la minte și puternic în slăbiciunea lui A slăbit cincisprezece kilograme (ca să fiu ușor la plecare, a spus el glumind), nu are decât două alternative: să se opereze sau să moară! Are o hernie, și la vârsta lui înaintată e riscantă operația",
    "386": " Niciodată nu i-au plăcut spitalele și s-a vindecat singur, ca șamanii, prin credință Dar acum se pare că vrea neapărat „să plece”, știe că va ajunge acolo unde e Iubitul Iubiților, cel cu care a trăit toată viața în gânduri și simțuri Spune clar: nu el va decide pentru el, ci Domnul Infecția e mare, și vindecarea e aproape imposibilă Acum face ordine peste tot: plătește datorii, împarte bani, lucruri, mângâie și consolează pe toată lumea ca un adevărat patriarh Îmi spune că eu sunt adevărata lui fiică, iar el este tatăl meu Mă întreabă dacă am nevoie de bani, răspund ca de obicei că nu, și promite că totuși îmi va trimite ceva ca semn de binecuvântare Încheie convorbirea telefonică binecuvântându-mă cu inima lui fierbinte, și pentru că m-a auzit plângând la telefon mă consolează, asigurându-mă că ne vom revedea, sigur, acolo unde toate sufletele devotate se vor întâlni",
    "387": " 16 iunie Cu Andrei (Bart), la sărbătoarea lui Hedi Fried (70 de ani), printre minunații evrei din toate țările din est, supraviețuitorii lagărelor de concentrare, la o masă aproape de marele rabin Morton Nerow care m-a îmbrățișat cum m-a văzut Familia lui Hedi are 25 de persoane, ieșite din trei fii care povestesc despre mama lor, așa cum se face aici, în Suedia Sunt necruțători povestind despre extravaganța mamei lor care, rămânând văduvă, călătorea singură, dansa, schia ca o adolescentă, fără să-i pese de băieții ei care doreau să fie cu ea Hedi zâmbea tot timpul, fără să spună nimic Dineul a fost superb, sfârșindu-se cu dans, în care Hedi a strălucit arătând tuturor că își respectă propria natură, indiferent de ce se spune despre ea, veselă și generoasă, pentru că a plătit mereu cu munca ei totul, chiar și petrecerea fastuoasă la care a invitat nu numai familia, ci și prietenii, ca mine și Andrei, și mulți alții",
    "388": " 17 iunie 1994 Ralf mi-a telefonat de la Bruxelles Lionel a murit în brațele lui, în fața fidelilor din biserica sa, în marea sală în care aranjase o sărbătoare cu mâncare bună, vin și alte băuturi dintre cele mai fine A strâns mâna tuturor, i-a îmbrățișat, încurajat, a dat bibliile lui „urmașului său”, care va duce mai departe activitatea Bisericii Evanghelice Libere, apoi s-a așezat pe o sofa, lângă Ralf, i-a binecuvântat pe toți, s-a aplecat spre umărul lui Ralf, zâmbindu-i parcă înveselit, și apoi a murit, s-a stins ușor, căzând parcă într-un somn lin, fără trezire Era ora 1315, era timp luminos, soarele strălucea, timpul în care, se spune, cei drepți se duc direct la Domnul Va fi înmormântat pe 21 iunie, când soarele va fi la apogeu, solstițiul de vară; va fi pus în cavoul mare al familiei Mi-am amintit brusc de visul de la începutul acestui an și m-am tulburat de visele mele prin intermediul cărora mi se spun clar, dinainte, toate prin care trebuie să trec: despărțirea de cei foarte iubiți",
    "389": " Mi-am amintit și de faptul că Lionel mi-a recomandat să nu vin la Bruxelles, pentru că el nu va fi la înmormântarea sa, numai trupul lui degradat de viață Yves și Alain se vor duce cu mașinile, împreună cu soțiile lor, pentru a afla despre moștenirea lăsată de bunicul lor M-au sunat ca să mă ia cu ei și le-am spus hotărârea mea; au înțeles că e mai bine așa Lionel a murit supărat cu soția lui, și acum ea va avea primul loc pentru a încerca să se împace cu el prin moarte 25 iunie Din nou un vis important: eram cu René la un restaurant, apoi în bucătăria noastră, unde spălam cuțitele și furculițele care se transformaseră în aur și argint René râdea și mă îmbrățișa plin de dragoste Am simțit mirosul lui plăcut când m-am trezit, ca și cum el ar fi într-adevăr cu mine, comunicând căldura binefăcătoare a iubirii",
    "390": " Iulie Melancolie, paralizie a voinței de a scrie – moartea lui Lionel mi-a secătuit parcă entuziasmul creator Atât de fragilă mă face iubirea pentru semenii mei Oare ce iubesc eu la aceste ființe, pentru care m-aș arunca în foc numai ca să fiu veșnic cu ele? Nu știu exact ce, bănuiesc că multe lucruri difuze Sunt încă analfabetă în fața misterului iubirii Între mine și Ei, cei iubiți de mine, indiferent de ce mi-au fost: amanți, soți sau pur și simplu prieteni, s-a format ceva irațional Poate chiar corpul extrem de caloric al iubirii Iubirea s-a ținut mereu între noi, aruncându-ne de la distanță, unii pe alții, ca într-un joc brutal, ca pe niște planete independente erotic, dar dependente de ceva inefabil, de nedefinit, ceva semănând cu nimic Nimicul din care apare chiar viața Acel neant din care e compusă chiar greutatea vieții",
    "391": " Iubirea mi-a apărut uneori ca un flagel mortal, făcând ravagii în numele unui plan cosmic de neînțeles pentru noi, muritorii Iubirea prin care se întreține viața pe pământ poartă în ea durerea, posibilitatea de a te dezintegra și decădea pe locul cel mai josnic al scării biologice în spirală Dar prietenia mi-a părut mereu ca o alinare, aducătoare și ea de mari dezamăgiri, dar cu mult mai puține decât dezamăgirile degradatoare ale pasiunii Se spune, pe bună dreptate, că te poți îndrăgosti de un bandit, de un răufăcător, lipsit total de calități morale, dar că nu poți accepta ca prieten adevărat decât pe cel la care ai remarcat înalte calități ale sufletului De aceea, pasiunea trebuie mereu protejată cu aburi de răcoare venind de la prietenie De aceea îi ierți iubitului minciunile și trădarea, dar niciodată prietenului, pentru că ai exigențe elevate Au sosit de la Stockholm prietenii iubiți Micaela și poetul Alexandru Lungu",
    "392": " Nu ne-am mai văzut de ani de zile, din timpul oniric când ne petreceam verile la Mogoșoaia, lângă lacul în care înotau „nimfe” de vis Acolo ne-am văzut și ne-am plăcut pentru „toate viețile” Am făcut o mică petrecere la mine, unde l-am invitat și pe Andrei (Bart), care abia se ține pe picioare Cei doi prieteni care sunt doctori, personalități mari în meseria lor de cercetători, au văzut în Andrei o fază îngrijorătoare a bolii sale Dar Andrei ne-a răspuns clar că el face parte din categoria bătrânilor care nu se „predau” cu una cu două, subliniind că va lupta pentru a-i smulge Celui de Sus încă puțină viață, de care e atașat printr-o iubire vie Am stat de vorbă până târziu – poezia fiind aerul nostru, și Argo instrumentul, corabia pe care plutim pe aripile apei cotidiene a necunoscutului Trebuie să-mi țin în hățuri temperamentul arzător, care mă face să sufăr atât la fiecare despărțire de prietenii mei",
    "393": " Modalitatea complicatei mele naturi este căldura care mă înalță, dar care mă consumă dureros Am stat în pat până târziu, cu ochii deschiși, gândindu-mă la René și Lionel O durere surdă mă apasă pe coaste Greutatea iubirii invizibile care nu s-a îndepărtat de corpul meu încercat August Consolarea mea vine acum numai prin vise – am visat că eram într-un palat al muzicii, René era acolo, cânta la pian unul din studiile lui Chopin S-a oprit văzându-mă venind, mi-a spus: unde ai fost atâta timp? Era ca și cum m-ar fi luat cu el în viața lui din moarte, și acolo ne ocupam de muzică toată ziua Cineva îmi explica despre adevărata esență a muzicii, sentimente în stare pură, esențe tari care nu există în realitate Ceea ce se numea muzică în viață fusese numai umbra adevăratei muzici M-am trezit într-un lac de sudoare, inima îmi bătea cu putere, călătorisem departe, ani-lumină mă despărțeau acum parcă de locul în care trăia René",
    "394": " Deși eram în continuare soția lui, eu mă încăpățânam să trăiesc mai departe în așa-zisa adevărata viață de pe pământ Prietenul lui Boni (Herlin), Puckson, mi-a telefonat îngrijorat Boni nu răspunde la telefon, florile văzute prin fereastră sunt uscate de mult Puckson are impresia că s-a întâmplat ceva îngrozitor cu prietenul nostru comun Că fratele lui Boni, din a doua căsătorie a mamei sale, l-a omorât pur și simplu, că Boni zace acum cu un cuțit înfipt în inimă M-am îngrijorat și eu văzându-l deodată pe Boni mort, plin de sânge Ne-am hotărât să mai așteptăm puțin și apoi să alertăm poliția Apoi am sunat la întâmplare la țară, în apropiere de Furusund, unde se găsește palatul de vară al familiei nobile Ei bine, Boni era bine-mersi la umbra copacilor seculari, citind o carte de studii matematice, pregătindu-se pentru o plimbare pe lac și apoi pentru o plimbare în pădure, ca să culeagă fragi! Am râs, frica intrase și în mine, căpătând forme de demoni, asta se cheamă în suedeză a picta draci pe pereți! 16 august",
    "395": " Am împlinit cincizeci și doi de ani Am primit flori și felicitări de la prieteni Dar n-am scris nimic în jurnal Moartea lui Lionel m-a îndepărtat parcă de irealitate Cărțile au amuțit, nu le mai aud vocile Sunt singură cu fantome, vampiri hrănindu-se cu energia mea creatoare, târându-mă către banala ladă cu gunoi a existenței fără entuziasm Septembrie Aceeași paralizie a voinței Uneori îmi doresc chiar moartea: să nu mă mai trezesc din somn, s-o iau haihui pe imensitatea căilor onirice Sunt o frunză căzută deja din pomul vieții? Durerea mea nu are leac, e sterilă Caut prilejuri de a iubi viața din nou, vreau să mă angajez în inima cuiva Orașul strălucește cu fețe urâte și frumoase, orașul e plin de valuri venind din inimile și sexele ascunse Orașul aruncă peste mine excesiva lui energie onirică Vapoare vin și pleacă în portul din Stockholm",
    "396": " Aș vrea să plec și eu undeva, fără întoarcere Unde? Oriunde, numai să fie în afara vieții Am pierdut bucuria obișnuită a întoarcerii acasă, acel drum etern spre casă al lui Novalis Acolo unde așteaptă o iubire, căldura căminului, cât de imperfectă ar fi ea, dar căldură, cuvinte obișnuite pe care eu cu darul meu să le transform în cuvinte misterioase, pline de iubire 28 septembrie Zi funebră în Suedia S-a întâmplat ceva îngrozitor, amintindu-mi de sculptorul Giacometti care se plângea mereu că nu se întâmplă nimic la Paris, că totul era de o banalitate covârșitoare, încât dorea pur și simplu ca măcar o mașină să dea peste el! Și când asta s-a întâmplat a strigat: În fine, trăiesc! Toată Suedia jelește Vaporul Estonia s-a scufundat! 900 de morți, 130 de supraviețuitori până în prezent, printre ei și niște fericiți români Dar dintre numeroșii copii îmbarcați, nici unul nu s-a salvat",
    "397": " Am călătorit de multe ori cu vaporul ca să ajung în Finlanda și Danemarca, știu foarte bine cabinele ca niște cutii ermetice, cu hublourile prin care se vede regatul apei, dându-ți deja sentimentul că ești iremediabil înecat Foarte mulți au murit în somn, cei care s-au trezit, încercând să iasă pe coridor (și el închis etanș), au fost loviți de valuri de apă, coridoarele aparțineau deja mării În Scandinavia, și în mod special în Suedia, oamenii sunt obișnuiți cu vapoarele scufundate de-a lungul istoriei, dar nimeni nu acceptă în zilele noastre asemenea accidente, considerate ca aparținând trecutului Asta pentru că tehnica n-a mai funcționat după asigurările constructorilor: o ușă a calei nu s-a închis bine Cercetările se vor face ceva mai târziu, dacă vaporul va fi readus vreodată la suprafață Deocamdată, ziarele sunt pline de liste mortuare, de fotografiile și comentariile supraviețuitorilor Ziarele, în fine, se vând ca pâinea caldă",
    "398": " Catastrofa i-a revigorat pe oameni Nu e de glumit cu apa, nici cu aerul și nici cu focul, ca să nu mai vorbim de pământ! Putem să dispărem în orice clipă Poeții scriu texte inspirate Voi scrie și eu, mă voi înfrupta și eu din carnea crudă, sângerândă, prada favorită a înfometaților șacali? Am început să lucrez la Centrul de Presă din Stockholm Am devenit corespondent de presă, voi scrie pentru România literară, revistele de limbă română din Israel și chiar pentru revista la care lucrează Andrei (Bart), L’actualitée juive, din Paris Andrei m-a introdus peste tot, și lumea lui a devenit acum „lumea noastră” Avem acces la documente speciale, și Ministerul de Externe ne asigură localul confortabil și elegant Ne îmbuibăm până la bulimie în documente despre catastrofa Estonia Cele mai halucinante teorii intrau până și în visele mele: sabotaje, intrigi între membrii echipajului etc",
    "399": ", dar nimic de luat în serios decât angoase venind parcă de la sufletele celor care și-au pierdut viața Familiile înecaților fac demonstrații violente în fața Parlamentului, pentru recuperarea corpurilor celor înecați E o isterie colectivă de nedescris Se aruncă flori în apă, coroane cu lumânări aprinse, se strigă pe nume preotul cu studenții de la teologie, morți în rugăciune, în așteptarea elicopterului salvator Cei mai mulți au murit de frig, în apă Viața pare derizorie, moartea a câștigat un pas mare înaintea vieții Discuții cu Andrei (Bart) despre cultul morții, care a pus stăpânire pe noi în aceste zile de doliu A spus că Iisus a introdus în lume acest cult, nepotrivit naturii omenești iubitoare de viață I-am spus glumind: „Atenție, vorbind de rău despre Hristos, te acuz de antisemitism!” Andrei a înghițit bine această glumă, zâmbind și el Octombrie În fine, ceva m-a scos din letargia mea: călătoria la Kristianstad (în Scania), la proprietatea Wanas, unde se ține o seară de muzică și poezie",
    "400": " Am dormit în casa poetei și prietenei Eva (Ström), în casa unde au mai dormit și alți poeți E camera fiului ei, Jakob, plecat să studieze electronica în alt oraș E frumos, plin de inspirație, dimineața luăm micul dejun în grădina plină de pruni Arhitectura orașului ține de același ton oniric, un cosmopolitism nordic dominat de biserică, cu rădăcini puternice în pământ, dar și cu o parte de vis aruncată spre nori La seara de poezie și muzică executată de faimoși violoniști ruși au venit 150 de persoane, în sala numită „Magazin”, unde au loc și expoziții extrem de originale, promovând o artă experimentală, amintind de expansiunea artei în chiar esența „lucrului în sine” Am fost trei poeți: Elisabeth Rynell, Werner Aspenström (membru al Academiei Suedeze) și eu, care am citit cu forță poemul despre Franciscus, poem ce a făcut o impresie puternică publicului, după cum au scris ziarele din Scania",
    "401": " Werner a fost foarte amabil cu mine, îmi citise poemele mai vechi, mi-a dăruit cartea lui și s-a fotografiat cu mine pentru ziarul local Seara i-am tradus două poeme din cartea dăruită, citindu-i-le pentru a auzi cum sună în românește, poeme amintind prin tonuri subterane ceva din durerea după scufundarea vasului Estonia: Calul de lemn M-am născut în enoria Mora în anul 1940 În satul Bergkarlas, unde am fost pictat în roșu de trandafir Mulți m-au călărit Multe căruțe am tras Cel mai mult am stat sub birou gândindu-mă la copiii care s-au înecat \n\nLimba Nu numai scriitorul clasic, suitor pe iambii versului, nu numai modernistul stârnitor de polemici literare dar și nervii mării, dar chiar și valurile scriu versuri În mod elegiac sau furtunos descriu ele malul pe care-l au în față, către care se vor sparge Bineînțeles există povestiri în afara limbii",
    "402": " Pietrișul țărmului zornăie înainte cuvinte Spuma mării face fraze Noiembrie Scriu în acest caiet abandonat ceva despre Premiul Nobel al anului 1994: japonezul Kenzaburo Oe! Cu colegii mei de la Centrul de Presă am alergat ca niște găini cu capetele tăiate ca să aflăm ceva despre scriitorul premiat, necunoscut în lume, dar foarte cunoscut și controversat în propria țară Are 59 de ani și e tatăl a trei copii Motivarea Academiei suedeze a sunat așa: „Kenzaburo Oe creează cu o forță puternică o lume imaginară, în care viața și miturile se contopesc într-o zguduitoare imagine a condiției umane în timpul nostru” În Suedia i s-au publicat până acum trei romane, care nu s-au remarcat prea mult: Coșmarul, Timp pentru fotbal și M/T și poveștile despre minunile pădurii Pentru că n-am citit decât fragmente din cărțile publicate, i-am cerut colegei noastre de la Centrul de Presă, jurnalista japoneză căsătorită cu un suedez Tamiko Bjerner, traducătoarea lui Jasunari Kawabata, să-mi spună câte ceva despre Oe",
    "403": " Ei bine, a spus Tamiko, există un loc aproape de marele oraș Tokyo unde în fiecare an se adună admiratorii lui Oe, în așteptarea acestui Premiu Nobel Acolo s-a citit mereu din operele lui și s-a sperat ca ele să fie recunoscute ca mare literatură în întreaga lume Dar scriitorul însuși, apărut în fața jurnaliștilor cu fața lui de copil surâzător și timid, a declarat cu modestie că e surprins de această fericire neașteptată În toate interviurile date i-a amintit pe marii scriitori contemporani: Kobo Abe, Shohei Ooka și Masuji Ibuse care ar fi trebuit să primească premiul în locul lui, că el însuși a crescut la umbra acestor giganți ai literaturii japoneze În istoria Premiului Nobel, numai Hemingway a mai spus cu aceeași rară modestie că regretă că în locul lui n-a luat Premiul Nobel scriitoarea daneză Karen Blixen Filozofia de viață a lui Oe e obsedată de condițiile vieții contemporane – el transmite angoasa generației de după război, care se simte complet dezorientată azi, când Japonia a devenit un gigant al succeselor economice",
    "404": " Că numai vechea cultură și miturile ar putea constitui o salvare a omului robotizat de cerințele inumane ale vieții moderne Ceea ce a flatat publicul suedez a fost mărturisirea spontană că a fost inspirat de cartea pentru copii a Selmei Lagerlöf Călătoria minunată a lui Nils Holgersson, precum și de literatura franceză, în special de geniul purificator al lui Rabelais, care i-a dat cheia prin care spiritul grotesc poetic se împletește fericit cu stilul realist și multe tonuri universale Sigur că literatura nu poate supraviețui decât înnoindu-se printr-un muzical „da capo”, plin de inventivitate Despre drama sa personală, măiestrit expusă în romanul Coșmarul, „drama nașterii unui copil idiot”, scriitorul a povestit cu lux de amănunte tuturor Un copil handicapat este un lucru greu de acceptat în Japonia, fiul cel mare fiind nu numai purtător al genelor biologice, ci și un simbol al comunității naționale pe care o reprezintă",
    "405": " Dar acelui fiu „nereușit” i s-a dat numele de Hikari, adică lumină, fulger Azi, acel copil a devenit un om matur, un muzician apreciat care a compus valsuri și nocturne mai ales pentru flaut Tatăl său a luptat cu sentimentul de rușine ani de-a rândul, ajutându-l mereu până când, printr-o mișcare neașteptată a vieții, copilul a devenit un compozitor apreciat, exprimând sentimentele sale luminoase pentru o lume dură, plină de prejudecăți, printr-o formă de expresie plină de potențial magic Lucrul cel mai frumos a fost că Hikari a fost prezent la înmânarea Premiului Nobel, crezând că el însuși fusese premiat L-am văzut cu toții la fel de zâmbitor și fericit stând pe locul lui, lângă scena unde tatălui său i se dădea premiul de către regele suedez Imagine ținând de suprarealismul realității însăși, prin care tatăl și fiul se pot substitui ușor, comunicând dublu prin aceeași sevă vitală",
    "406": " Decembrie Anul se apropie de sfârșit Între timp n-am rămas cu mâinile încrucișate privind norii – nu întotdeauna Am lucrat nebunește la traducerea Cărții de vise a lui Swedenborg și am pus bazele traducerii din Strindberg, ca să nu mai vorbim de intensele eforturi spre a realiza pentru anul viitor numărul despre Suedia al revistei Secolul 20 Documentându-mă mereu pentru a lua în piept aerul lui Strindberg, am fost de multe ori la Muzeul său, de lângă casa în care locuiesc, împrietenindu-mă cu amabila doamnă lucrând acolo ca intendent Ea mi-a pus la dispoziție celestografiile realizate de Strindberg Este știut că era pasionat de arta fotografiei, mânuind camera de luat vederi altfel decât contemporanii săi, fiind interesat mai ales de a capta spiritul din natură, din substanțe, de pe propriul său chip și cel al familiei sale Celebrul fotograf francez Nadar s-a entuziasmat de fotografiile (și experiențele) lui Strindberg, care s-au vândut la Paris ca opere originale ale unui spirit extrem de inventiv",
    "407": " Prima cameră de luat vederi a fost cumpărată în 1886, și ultima în 1908, posedând șapte aparate de fotografiat pe care le-a folosit în mod original Dintr-un document nepublicat până acum și care va fi expus la o apropiată expoziție luăm cunoștință despre felul în care fotografia Strindberg: „În timpul unei nopți clare, fără lună, fără nici o lumină care să mă deranjeze, am îndreptat placa mea fotografică spre Orion, cea mai necunoscută dintre constelațiile dominante După numai câteva minute de expunere, am pus placa în soluția de developare și am obținut un rezultat direct, o suprafață sumbră cu puncte luminoase, de diferite mărimi, fără să realizez vreun trapez al Orionului, lucru la care, de altfel, nici nu m-am așteptat” Strindberg obișnuia să fotografieze luna și stelele, precum și formațiunile de nori Scria texte remarcabile: Noi forme ale artei, Hazardul în creația artistică, treizeci de ani înaintea Manifestului suprarealist",
    "408": " Celestografiile sale prezintă o lume surprinsă de hazard: forme de cristale, flori de gheață, dând chiar privitorului de azi noi idei de a privi natura și spațiul în care trăiește Prin portretele sale „psihologice”, Strindberg vroia să surprindă și să fixeze sufletul care anima propriul său chip și al celor familiari lui Aceste portrete și autoportrete au fost realizate fără lentilă, uneori chiar și fără cameră Propria sa „cameră obscură” era numai o fostă ladă de țigări Create cam în același fel cu celestografiile și fotogramele, portretele erau pentru Strindberg mișcări unice ale spiritului lăsând amprente pe chipurile omenești Din această perioadă ne-au rămas portretul primei sale soții, Siri von Essen, precum și autoportretul cu copiii săi, Greta și Kerstin, într-o grădină din Gersau, în Elveția Bucăți de timp insolite dintr-un imens mozaic care mă entuziasmează, dându-mi un surplus de viață poetică 16 octombrie 1974 Ma bien-aimée, m-am odihnit ceva mai bine decât ieri, dar am mereu senzația de vid",
    "409": " Noaptea trecută, când te-am sunat, a fost îngrozitoare M-am trezit la ora unu dimineața plângând Ca un copil, am plâns mult, ceea ce nu mi s-a mai întâmplat din copilărie Mi-am golit capul de toate lacrimile, dar cred că mai am câteva rezerve inimaginabile Nu cred că plâng ușor, însă am plâns mult în ultimele luni – dar am și râs mult: am fost fericit, chiar n-am mai fost atât de fericit de când te cunosc, de când te iubesc Niciodată! Acum, când m-am despărțit de tine, îmi e rău, des, foarte des Angoasa mă înșfacă deodată de gât, ca un lup flămând Mă apăr, mă agit, dar asta nu servește la nimic; sunt victima ei Devin mai neliniștit, un prizonier al angoasei Din când în când, o licărire luminează celula mea, o lucire reușind să traverseze carourile groase și mate ale ferestrei mele",
    "410": " Uit angoasa câteva ore și situația mea de prizonier Atunci beau – mult și cu sistem: devin chiar vesel, dar prețul plătit e enorm În plus, este efortul enorm – de abstracție – de a te imagina aproape de mine, foarte aproape de mine, încât mă atingi cu mâna, mă mângâi, îmi vorbești! Când totul revine la normal, mă simt mai vid ca niciodată! Și totuși reîncep această experiență în toate zilele și nopțile Neînvățând nimic niciodată! Un lucru e clar: nu pot trăi fără tine și voi face totul ca să trăim împreună – voi deplasa, voi ridica munți, voi traversa coridoare și voi scuipa pe zăbrele Fii sigură (cum spui tu, cu atâta convingere!)! Vei găsi aici o invitație pentru a veni la Stockholm, pe o perioadă de șase luni E semnată de redactorul-șef al editurii noastre și contrasemnată de mine Sensul acestei invitații e că vei ajuta la traducerea poemelor tale (pe care le vom publica în aprilie 1975) și la antologiile poeților români, în colaborare cu Artur Lundkvist, care va dirija colecția noastră de poezie",
    "411": " Te rog să faci cererea cât mai repede posibil Jurnalista suedeză de care ți-am vorbit, Kerstin MLundberg, îți va aduce de asemenea câteva discuri și Philémon, pe care sper că Preda îl va publica Poți să-i dai lui Kerstin puloverul pe care-l tricotezi pentru mine, pentru că e foarte frig! Numai munca mâinilor tale ar putea să mă încălzească! Vreau de asemenea să-ți spun că voi părăsi definitiv casa de aici, în câteva zile Am găsit, în fine, un apartament care sper că-ți va plăcea! Comșa mi-a spus ieri, la telefon, că Stancu se simțea foarte rău, nu crede că va supraviețui Doamne, cât de mult mi-ar plăcea să-l revăd, să vorbesc cu el Sunt într-adevăr foarte trist, pentru că îl iubesc mult El a fost într-un fel ca tatăl meu, dacă înțelegi ce vreau să spun Ești mereu tatăl cuiva, fiul cuiva",
    "412": " Astfel vreau să știi că te iubesc și că eu cred din toată inima că vom fi fericiți împreună; pentru că ne merităm și merităm asta! Cu dor și drag, René 17 octombrie 1974 Mon amour, păcat că timpul memoriilor și al confesiunilor a trecut, pentru că aș vrea să spun ca Jean-Jacques Rousseau: „Eu, de asemenea, vreau să mă arăt semenilor mei ca om în tot adevărul naturii, și acest om voi fi eu însumi Eu singur Îmi simt inima și-i cunosc pe oameni Nu sunt făcut ca nici unul din cei pe care i-am văzut Îndrăznesc să cred că nu sunt făcut ca nici unul din cei care există Nu valorez mai mult sau mai puțin, sunt un altul” Am început să citesc Confesiunile lui Jean-Jacques Rousseau și îți mulțumesc mult că m-ai sfătuit să le citesc Asta m-a ajutat mult noaptea trecută și sper ca această lectură să mă ajute și în nopțile următoare",
    "413": " Cum spuneai tu însăți: „Nopțile fără tine sunt insuportabile, singură lectura unei cărți scrise din punctul de vedere al eternității poate atenua lipsa ta!” Numai un anume tip de carte poate să-mi dea sentimentul securității, aș zice chiar al invulnerabilității Nu voi uita niciodată prima mea lectură din Crimă și pedeapsă Aveam șaisprezece ani și mă găseam în punctul cel mai de jos și cel mai negru al adolescenței mele: fără iubire, fără prietenie, fără bani Toată lumea exterioară și interioară îmi era ostilă, agresivă și amenințătoare Niciodată totuși n-am resimțit atâta căldură-lectură, înțelegere-lectură, securitate-lectură decât citind Dostoievski Curios, nu-i așa? E un sentiment pe care-l putem avea citind anumite cărți – nu toate – ca de exemplu Wolf Solent Tu, dimpotrivă, îmi dai un sentiment adevărat – tu îmi dai senzația de a trăi, a respira, a simți, a iubi Aș prefera mereu prezența ta în loc de orice carte, chiar și o capodoperă",
    "414": " Pentru că tu ești literatură vie, poezie vie: pentru că tu ești viața Pentru că te iubesc: pur și simplu! Al tău, pentru toate viețile, René Stockholm, 18 octombrie 1974 N-am decât dorința de a te iubi O furtună umple valea Un pește râul Te-am făcut pe măsura singurătății mele Lumea întreagă pentru a se ascunde Zile și nopți pentru a le înțelege Pentru a nu mai vedea în ochii tăi Ce gândesc despre tine Și de o lume cu imaginea ta Și zile și nopți Prin pleoapele tale (Paul Eluard) Mon amour, sunt puțin excitat, puțin nervos, ca și cum eu aș fi cel care va ajunge la București mâine seară Vai, nu sunt eu! Dar două jurnaliste de la radioul suedez, pe care le-am rugat să-ți dea câteva discuri, Philémon și cartea lui Bonaviri de care ți-am vorbit atâta, precum și invitația oficială, care sper să fie luată în considerație; sper că nu vei ezita să faci formele cât mai repede",
    "415": " Dacă ai ști cum te aștept! Dacă ai ști! Timpul aici e cenușiu și plouă foarte des: iarna se apropie rapid, obscuritatea dă peste noi, și oamenii au guri de alienați Numai culorile arborilor dau încă senzația de viață, dar e mereu așa: numai când cad frunzele apar culorile cele mai vii, cele mai disperate Contactul meu cu natura e minim Fac mereu proiecte să mă plimb prin pădure, proiecte care sfârșesc între patru pereți În fond, singura natură pe care o suport este natura moartă Și totuși, partea mea agrară mă împinge mereu să caut prospețimea clorofilei, dar cum mă aflu printre frunze, mă apucă un fel de amețeală Exuberanța, bucuria naturii mă dezgustă profund Știu că Baudelaire suferea de acest dezgust – el, cel puțin, a știut să pună asta într-un sistem grație talentului poetic, însă eu trebuie să mă mulțumesc cu o biată articulație verbală! Am reluat gimnastica matinală",
    "416": " E un semn că n-am intenția să las corpul meu să ruginească de tot: vreau să mă servească încă zece ani, cel puțin Ai râde sigur de mine dacă m-ai vedea în fiecare dimineață gesticulând ca un puritan suedez Prietenul meu polonez, căruia i-am povestit odată despre veleitățile mele sportive, mi-a spus pur și simplu: „E mai bună masturbarea solitară” Are poate dreptate! Te las pentru un moment, ma bien-aimée, s-a făcut târziu și n-am mâncat încă Sunt destul de vesel acum, asta depinde de faptul că știu că mâine vei avea vești proaspete de la mine, ca atunci când mănânci pâine proaspătă dimineața Aștept multe pâini calde de la tine! Te strâng în brațe foarte puternic, îți ling urechile ca un câine, miaun ca un cotoi, motanul tău, René Ianuarie Noaptea în care anul vechi a trecut, și cel nou, 1995, a sosit, a fost plină de vise",
    "417": " L-am visat chiar pe Hikari, fiul scriitorului japonez Kenzaburo Oe Era într-adevăr plin de aur, ca un împărat, cu toate însemnele unei străvechi puteri, aparținând dinastiei Soarelui Mă uimeam de ținuta lui maiestuoasă, spunându-i în suedeză că și eu aparțin acestei dinastii solare Zâmbea binevoitor Apoi, eram cu René, în drum spre Duveke (profesoara de suedeză de la ABF) și ce surpriză; René și Duveke se cunoșteau, au rămas împreună într-un nămete de zăpadă, pe când eu am luat alt drum, în care nu era iarnă Ciudat, știu că Duveke a plecat în vacanță, să schieze, la munte, poate în Norvegia De anumite persoane sunt legată prin legi inexplicabile Colaborarea mea cu Boni (Herlin), de exemplu, când am vrut să fac din el un traducător, reușind numai pe jumătate, pentru că el e de formație matematician, n-o pot desființa niciodată Acum știu că e posibil să lucrez cu cineva, cu condiția ca eu să iau conducerea, inițiativa în tot",
    "418": " Numai așa pot să nu-mi pierd încrederea în mine și entuziasmul necesar exersării unei mai lungi concentrări Am lucrat la Jurnalul ocult al lui Strindberg cu o devoțiune care m-a îndepărtat de mine însămi Am fost pur și simplu, mental și emoțional, Strindberg! Acum sunt obosită de acest lucru, resimțind nevoia să fiu eu însămi, mai puțin implicată în tenebrele geniului și fulgerele lui prometeice Acum văd cât de periculoasă e calea traducerii, a creației luând ca punct de plecare un text existent, oricât de genial ar fi Acel subconștient care trebuie să vină cu forme noi se arată altfel – având ca punct de plecare efortul deja făcut de scriitor în original Restul e rutină Am intrat în „lumea traducătorilor” cu speranța să-mi îmbogățesc „sensibilitatea suedeză”, pentru că eu nu am avut o familie suedeză (René a fost numai pe jumătate suedez, prin mama lui), dar acum nu văd nimic din acea subtilă acumulare de eforturi",
    "419": " Sensibilitatea e universală, la toate ființele umane, și diferențele nu sunt atât de interesante Ceea ce pot face e să mă apropii de „alte sensibilități” prin ceea ce avem comun decât prin ceea ce ne deosebește Dar am început lucrul la traducere și, vreau-nu vreau, trebuie să-l termin Nu pot abandona nimic până când nu e terminat Am scris aceste lucruri ca pe un memento, în cazul că lenea de a fi eu mă va vizita din nou, punându-mă singură în lanțurile unei traduceri și mai grele Februarie Am avansat în traducerea Jurnalului ocult al lui Strindberg, aproape sunt gata cu prima formă Acum l-am „ascuns”, „să se odihnească” un timp, eu vreau să-mi reiau obiceiurile vechi de a „descrie” lumea în care trăiesc, „clipa” în care sosește ceva neașteptat din sursa obscură a creației personale Dar am stat mult cu o foaie de hârtie în fața ochilor, fără să scriu decât câteva fraze dezlânate, după care nimic! Asta se numește în suedeză „skrivkramp”, o crampă de scris",
    "420": " Mă întreb cât va dura! Ca un picior în care câteva fibre musculare s-au „înțepenit” și întreg corpul suferă cumplit, iar mersul a început să semene cu târâirea Definitiv: această lună februarie n-ar trebui să existe în calendar! A fost un timp (la romani) când luna asta era considerată „nici cal, nici măgar”, ceva de tranziție 22 februarie Alături de Andrei (Bart), la sinagoga din Stockholm, cea liberală, cu un rabin din America (Morton Nerow), este bar-mitzva fiului său Daniel E admirabil cum a reușit să devină evreu în câteva luni: a învățat primele elemente ale ebraicii, urmând să studieze mai departe la Tel-Aviv, mama lui fiind suedeză Daniel a fost chemat la Tora (Aliyah la Tora) și s-a descurcat excelent, cântând în ebraică, psalmodiind și legănându-se ca un fluture în pupa lui A urmat kiddush, invitația la băut și mâncat, toate astea în lumina marii sinagogi de pe Wahrendorffgatan, în apropiere de Catedrala „Sfânta Eugenia”",
    "421": " La intrarea sinagogii erau doi bătrâni care glumeau spunând: noi avem tot viitorul în spatele nostru! A apărut numărul despre Suedia (Secolul 20) la București Am lucrat foarte mult, inițiativa aparținând mai demult poetei Ioana Ieronim, care se pare că e acum în America Ambasadorul suedez la București, Ragnar Ängeby, mi-a telefonat, foarte amabil, promițând că-mi va trimite 25 de exemplare ca să le dau scriitorilor suedezi publicați Mă invită personal în România, pentru a prezenta antologia mea făcută de Ileana (Mălăncioiu) și traducerea Cărții de vise a lui Swedenborg, în curs de apariție la Editura Univers Se pare că numărul a avut mare succes și a primit deja elogiile criticii Dacă mă voi duce în România, va fi pentru a vedea-o în primul rând pe Ileana (Mălăncioiu), de care mă simt legată strâns și căreia îi datorez apariția superbei antologii cu serigrafiile după desenele mele",
    "422": " Dar totul e incert, îmi trebuie un timp de reflectare, pentru că am suferit prea mult ca să mă arunc cu capul înainte la primul strigăt de simpatie, cât de sincer ar fi el Martie Din nou despre creație N-am reușit să revin la mine Am pus bazele altor traduceri Am citit despre condițiile lui Socrate pentru cineva care vrea să scrie o poveste, o istorie: – Este plină de iubire? – Este necesară? – Este adevărată? Aceste interogații ascund ceva care nu ține de domeniul artei Oare îi era străină arta plăcutului „satir” al filozofiei antice? Arta cum o văd eu a ținut mereu de domeniul irealității, al iraționalului, acolo unde există mai mult decât revoltă, dinamită de toate culorile și puterile explozive E domeniul libertății, în care legile societății, exigențele ei n-au ce căuta Arta nu poate fi plină de iubire decât în măsura în care această iubire nu e redusă de legile umane, și se știe că nimic nu e mai irațional decât iubirea",
    "423": " Necesitatea? Dacă oamenii simt nevoia să creeze, din impulsuri dintre cele mai obscure, atunci e binevenită necesitatea, dar neîngrădită de nimic rațional, tiranic, dictatorial În privința criteriului adevărului: ce poate fi mai adevărat decât ce vine din râul subteran al subconștientului? Nu, nu trebuie să existe legi care să condiționeze arta, ea simțindu-se rău în cadrele strâmte ale societății, plăcându-se cu predilecție pretutindeni, în toate dimensiunile în care natura însăși își desfășoară magnificul ei șuvoi de creații dintre cele mai fascinante posibil Aprilie M-am gândit din nou la întrebările lui Socrate, puse ca niște condiții la scrierea unei cărți, amintind de canoanele tiranice ale literaturii realiste Trebuie subliniat că: iubirea, necesitatea și adevărul poetic trebuie să existe – într-un fel inconștient, neprogramat, nici de individ și nici de colectivul societății În plus, gramatica trebuie și ea respectată, în mod relativ, ca Pantheon în care fiecare cuvânt își are spațiul său liber, deoarece un cuvânt stă pentru el însuși, este în sine deja o geneză",
    "424": " Poetul știe asta Dar, în același timp, limbile sunt în mișcare – măturând constant locurile comune, prea prostituate, aerisind, vindecând scleroza stilurilor devenite „exemple”, mode de urmat, canoane simplificatoare Nu există reguli pentru scris (în afara celor individuale), dacă ar fi existat, ar fi fost imposibilă înnoirea perpetuă, apariția din haos a unor libertăți stilistice care vor rămâne strict individuale Mă gândesc la Proust, Joyce, Virginia Woolf și alții Mișcarea din tot ce există, animat sau inanimat, corespunde poate spiritului, care nu se complace vreodată în repaus Creația e mișcare perpetuă Scriind, aștept mereu surprizele răscolitoare ale subconștientului, asaltul poeziei în conștient Am aflat de moartea „frumoasă” a poetului Dan Deșliu Moarte care ar putea concura numai cu moartea prozatorului Nicolae Velea, scufundat în somnul zăpezii Dan fusese o persoană fascinantă, luând asupra lui jugul de greșeli și dezamăgiri ale istoriei implacabile",
    "425": " A plecat la mare, să facă o baie totală, purificatoare, în sare și apă Nu s-a mai întors O baie simbol, cum fusese și aceea făcută de Virginia Woolf, ducând cu ea secretul unei hotărâri absolut judicioase Acest „aprilie întunecat” îmi pătrunde drept în inimă Nu mai văd nici florile și nici lumina Am aflat, dis-de-dimineață, de moartea colegului nostru de la Expressen, jurnalistul Björn Nilsson, pe care-l cunoscusem mai de mult, la festivalul de la Lahti, când încă mai trăiam în România Se convertise la catolicism, cumpărase de la mine o icoană cu o madonă și un înger Gabriel, neconvențională Dar nu se putea înfrâna nici de la mâncat și, mai cu seamă, nici de la băut Până la urmă, s-a hotărât să-și prindă fălcile în niște chingi de metal Odată ne-am văzut din întâmplare: el pe un trotuar, eu pe un altul, m-a salutat plin de bucurie, vorbind printr-un aparat pe care-l ținea în mână",
    "426": " M-am dus la ceremonia înmormântării, la Catedrala „Sfânta Eugenia”, cu lalele roșii în mână Se adunaseră acolo mulți scriitori, jurnaliști și editori S-a vorbit, s-a cântat, și Agneta Ekmanner a recitat poeme La sfârșit, am fost invitați cu toții la „masa lui Björn”, unde am mâncat și au băut cum nu putea să facă prietenul nostru dispărut Pianistul de origine maghiară Janos Solyom a cântat dumnezeiește la pian Ce rămâne după un prieten? Numai iubirea (de toate felurile) care nu piere niciodată, iubirea care e cauza existenței noastre și a lumii în care ne străduim să trăim În revista Bisericii „Adolf Fredrik” a apărut interviul cu mine, luat de Elisabeth Adelsöld, cu fotografia devenită „clasică”, făcută de Boni (Herlin) Mă văd în propriile cuvinte, dar cu totul altfel decât în visele mele, în care mă găsesc întreagă, cu toată nebunia caracterului meu, gata să-mi dau drumul pe cea mai riscabilă pistă a aventurii",
    "427": " Am visat că eram cu un bărbat necunoscut, povestindu-i despre moartea lui René Eram în pielea goală și arătam bine; cu trupul meu de înotătoare: umeri largi, coapse strâmte, siluetă apreciată de moda gay, exact ca pe vasele egiptene Așa cum m-a descris Maria Banuș într-un medalion, în RL, vorbind de Cleopatra și mai ales de Nefertiti, așa cum îi părusem când am fost la ea acasă cu René, strălucind de misterul îndrăgostiților, de acea lumină ambiguă apărând pe fața lor, făcând din oricine un zeu sau o zeiță În acest sens am mai avut bucuria să citesc în aceeași revistă articolele lui Crohmălniceanu și ale lui Sami Damian, pline de finețe, subtile, cum știu să scrie mai ales personalitățile aparținând celui mai poetic dintre popoare, ale cărui adevăruri poetice din Cabala mă inspiră și mă fortifică Aici, în Suedia, ca pretutindeni în lume, crimele se țin lanț – un copil de patru ani a fost omorât de altul ceva mai mare",
    "428": " Violența crește printre copiii de azi În Japonia a avut loc un atentat cu gaz sarin Șeful unei secte (așteptând sfârșitul lumii), un orb cu carismă, vrea să-i ajute pe oameni să ajungă cât mai repede pe lumea cealaltă, luând pe umerii săi datoria sacră a Îngerului Morții La Serile Academiei, pentru o „baie de lumină”, după atâta întuneric, seri dedicate scriitorilor clasici suedezi Am văzut din nou în cristalele candelabrelor vechi culori vii Este exact așa cum scria Matisse în carnetele sale de creație: culorile sunt lumini, ele luminează peste tot și în mod special în tablouri „Vorbind” cu soarele în fiecare dimineață, el îmi arată culorile ca pe niște lumini aparte, în niște litere semănând cu cele ale alfabetului ebraic, cu eleganța ghearelor de păsări, cârlige subtile folosite și pentru fixarea pânzelor nautice Am impresia că mi se spune ceva concret din care nu înțeleg nimic, dar simt totul",
    "429": " E ceva dincolo de comunicare, un mesaj pentru toate ființele, animate și inanimate Este momentul cel mai bogat al vieții mele, când salut răsăritul soarelui, lumina, ca un indian pierdut în concentrare pe elementul cel mai pur: focul În același fel salută lumina păsările, când se crapă de ziuă, și ele încep să cânte strălucirii percepute poate cu alte organe, mult mai subtile decât ale oamenilor Alt vis tulburător: toți morții mei continuau să trăiască, îmi spuneau că sunt vii și morți și că această stare este cea mai bună, nemaifiind terorizați de timp Acolo unde trăiesc ei se puteau dezvolta toate însușirile divine, și încercările lor vechi nu fuseseră pierdute, se integrau armonios unui flux dincolo de timp Eva Bonnier a împlinit cincizeci de ani I-am dăruit Cartea păsărilor, a lui Rudbeck, și s-a bucurat mult, pentru că toată familia e interesată de studiul naturii, mai ales al păsărilor",
    "430": " Am fost invitată la Manilla, vila faimoasă a familiei Bonnier În drum spre vilă am întâlnit-o pe doamna doctor Barbro Westerholm, personalitate a vieții sociale din Stockholm Am vorbit despre drama ei intimă, cunoscută însă de toată lumea: fiica ei care se droghează din adolescență și pentru care nu se poate face nimic Am văzut durerea într-un corp sănătos, frumos, iradiant, ceva de nedescris decât prin imaginea unei plante parazitare suind pe trunchiul unui arbore puternic Oare această durere să fie chiar cauza frumuseții, a vigorii mamei?; ca un arc devenind frumos în îndoire grație rezistenței exercitate de forțele contrarii La sărbătoarea Evei se adunase toată „crema” Stockholmului Sărbătorita era înconjurată de valuri de personalități și, curios, nu-și pierduse firea; s-a suit frumos pe un scaun, explicând tuturor încotro s-o apuce Erau liste cu numele invitaților și mesele corespunzătoare Totul era frumos și simplu organizat, după o tradiție exersată de ani și ani",
    "431": " Am vorbit cu Göran Tunström și soția lui, pictorița Lena Cronqvist, despre o vizită a lui în România, acum câțiva ani; impresia lui e că în România toți scriitorii se detestă, vorbindu-se de rău Un fel de degradare a acelui caracter „dulce, visător și puternic” descris de marele istoric francez Michelet M-am ținut dreaptă, cu demnitate în fața mesei somptuoase, plecând la timp din sala tablourilor, unde tronează culorile-lumini din portretele scriitorilor iubiți de mine: Strindberg, Ekelöf, Stig Dagerman, Birgitta Trotzig A doua zi după petrecere, l-am căutat la telefon pe Göran Tunström, conveniserăm să ne întâlnim pentru un interviu Mi-a povestit cu o voce stinsă că aflase chiar atunci că are cancer la plămâni M-a rugat să vin imediat la ei Tocmai scrisese în ultima carte că îi sunt bune „crizele”, mai ales pentru scris, și că aștepta acum una; și ea a venit pe neașteptate! Dar se pare că Göran nu era destul de pregătit",
    "432": " Mai A izbucnit războiul și în Croația! În același timp se comemorează cincizeci de ani de la ultimul război mondial Toată lumea e pentru pace, dar nimeni nu poate evita războiul Balcanii, acolo unde a murit și unul dintre bunicii mei, într-un război nu mai puțin exterminator decât cel de azi, a fost mereu bântuit de un naționalism feroce, dar mocnind, transformat mai târziu în comunismul în care vechiul naționalism s-a metamorfozat în ceva și mai monstruos 19 mai M-am hotărât să călătoresc în România împreună cu colegii suedezi (dar și cu prieteni români: Mia Morogan și Dan Shafran) pentru a prezenta Cartea de vise a lui Swedenborg, antologia mea făcută de Ileana (Mălăncioiu) și numărul din revista Secolul 20 despre Suedia Și cum se întâmplă des, am visat dinainte călătoria: eram deja la București, după 20 de ani, se spunea că sunt un miracol: aproape nu m-am schimbat! Auzeam muzică peste tot, vedeam desenele mele expuse în camera de primire a Ambasadei suedeze",
    "433": " Am văzut-o și pe Marina Sandu, cu care am vorbit numai la telefon: o femeie tânără, frumoasă, cu o puternică personalitate Eram în atenția tuturor și mă simțeam bine Ieri m-a sunat ambasadorul suedez, Ragnar Ängeby, întrebându-mă dacă vreau să locuiesc la ambasadă Am acceptat cu plăcere și eu, și Inger (Johansson), prietena și traducătoarea mea Telefon de la Birgitta (Trotzig), spunându-mi că prietenul Göran (Tunstrom) a fost operat ieri, i s-a scos un plămân, că e foarte grav Când vorbisem cu el, acum câteva zile, Göran era aproape decis să nu se opereze Dar, între timp, panica a crescut și a decis să se opereze, deși aproape toți prietenii s-au arătat sceptici în privința asta Soția lui, Lena, e calmă și parcă a primit o nouă forță pentru ceva care se poate întâmpla în viitor Deși suntem în luna mai, a nins după merii în floare",
    "434": " Dar se pare că nu e nici un pericol pentru pomi – aici, totul este altfel Se supraviețuiește, și frigul, zăpada și gheața au un caracter mai puțin năprasnic Am văzut la televiziune un film fermecător cu scriitoarea britanică de romane de mare succes Barbara Cartland – nouăzeci de ani Scria și dicta cu câinele în poală Spunea că numai după cincizeci de ani începe cu adevărat viața unui scriitor Un scriitor ca ea – dacă ne-am gândi la alte scriitoare, de exemplu Jane Austen sau Virginia Woolf, ar trebui să spunem exact invers Apoi povestește despre bărbați – pentru ei nu e nimic să aibă relații cu mai multe femei, ei uită totul după act (același lucru îl spunea și Andrei Bart), dar pentru femei e altfel, intervin complicații teribile Toate astea le știa de la un medic foarte cunoscut Cred că unii scriitori știu mai bine decât doctorii",
    "435": " Câteva însemnări despre vizita în România, după 20 de ani de absență, între 20 și 24 mai Pe aeroportul Arlanda, apoi în avion, peste tot emoția mea de a reîntâlni timpul, spațiul, natura cu ființele care mi-au fost apropiate a fost mare, aproape insuportabilă Noroc că prietenii suedezi Agneta (Pleijel) și mai ales Maciej (Zaremba), care deja trăise reîntâlnirea cu țara în care s-a născut, Polonia, m-au încurajat povestind, glumind despre pământul natal, cel care trebuie mângâiat și chiar sărutat înaintea oamenilor Inger (Johansson) și Thomas (Kellgren) sunt mai puțin „lirici”, gândindu-se că tăcerea melancolică m-ar avantaja mai mult Dar amintirile din prima viață constituie pentru mine un punct iradiant, stabil în tot ce simt și gândesc eu Un izvor din care țâșnesc culori, mirosuri, chipuri, răni de nevindecat ca sinuciderea tatălui meu, moartea mamei, la înmormântarea căreia n-am putut să vin – mi se refuzase viza, așa cum i se refuzase și mamei, tot timpul, înainte de a muri",
    "436": " Pe aeroportul Otopeni – prima senzație: mă dureau ochii de lumina orbitoare care mă întâmpina cu brutalitate cosmică Am recunoscut-o imediat, era chiar lumina de la naștere, cea care umple pe nou-născut cu toate particulele secrete, pentru a-l face apt pentru aerul, pământul și focul care-l vor locui Totul era ca într-o baie de aur: orbitor, strălucitor-orbitor, torturant-orbitor, cum ar spune Elias Canetti în romanul Die Blendung Și ambasadorul suedez era acolo, cu marea lui căldură, și lângă el Marina (Sandu), strălucind în felul ei erotic, cu flori și cărți, dar și poeta Denisa (Comănescu), cu Cartea de vise a lui Swedenborg în brațe, cu felul ei elegant de a ne deschide poarta prieteniei pentru viitor Și Ileana (Mălăncioiu), ei bine, Ileana era așa cum o lăsasem în adolescență, cu inefabilul ei, cu dârza și marea ei personalitate, cu căldura care se arată la timpul cuvenit",
    "437": " Am simțit din partea acestor prieteni „miros de iubire”, așa cum scria poetul Elytis, miros cosmic de la primele închegări ale materiei din vastul creuzet al lumilor Totul mi se părea schimbat, intrase la apă – în amintirea mea totul era imensitate, ca și copilăria mea, realitatea mă ajuta să mă situez într-o matrice care nu putea să fie decât o onirică, albă cămașă de forță, cu care am luptat, ieșind din ea, în afară, întâi cu brațele, apoi cu tot corpul și tot ce conține el ca sentimente și gânduri La rezidența ambasadorului am cunoscut-o pe soția ambasadorului, Monica, pe frumoasa roșcată, fetița lor, Louise, și pe micuțul Emil, familia lui Ragnar Ängeby Am avut de ales între camera cu portretul regelui suedez și altă cameră luminoasă, cu vedere spre bulevard și pomii care-mi păreau cunoscuți de o eternitate Am ales camera luminoasă Am stat tot timpul cu Ileana, aranjând cărțile pentru festivitatea de la ora șapte",
    "438": " La ora șapte au început să sosească „valurile” de colegi și prieteni din tinerețe Au vorbit despre mine dragul meu prieten Gabriel (Dimisianu), care mi-a scris prefața la primul volum de poeme, în 1965, neschimbat, frumos, cu părul argintiu strălucitor, alt prieten drag, Dan Cristea, profesorul (prietenul drag al lui Nichita) Mircea Dumitrescu și iubita mea prietenă Ileana, elegantă și sigură de ea Inger (Johansson) a vorbit în franceză despre prietenia noastră și despre traducerea romanelor și a jurnalelor mele Toți plini de emoție pentru „învierea” mea! Apoi a plouat cu interviuri și autografe Totul aranjat cu mână sigură, prin grija și inteligența Marinei și generozitatea excepțională a ambasadorului Domnul Alec Paleologu, vecinul meu din ultima locuință de pe Aleea Romancierilor, mi-a povestit că, după plecarea mea, Securitatea a forțat ușa și a scos lucrurile din casă, mi-a jefuit pur și simplu apartamentul, fiecare purtând câte un lucru în mână, precum și cărți rare și manuscrise",
    "439": " Am surâs, pentru că nu mai eram de mult „legată” de nimic A doua zi, la Universitatea din București, cu poetul Doinaș și Denisa, întâlnindu-i pe studenții de azi și retrăind în mine „dureri” abstracte, revăzând locurile unde am plâns, m-am bucurat și am sperat, constatând cu stupoare că toate astea existau, nu dispăruseră, că aveau corpuri vii și că numai eu aveam ochii dați de Mnemosyne ca să-mi văd corect tinerețea studioasă, ca pe un conglomerat de umiliri și minciuni, dar și de trăiri înalte și prietenii hotărâtoare pentru dezvoltarea mea intelectuală și spirituală Acolo se formase o parte din sufletul meu și, deși totul era întunecat și chiar mizerabil, exista o aură de iubire în toate cotloanele sălilor de conferințe și chiar peste arhitectura superbă a faimoasei universități, în felul ei nemuritoare Dar sora mea, Tatiana, nu s-a arătat Am lăsat prin Ileana și poetul și vechiul prieten drag Dinu Abăluță o carte și „sesterți” în locul ce ar fi putut să fie „întâlnirea noastră” și „împăcarea” și poate reînvierea fluxului vital dintre noi",
    "440": " Dar n-a fost să fie așa M-am lăsat pradă șuvoiului de întâmplări, de călătorii (la Brașov, Sinaia, Constanța), peste tot întâlnind oameni și peisaje care m-au recunoscut, umplându-mă parcă de acea nostalgie tarkovskiană, care va ieși în realitate în viitoarele mele texte, spontan, liber, fără chingile acute ale prezentului Întâlnirea cu poetul și menestrelul Augustin Frățilă m-a zguduit Augustin mi-a povestit despre Nichita, el a trăit în camera noastră de la madame Lidia Unanian, a trăit în aerul acelui timp teribil, plin de paroxism, dar și de înalte, neașteptate revelații, scriindu-și poemele și excepționalele lui cântece de trubadur Mi-a comunicat, cu talentul său de povestitor, inefabilul atmosferei, tonul vieții lui Nichita după plecarea mea, exploziile mizeriilor, culminând cu moartea prematură a celui care a fost „iubitul nostru”, dincolo de eposul întâmplărilor reale și imaginare M-am gândit că, poate, instinctiv, m-am întors numai pentru a mă reconcilia cu adâncul iubirii totale, mai degrabă decât să spun celor care m-au umilit, dorind să mă degradeze, că nu m-au învins, atât timp cât mai pot iubi lumea și chiar să am un fel de compasiune pentru tot ce m-a împiedicat să am un acces firesc la impulsurile creatoare",
    "441": " Duminică, 28 mai Două ore interviu pentru televiziune, cu poeta Lucia Negoiță, la Ambasadă, când am vorbit, ca de obicei, spontan, lăsând să curgă în povestire lucruri din inconștient, dureroase, dar adevărate Chiar cei care filmau, auzindu-mă vorbind despre Nichita, de exemplu, mi-au povestit, spontan, viața lui mizerabilă din ultimul timp, un fel de decădere psihică în care se complăcea, totuși dominând totul cu demnitate de leu mândru, cu ocazia unei filmări făcute în locuința lui din Piața Amzei Multe lucruri s-au întâmplat, dar n-am avut nici timp și nici senzația că ele trebuie reținute aici, în caietul meu Însă trebuie amintit că m-au impresionat poeții mai tineri și foarte tineri, infatuarea lor, ca reprezentanți ai unui „ism” occidental, prin care își închipuie că vor deveni repede, „ca în Occident”, respingând total „tradiția” în care au apărut Am vorbit mult despre asta cu colegii suedezi, despre „postmodernismul” care e deja „passé” în lumea din Vest și la mare prețuire în țările care vor să fie și ele, cât se poate de repede, fără trăirea concretă, dureroasă, ca lumea al cărei fel de simțire și gândire nu se poate decât imita",
    "442": " Dintre acești „tineri” m-a impresionat și mi-a plăcut Mircea Cărtărescu, marea lui modestie tipică tăriei de caracter Chiar și tăcerea lui spune mult L-am văzut la masă cu soția lui, era intens concentrat, profund Am citit la hotel deja pagini obsedante, de un oniric care-i aparține numai lui, din cartea Nostalgia Am primit cărțile lui, bucurându-mă mult Vorbeam cu Denisa (Comănescu) la aceeași masă, studiind finețea și frumusețea chipului ei, ascultând povestea care-i aparținea numai lumii ei poetice Denisa, care e acum editoarea mea, și asta mă bucură mult La fel de mult ca atunci când Ileana (Mălăncioiu) a fost editoarea mea, publicându-mi antologia superb întocmită prin grija ei și a artistului de excepție și profesorului Mircea Dumitrescu Iunie M-am calmat acum: veni, vidi, vici! Am văzut ce era de văzut în țara în care m-am născut: copilăria mea și adolescența mea sunt intacte, cu tot farmecul îngrozitor, cu toate lecțiile etice, cu tot misterul pe care-l voi aprofunda în cărțile mele, în romane",
    "443": " Acolo există tot ce a contribuit la formarea curajului meu de a spune la timpul potrivit: un „da” și un „nu” pline de răspundere Nu cum m-au prezentat unii simplificatori grăbiți, în numele unui venticello de entuziasm „istoric” care făcuse din cei suiți pe baricadele momentului „niște eroi” de conjunctură Rezistența nu e populistă și emoțional responsabilă, ea e o calitate care se arată numai după o perioadă lungă, de activă participare pe toate planurile vieții și creației, surprinzând clișeele împrumutate chiar de la structurile dictaturii comuniste, analizând necruțător marele lor ridicol Acum cu adevărat am văzut, cu tristețe, că va fi greu pentru o țară ca România să se reintegreze în spiritul democrației europene – asta nu din cauză că nu există mari inteligențe și capacități intelectuale și spirituale, ci mai degrabă din cauza unei orbiri momentane (sper), venită din graba de a sări direct în „democrația europeană”, fără a crea bazele psihice, sociale și economice ale acelei democrații dorite",
    "444": " M-a surprins când am auzit despre mine că „n-am făcut politică”, că nu m-a interesat angajarea în „soarta patriei” Nimic mai greșit: există revista Jakobs stege, cu articole, fotografii și documente despre „gulagul” din România, despre primul și poate singurul adevărat disident, Paul Goma În marile cotidiene suedeze Dagens Nyheter și Sydsvenska Dagbladet există articolele mele (dinainte și după căderea dictatorului!) despre situația din România și apoi despre „revoluție” și avalanșa de nefericiri care au urmat În toate interviurile mele și aparițiile la televiziune s-a văzut că n-am fost niciodată indiferentă zvârcolirilor ultimului cadavru obsedant: comunismul În fine, nu vreau să „strig în deșert” pentru urechile care nu vor să audă din lene sau resentimente obscure ale micului ego naționalist român La televiziune s-a dat filmul Birgittei Wergelius (YLE – TV) despre mine, de două ori Toată lumea mă felicită, mai ales pentru analiza făcută situației din România după „revoluție”",
    "445": " E un portret de poet care nu s-a îmbătat nici el însuși și nici de „aversele” istoriei, crezând mai departe într-un „viitor luminos” Lucrurile sunt prea grave ca să le limităm la prezent Sper din toată inima că un „memento” serios (al celor competenți, și nu al diletanților de ocazie) să aducă lumină asupra a ceea ce a fost, să se deschidă în primul rând dosarele Securității, de exemplu, cum s-a făcut în Germania, și pornind de la acest act esențial să se pună bazele unei etici, creând atmosfera unui dialog sincer, chiar asupra istoriei României, desfigurată ani de-a rândul chiar de academicieni și „mari profesori” Iulie Cu Birgitta (Trotzig), la restaurantul Li-Fong, povestindu-i despre vizita în România, despre „șocul luminii” avut pe aeroport, despre căldura și tandrețea prietenilor mei din tinerețe Chiar și despre ambasadorul suedez, plin de înțelegere și chiar compasiune pentru greaua situație în care se găsește România, căutându-și dreptul ei legitim de a intra în viața europeană, după anii distrugători de după Cortina de Fier",
    "446": " Apoi ne-am întors acasă și am mâncat căpșune suedeze, vorbind despre visul ei avut înainte de moartea lui René: m-a văzut într-o casă de sticlă, eram închisă și aveam un cuțit pe care-l împlântasem în piept Ea a început să strige, și Ulf a trezit-o din coșmar A fost ca și cum ar fi văzut chiar „sufletul lui René” omorându-se cu lucruri secrete S-a împlinit deja un an de la moartea lui Lionel Am aprins candelabrele cu douăsprezece lumânări, m-am rugat pentru sufletul lui, care e la Domnul acum, dar are acces încă la timpul nostru, pentru că Lionel vine la mine prin vis, mă consolează, mă îndrumă, mă încurajează să nu las studiul CUVÂNTULUI, să cresc în credință, singura forță cognitivă recunoscută de el și alți mistici După astfel de vise, voința mea crește și sunt din nou în calitățile bune ale caracterului meu, nu mă ocup de futilități, nu mai pierd timpul cu trăncăneli care nu duc nicăieri",
    "447": " Astea toate pentru că iubirea și încrederea mea în Lionel trăiesc profund în fibrele corpului și substanța siderală a sufletului meu \n\nBoni (Herlin) a venit în vizită, era melancolic, cu acei ochi albaștri ai familiei venind direct din Gustav Vasa Mi-a povestit deodată că în copilărie, după moartea tatălui său, îi era imposibil să adoarmă Bunica lui dinspre mamă, contesa, l-a sfătuit să ia binișor gândurile și să le închidă într-o cutie Și, miracol, grație acestui „procedeu” de basm, micuțul Boni a reușit să doarmă bine! Apoi, nu știu cum, a venit vorba despre sinucidere, și Boni mi-a spus serios că modul cel mai simplu de a-ți lua viața e de a pune o pungă de plastic pe cap: oxigenul e primul care pleacă, și după el vine moartea cea dulce! I-am zâmbit cu tandrețe, cât de mult m-am gândit eu însămi la un procedeu simplu de a ieși din timp, fără să le aduc celor rămași vreo imagine însângerată a marii „ieșiri”",
    "448": " Mai ales în vremea când trăiam în România mă gândeam des la moarte, ca un ascet, la modurile de a-mi scurta șederea în timp Era un fel de meditare la „a fi și a nu fi” – și deodată „a fi și a nu fi” simultan August Călătoria la Kristianstad, în sudul Suediei, la o seară literară organizată de pastorul Astrid, soția poetului Thomas Nydahl Voi dormi o noapte la poeta Tuija Nieminen A venit și Inger (Johansson) cu soțul ei, Mats E o atmosferă onirică peste tot, ca în toate orașele vechi ale Suediei La Tuija era frumos și curat, amintind de casele din Maramureș, cu o estetică sobră și plină de căldură a satului milenar Totul a fost bine, dar umbrit de faptul că am aflat despre noi orori ale războiului care continuă în Bosnia și Herțegovina În Rusia, naționaliștii se pregătesc să-i ajute pe „frații sârbi”",
    "449": " Am împlinit cincizeci și trei de ani Viața se scurtează în fiecare zi, dar nu miracolul de a fi în viață I-am invitat pe Andrei (Bart) și alți prieteni la restaurant Andrei mi-a dat un coș mare, plin cu flori; l-am găsit la Centrul de Presă, pe biroul meu, împreună cu scrisori de felicitare de la colegi Întâlnire fericită cu Petre (Banuș) și soția lui, Bernadette Mi-a povestit despre mama lui care e bolnavă, are o plagă pe mâini, suferă îngrozitor pentru că e hulită de români în orice loc apare, scriitorii români care domină acum scena politică și culturală Drama ei, spune Petre, e că nu și-a explicat trecutul, scriind despre asta o carte prin care s-ar împăca și ar face pace cu trecutul Vorbim mult despre Maria (Banuș), despre faptul că e o poetă, o poetă autentică se va citi mereu; cartea Țara fetelor și excepționalele traduceri din Rilke, cel puțin, nimeni nu le va putea anula din literatura română",
    "450": " Băiatul lui Andrei (Bart) trăiește o dramă; după ce s-a convertit, s-a dus în Israel ca să studieze mai departe ebraica, dar acolo nu e recunoscut ca evreu, mama lui fiind suedeză Lui Andrei îi e frică să nu se sinucidă, îi telefonează în fiecare zi, aflând că e „exilat” chiar de colegii lui, din pricină că nu e „evreu” NATO a bombardat posturile militare din jurul orașului Sarajevo Masacru, sânge, deznădejde, întuneric Șisoarele răsărind încă peste crime și suferințe, strălucitor Septembrie A venit toamna Plouă tot timpul Melancolie În curând va veni întunericul și cu el acea stare de imobilitate trezind însă voința de a nu mânca pâinea lenei și a încerca cu orice preț să mă țin vie în curentul timpului Boni (Herlin) a venit foarte gânditor L-am întrebat dacă s-a întâmplat ceva și mi-a povestit cu vocea lui detașată, aproape rece, că fratele lui a înnebunit",
    "451": " Acum este închis la casa de bolnavi de nervi, după ce a amenințat un șofer cu un cuțit, pentru că nu vroia să-i dea biletul pe care nu-l plătise Numărul celor rătăciți cu mintea în moderna Suedie nu face decât să crească, precum și boala Alzheimer Deși standardul de viață este foarte înalt (asta nu înseamnă că nu există oameni săraci), nemulțumirea oamenilor e de natură profundă Viața nu oferă nici un fel de perspectivă, nici o contraviață, totul fiind atât de bine reglat și prestabilit, încât nu mai există loc pentru vise Cerșetorii, cei care nu au un acoperiș deasupra capului, sunt oameni instruiți în mare majoritate, niște revoltați care au ales să iasă din „șuvoiul” stresant al vieții robotizante, cotidiene E ușor să devii nebun când vezi că toate porțile sunt închise, și „capitalul” și grija pentru creșterea lui sunt preocuparea dominantă a unei mari părți a populației",
    "452": " Andrei (Bart) îmi povestește cum tatăl lui, de Yom Kipur, își lovea cu pumnul inima, cerând iertare pentru păcatele sale Bună terapie, i-am spus, mult mai puțin costisitoare decât vizita la psiholog și tăcerea lor „atotștiutoare” A-ți trezi inima din somnul ei este un act mistic, legat de ideea că omul își poate conduce viața, dirija pașii, corecta și ameliora modurile prin care se exprimă natura sa Toate astea sunt gânduri în jurul mesei de prânz, la restaurantul Parlamentului suedez, unde avem acces și noi, jurnaliștii Apoi vine către noi o compatrioată cu mâini frumoase și unghii lungi, sângerii Ne povestește cum a scăpat ea de primul ei soț, cu care fugise din România Ei bine, se aflau chiar în fierbintea Africă și „eroina” noastră i-a spus soțului că se duce să-și cumpere țigări Și dusă a fost: a fugit cu amantul ei până când au ajuns în Suedia",
    "453": " De atunci s-a căsătorit și divorțat de multe ori – soților li se făcea frică de ea și de unghiile ei de demon Ne-am înveselit – fiecare duce în piept o istorie în care se împletesc armonios divinul cu demonicul pentru a-i zgudui inerția și a pune pe picioare mișcarea vieții Octombrie Un coșmar din care m-am trezit îngrozită – consecințele zilei de ieri, când m-am îmbuibat cu tot felul de istorii „negre” despre a trăi în exil cu noi fugi în perspectivă, fugi fie ele doar mentale? Ei bine, carnea mea se descompunea, vedeam viermi, încercam să mă ridic, până la urmă am reușit Această imagine îngrozitoare n-ar trebui să mă tulbure atât, sfinții, eremiții o chemau în exercițiile lor: sfârșitul cărnii și a tot ce compune corpul de care ne ocupăm atât nu poate să fie altul În cazul în care nu se dă pradă focului sau păsărilor cerului",
    "454": " Este cu adevărat luna descompunerii – peste tot văd disoluția formelor naturii, și totuși versul lui Arghezi „N iciodată toamna nu fu mai frumoasă, sufletului nostru bucuros de moarte” îmi sună luminos în inimă și minte Poate că toamna și primăvara sunt cele mai filozofice anotimpuri și ar trebui pur și simplu să accept această insuportabilă apăsare resimțită la dispariția florilor, a frunzelor, a fructelor, a tot ce ne-a dat o clipă mângâierea, bucuria de a vedea cum ochiul soarelui și cel al lunii au creat frumusețe pentru orbi Am desenat flori în agonie, frunze galbene, crengi uscate, în albul foii de hârtie ce strălucește ca zăpada al cărei miros îl presimt în nări, pe nervi, în același fel, poate, ca și câinele polar al vecinului, care e apatic în anotimpurile calde și alert și vesel când simte subtil apropierea primei ninsori în nordul țării Seamus Heany este premiatul Nobel pentru 1995",
    "455": " Enecunoscut, deși i s-au publicat câteva plachete de poeme Dar el e mai ales un mare eseist, cineva aducându-mi aminte de Brodski, ale cărui eseuri le pun cu mult deasupra poemelor sale, cele scrise în engleză și chiar în acea limbă rusă pe care poetul o slăvea, dar pe care o considera, în comparație cu engleza, o limbă specifică unui anumit caracter ce îi era profund străin Ceea ce-mi place la Heany este prezența naturii (fiind fiu de țăran), magia tuturor elementelor, inclusiv viața tuturor viețuitoarelor, în gândirea cognitivă a poetului care este Ca de obicei, se aleargă cu limba scoasă după informații despre viața și creația poetului, se caută „motive” pentru faptul că a fost ales, ca și cum faptul de a fi poet împlinit n-ar fi de ajuns Din nou un vis bun: René mă îmbrățișa, asigurându-mă de prezența lui în demi-viața și demi-moartea lui",
    "456": " 25 octombrie Prietena mea, pianista Ingrid Lindgren, a împlinit cincizeci de ani Mulți invitați în camerele sale mici Printre ei, celebrul dirijor Leif Segerstam, ca un soare, blond, bărbos, semănând perfect cu Brahms! Mânca numai creveți și privea în gol, umplând vidul cu albastrul ochilor lui! Noiembrie Ițak Rabbin a fost asasinat de un tânăr fanatic extremist, tocmai când cânta ceva frumos Am văzut la televiziune filmul cu asasinarea A nins aici, la Stockholm, atât de frumos, ca și cum cineva ar vrea să corecteze desenul negru al zilei Lucrez cu încăpățânare la noua carte de nuvele, Schimbare de pene, inspirată pur și simplu de penele papagalului meu iubit, Vasuki, cel care a zburat într-o zi pe fereastră, sfâșiindu-mi inima de durere, cel pe care l-am așteptat ca pe un iubit, ani de-a rândul, să se întoarcă Scriind despre el este ca și cum eu aș fi reușit să-l întorc în timp, să fie cu mine, să stea pe umărul meu când scriu, să mă ciupească de urechi, și când mănânc orezul meu, mândră și ascetică precum un samurai, să se așeze pe furculița mea de argint, cu mâner de sidef (dăruită de draga mea Inger Johansson), cu atâta tandrețe și filozofie cum nici un iubit n-a fost în stare să fie",
    "457": " Nuvelele sunt ca niște „romane” în miniatură, precum poveștile care sunt „neterminate”, ca ultima simfonie a lui Schubert, pe care moartea a oprit-o cu venirea ei, dar împlinită pe alt plan decât cel al realității Poveștile iubite, cele savant analizate de marele Lazăr Șăineanu, cel oprimat crunt de antisemiții români, dar sper, reînviat azi de savanții și intelectualii necontaminați de flagelul urii criminale și discriminatorii Poveștile care mă învață, la fel ca și Platon, Spinoza, Schopenhauer, Swedenborg, despre ce este esențial în viața fizică și mentală mă inspiră cu fluxul lor epic, liric și filozofic Am fost un copil căruia nu i s-au spus povești, nu i s-au citit sau cântat balade vechi, dar pe care le-a auzit „din mers”, de la țăranii ce munceau pe câmp, culegeau viile sau se pregăteau cu mare știință să supraviețuiască iernilor grele De aceea îmi place să-i privesc pe cei preocupați de munca lor, adânciți, concentrați, să-i desenez, să-i descriu în cărți, așa cum făceau pictorii de tipul lui Van Gogh și Hokusai",
    "458": " Soarele se arată din ce în ce mai rar, și dimineața, când îl salut cu figura cea mai frumoasă a yogăi, cu poziția cocostârcului, pe un singur picior, atunci „îl creez” în minte ca pe ochiul cel curat de pe pământ, ochiul care vede, aude, simte, atinge și pătrunde într-o infinitezimală secundă, „cunoscător al tuturor trupurilor”, „tatăl fecundator” al universurilor închise și deschise Soarele și lumina din el vin peste mine în zori și invidiez natura sublimă a cocoșilor din Stockholm, cei din libertate, care încep să salute soarele înaintea tuturor, cu acel strigăt de bucurie cifrat într-un „cucurigu” spărgând cristalele nevăzute din aer Decembrie Scriu în continuare la nuvele, cu o jubilație suspectă – nimic de făcut, spiritul meu e profund ludic și trebuie să dea din mâini și picioare când e pus să stea pe loc! Mi-ar plăcea să se învârtească precum „dansatorii” sufismului, cu fustele lor precum corolele unor flori mari, tropicale",
    "459": " A nins puțin, atât cât să-mi curăț ochii cu albul de neimitat al zăpezii pentru care am un cult special, de eschimos profund pios în fața miracolelor naturii Am fost la sărbătoarea Academiei suedeze Draga mea Birgitta (Trotzig) a citit minunate poeme din cartea ei nouă, ciclul Fețele L-am luat cu mine pe Andrei (Bart), cu ideea secretă să fie „vindecat” la vederea regelui și a reginei Dacă m-am comparat cu un indian, un eschimos, mai înainte, trebuie adăugat că simt ca și un african, sunt fetișistă și cred că vederea regelui și a reginei (cu toate podoabele regalității și învestiturii divine pe ei) are o forță terapeutică imensă asupra celor bolnavi Pentru că Andrei se simte din ce în ce mai rău, i-am propus să vină cu mine să-i vadă pe monarhi, diamante, safire, candelabre și ritualuri străvechi Neavând frac, a îmbrăcat un costum obișnuit, și asta i-a făcut pe „cerberii ordinii” să se uite cruciș la el",
    "460": " El care vine din regii vechi ai Israelului A adormit de mai multe ori, aplecându-și capul pe umărul meu de samurai bine antrenat cu luptele vieții L-am trezit lovindu-l ușor cu cotul în coaste, l-am făcut să râdă și să se trezească la „realitatea aurită” în care se sărbătorea sfârșitul anului, ca de obicei, constatându-se că, „deși a fost greu”, anul a fost bun De Crăciun, printre invitați, Boni (Herlin), căruia i-am dăruit un nai indian; l-a încercat ducându-l la buze, apoi mi l-a dat înapoi, să-l încerc și eu Era un joc pervers, copilăros, să ne sărutăm pe gură prin naiul indian S-a înroșit și a povestit despre prima compoziție făcută în școala primară Era povestea unui cal (fratele său care acum a înnebunit) nărăvaș pe care nu-l putea stăpâni și domina, atunci l-a omorât, tăindu-l în bucăți, împărțindu-i carnea și oasele oamenilor înfometați",
    "461": " În afara faptului că în Suedia se mănâncă (în trecut și în prezent) carnea de cal, povestea pare scoasă din Edda, culegerile de saga, tezaurul scandinav etic, narativ și liric în care cruzimea este amestecată cu o tandrețe virilă Ultimele zile ale unui an fast Deși la Centrul de Presă din Stockholm un coleg polonez a avut un grav accident, Andrei (Bart) nu se simte bine și au avut loc multe accidente pe șoselele pe care curge oțel fin în formă de mașini de tot felul Voi aprinde candelabrele, ca de obicei, pentru a întâmpina Noul An, voi deschide Biblia să văd ce va fi în timpul care „bate din copite” ca un mânz nerăbdător să ne ia pe spate (pe cei cărora ne place să călărim pe tot felul de pegași aerieni), să ne zdruncine bine și să ne bată cu părul lui aspru fețele mai bătrâne cu un an",
    "462": " Stockholm, 19 octombrie 1974 Poți ieși în rochie de cristal Frumusețea ta continuă Ochii tăi varsă lacrimi, mângâieri, surâsuri Ochi tăi sunt fără mister, Fără limite (Paul Eluard) Merçi, mon amour, mon miracle, pentru telegrama călduroasă și senzuală Mi-ai încălzit inima, mulțumesc! Sper că ai primit scrisorile mele, discurile și cărțile Spune-mi ce gândești despre Menuet de Louis-Paul Boon Eu găsesc că e foarte puternic! În ultima ta scrisoare (n-am primit decât două de la despărțirea noastră!), tu ești melancolică în legătură cu Premiul Nobel din anul acesta Da, e păcat, dar l-am prevăzut, mai mult sau mai puțin Dar sunt convins că Stancu va lua premiul în 1975 Aliații mei din sânul comitetului Nobel și mai ales Artur Lundkvist mi-au spus că se vor bate pentru Stancu în 1975, pentru că România n-a avut niciodată acest premiu pentru literatură, dar și pentru că sănătatea domnului Stancu e șubredă",
    "463": " În caz de nenorocire, au spus chiar că-i vor da premiul postum! O să vedem! În orice caz, lupta continuă! Am primit azi o scrisoare de la mama, pentru aniversarea mea A scris-o la mașina de scris: ca o muncă de școlar studios A învățat să scrie la mașina de scris acum câțiva ani, când a început să traducă romane franceze pentru midinete și coafeze suedeze Am resimțit o violentă emoție, m-a impresionat voința ei neclintită (la vârsta ei!) de a nu sucomba total sub tirania economică a soțului ei Formidabil! Femeile se încăpățânează, cum spunea Simone de Beauvoir Cu ajutorul banilor de la traducere va putea în sfârșit să-și plătească o nou dantură (vechea dantură, spunea ea cu un ton de dispreț și rasism întâlnit adesea printre oamenii mici), a fost făcută de un dentist mulatru care credea că albii au aceleași fălci ca și negrii!)",
    "464": " Îmi face rău s-o aud trăncănind aceste prejudecăți în fața mea, fără nici o reținere! O, Doamne! Ea ar fi putut să devină altceva decât ceea ce e azi, dacă n-ar fi căzut într-un mediu burghez, cu totul execrabil și întru totul bruxellois! Dar n-a avut mijloacele necesare În fond, ceea ce mă îndurerează e acest determinism istoric implacabil a cărui victimă e ea! S-o lasăm pe mama, dacă vrei, și să trecem o clipă la mama ta E adevărat că te-ai certat cu ea? Diseară, prietenii mei îmi vor sărbători aniversarea și trebuie să spun că asta mă flatează puțin și în același timp mă plictisește mult Voi încerca să nu beau prea mult, pentru că trebuie să vorbesc mâine, la reuniunea Asociației editorilor suedezi, despre cultura română Există un mare interes pentru România în Suedia, și la ora actuală cred că o parte din această simpatie e datorată publicării lui Stancu și Istrati",
    "465": " Te las, mon cœur, gândind mult „la ochii tăi fără secret, fără limite” Je t’aime, René Stockholm, 30 octombrie 1974 Mon doux, mon tendre, mon miracle! Încă de la începutul acestei săptămâni am fost profund chinuit de afacerile mele editoriale M-am confruntat cu marile edituri suedeze care mi-au furat – cu toate regulile elementare ale onestității comerciale – drepturile asupra autorului flamand Louis-Paul Boon, despre care ți-am vorbit Cum cunoști bine caracterul meu combativ, îți poți imagina foarte bine care a fost reacția mea Am deschis un proces împotriva lor (primul proces din viața mea!) și sunt pe punctul de a mobiliza presa și Asociația suedeză a editorilor Știu că atac o editură care are o mare putere economică în spatele ei, eu n-am nimic în spate în afara dreptului meu O să vedem unde mă va duce asta, dar nu mă voi înclina în fața practicilor de gangsteri: asta e sigur! Toate astea mă obosesc enorm și-mi ard adrenalina în proporții neliniștitoare: am foarte des dureri în inimă",
    "466": " Am reînceput să fumez, evident, de plus belle – în primul rând din cauza absenței tale, și apoi de furia de a fi fost înșelat într-un fel atât de ordinar și josnic! Visele mele cu tine sunt un amestec savant de ceva minunat, de erotism și de absurd Când mă trezesc nu-mi rămân decât cadrele unei mari consumații onirice! Bietul de mine! Cât timp va trebui să trăiesc în vis cu tine și prin tine? Uneori am impresia că nu mai pot: că absența ta îmi este insuportabilă, că îmi vine să urlu noaptea și ziua Îmi spuneai în ultima scrisoare un lucru care m-a emoționat: ești iubitul de origine, visat când aveam cinci ani! Ți-aș spune aproape același lucru În afară de faptul că am fost mai puțin precoce decât tine și că la mine asta trebuie să dateze în jurul vârstei de cincisprezece ani! Contrariu a ceea ce ai putea gândi, n-am fost un copil precoce, și conștiința asupra lumii și cea asupra persoanei mele au apărut încet la mine",
    "467": " Asta m-a întristat mereu într-o oarecare măsură, nu puteam să mă laud că aș fi aparținut acelei categorii des enfants prodiges care citeau Homer și Shakespeare la vârsta de doisprezece ani Nu i-am citit nici măcar acum, la treizeci și opt de ani și probabil că nu-i voi citi niciodată Tant pis! Așa e cu autodidacții: cunoștințele lor asupra oamenilor și lucrurilor încep mereu cu secolul luminilor! Dimpotrivă, noi, autodidacții, știm totul despre revoluția din 1789, despre Comuna din 1871 și Marea revoluție din octombrie! Învață-mă Homer și-ți voi vorbi despre sans-culottes! Învață-mă lucruri despre Esop și-ți voi explica tezele lui Marx asupra lui Feuerbach Ajută-mă s-o înțeleg pe Gabriela și te voi ajuta să-l înțelegi pe René Te iubesc – trăiesc numai pentru tine Mon amour: voi face tot posibilul să vin la tine, la sfârșitul lui noiembrie – poate chiar mai devreme",
    "468": " Al tău, ca întotdeauna pour et comme toujours, René Stockholm, vineri, 1 noiembrie 1974 Mon amour, tocmai l-am părăsit pe avocatul meu, cu care am dezbătut ore întregi Am discutat șansele de a duce procesul împotriva editurii care a furat drepturile lui Boon, și perspectiva nu e prea promițătoare: legea celui mai puternic e mereu cea mai bună, scria un plaisantin– de La Fontaine La această tristețe se adaugă faptul că e ziua morților Preoții au plasat această zi în noiembrie, care e lugubră și există motive să te gândești la moarte E aici o atmosferă depresivă – tristețe – un întuneric care face ca, în ciuda faptului că nu ești credincios sau religios, să sărbătorești totuși ziua morților: ea e peste tot – la radio, la TV, în natură, în cer și pe străzi! Diseară mă voi duce la cinema să văd un film oarecare",
    "469": " Mă voi instala într-un fotoliu confortabil, de unde voi urmări câteva ore o istorie banală Diseară nu voi avea nici o pretenție și voi alege chiar un film prost: pentru a-mi pedepsi simțul estetic Poetul Harry Martinsson spunea odată că „cinematograful este templul lașilor” Lucru care nu e cu totul fals! De altfel, mă întreb dacă era un mare poet! Nu Sincer vorbind, nu cred Dimpotrivă, am descoperit un poet maghiar extraordinar: Ferenc Juhàsz Poate a fost deja tradus la voi! În orice caz, ți-l recomand din toată inima Plec acum, dar mă voi întoarce mai târziu pentru a termina scrisoarea Voi încerca să-ți telefonez! Ei bine, trebuie să recunosc că sunt într-adevăr capabil să descopăr filme proaste „Peau d’âne”, după o poveste de Perrault, cu Catherine Deneuve, Jean Marais și Jacques Perrin: într-adevăr prost! Pfui!!! Tocmai am vorbit cu tine la telefon",
    "470": " Mă simt fericit, dar într-un fel ciudat: abstract Sunetul vocii tale se repercutează încă între pereții bietului meu cap: sug vibrațiile tale cu insistență și pasiune, cum făceam când eram un băiețel care sugea înghețata ce se topea de căldură Scuză-mi realismul infantil! Sunt într-adevăr neliniștit de sănătatea ta! Ce e ciudat e că am același simptom, eu care fumez 40 de țigări pe zi, și asta de 24 de ani Tu abia ai început să te bucuri de acest viciu extraordinar și de neînlocuit Ai grijă de tine, mon amour, îngrijește-te pentru tine și pentru mine Mă bucur mult la ideea de a te revedea în curând, de a te atinge, de a te simți și iubi – de a mă certa cu tine, de a mă amesteca cu tine, să fiu cu tine în mine: pe scurt, să fiu iubit prin tine și în mine! Te îmbrățișez, „femeia mea cu păr de foc de pădure”, te îmbrățișez, „sunt cu totul scena și teatrul tău unde cortina de a iubi zboară nu știu unde",
    "471": "” René Ianuarie Singură, liniștită, la începutul acestui an, 1996 La ora șase m-a sunat Claude (Kayat), spunând că trebuie să ne vedem în acest an Senzație ciudată, indiferență la vocea unui prieten, coleg și bărbat atât de plăcut Mă simt pur și simplu bine cu mine însămi, ca și cum aș descoperi că am tot, că o ființă cristalină aruncă și în corpul meu raze luminând tot ce e necunoscut E cristalul care se rotește în inconștientul meu, ca un poliedru, dezvăluind parcă sinele mic și sinele suprem, într-o relație armonioasă Dacă mă îndoiesc că sunt liberă de dorințe, mânie și senzualitate Ileana (Mălăncioiu) și cu mine suntem invitate, în acest an, la Festivalul de poezie din Visby Mă bucur că Ileana va veni la Stockholm și va locui la mine, vom avea timp să vorbim, să improvizăm zilele și să inventăm atmosfera poetică în care ne-am cunoscut odată",
    "472": " Am visat deja, cum mi se întâmplă mereu când trebuie să particip la ceva important, că eram pe un vapor cu lume multă, vaporul mergea pe o roată imensă, și valurile se împleteau cu spițele roții Deodată, marea a devenit furioasă și mulți călători se pregăteau să se arunce în mare Era periculos, dar nu s-a întâmplat absolut nimic și am ajuns cu bine la destinație În America a nins mult, zăpada a ajuns la o jumătate de metru De câte ori aud de America, mai ales de Bloomington, New York, mă gândesc nu numai la dragul Matei Călinescu, dar și la prietena mea din tinerețe, Rodica Prato, arhitecta, desenatoarea fantastă Cum a fost posibil să cunosc o asemenea persoană, ținând de lumea basmelor, a silfidelor, a nimfelor locuind cu părul lor lung, blond în apa râurilor repezi? Ne-am cunoscut la Sinaia, la casa de odihnă a scriitorilor de la Pelișor",
    "473": " Nu-mi amintesc exact cum, numai că Rodica locuia într-o cameră vecină cu cea a traducătorului Argintescu-Amza, având o baie comună Dar celebrul și ciudatul traducător nu dădea prioritate tinerelor doamne, care trebuiau să aștepte până când „maestrul” se trezea pentru a doua oară, în cada băii, și, sumar îmbrăcat, lua drumul camerei sale, lăsând deschisă ușa băii din care ieșea un abur fetid și unde se puteau vedea băltoace ca în jurul unui loc în care se scăldaseră rațele Pe acest fundal a apărut fata subțire cu păr lung, blond, având mereu în mâini un bloc de desenat și acele subtile instrumente de tras linii, de care se servesc mai ales subtil arhitecții Ne-a arătat desenele sale și am rămas vrăjită de lumea ei fabuloasă, din care ființele ieșeau unele din altele ca într-o spirală a lui Moebius, spirală pe care Rodica a construit-o odată din hârtie, explicând cum timpul se mișca pe toate dimensiunile și că viitorul și trecutul se întâlneau mereu, și în acest caz propriii noștri părinți nu erau altceva decât copiii noștri",
    "474": " Nu era ceva nou pentru mine – îl întâlnisem pe tânărul matematician, un geniu în iarbă, Ciprian Foiaș, căruia îi luasem un interviu pentru Luceafărul, și el mă inițiase în tainele matematicii și ale percepției timpului, prin imaginea spiralei comunicând prin toate suprafețele Domnul Ciprian Foiaș avea obiceiul să escaladeze munții în zilele libere, sâmbăta și duminica, era un mare solitar, deși avea o familie (dacă nu mă înșel!) care se îngrijora la fel ca studenții lui, care așteptau cu emoție întoarcerea sa de pe înălțimi, trăind și angoasa unei întâmplări nefaste care ar fi putut să-i priveze de profesorul lor iubit Ce ciudate sunt aceste evocări azi, când scriu; și Rodica, și Ciprian Foiaș locuiesc în America și sunt, fiecare în vocația sa, realizați la înălțimea gândirii lor subtile Prin întâlnirea cu Rodica mi-a revenit gustul de desen din copilărie și anii de școală, unde eram deja cunoscută ca excepțional dotată pentru artele plastice și foarte privilegiată de toți profesorii ca urmare a talentului unic de a le face repezi portrete din câteva linii",
    "475": " După plecarea bruscă a Rodicăi în Franța, m-am simțit într-un fel „abandonată”, pentru că prietenia noastră crescuse, ea îmi ilustrase divin trei cărți, și ne vedeam destul de des – și am lăsat deoparte desenul Întâlnirea cu René, faptul că trebuia să-i scriu cât mai puțin (din cauza cenzurii) și să desenez mai mult m-au împins din nou în aerul pur al primei mele pasiuni – desenul Se pot vedea „progresele” făcute în arta desenului, de la primele desene trimise lui René, până la cele publicate mai târziu și expuse pe simezele din Suedia și Elveția Dar Rodica a fost „cauza” „intoxicării cu desen” (după expresia lui Chagall), desenul a reintrat în viața mea ca o odihnă de la exigențele severe ale scrisului Trebuie subliniat aici că Nichita (Stănescu), care desena și el cu libertatea unui prinț al tuturor artelor, s-a interesat mereu de liniile mele, de mobilitatea excepțională din deșănțata mea plăcere de a mă juca cu puncte și linii",
    "476": " Colegul și prietenul meu Andrei (Bart) a început să adoarmă pe mașina de scris de la Centrul de Presă Colegii îl trezesc întrebându-l dacă e mort Andrei surâde: nu, încă! Dacă s-ar duce acasă și ar sta singur, sunt sigură că ar muri Aici, la Centrul de Presă din Stockholm, există parcă viață pentru cei singuri, cei bolnavi, dar cu dorința de a mai trăi puțin, ca dragul de Andrei În aceeași zi am aflat că a murit, la New York, poetul Iosif Brodski, în somn (exact ca René), după multe operații pe inimă Brodski făcuse multe încercări să se abțină de la fumat (exact ca René!), dar i-a fost imposibil, fumatul era ceva intrat deja în fiziologia și psihologia ființei sale Am băut cu Andrei un pahar de vin în amintirea poetului Citesc mai departe (în suedeză) din extraordinarul poet persan Attar, Conferința (sau Dialogul) păsărilor",
    "477": " Este vorba mereu despre iubire, obsesia mea de o viață Se scrie negru pe alb: „Trebuie să fii nebun ca să iubești” Adevărul pur: de aceea foarte mulți oameni se feresc de iubire, de catastrofalele urmări ale faptului de a „permite” acestei „nebunii” speciale să intre în corpul și sufletul tău Cicatricele mele de iubire (văzute și nevăzute) sunt numeroase Simt uneori „atacul” nebuniei cu numele iubire, simt ca o lovitură care mă transformă ca sub bagheta unui magician: totul se transformă în omul care iubește (nu în cel iubit!) De câte ori am citit povestea sultanului îndrăgostit nebunește de un băiat superb, fiu de vizir? Ei bine, sultanul avea putere asupra supușilor săi și își închipuia că și asupra iubirii Într-o bună zi, cel iubit de sultan vede o fată de care se îndrăgostește fulgerător Imediat, îndrăgostitul (chiar și el avea putere: era iubitul sultanului și fiu de vizir!) o are pe acea fată în patul în care numai sultanul avea fericirea să se găsească",
    "478": " Și cum se întâmplă și în povești, sultanul beat îi surprinde pe cei doi, este doborât de durere, dar mai ales de o furie care-l orbește, încât dă ordin imediat ca iubitul să fie pus în țeapă și să i se scoată pielea de pe el ca pe o cămașă murdară Servitorii și călăul sultanului, cei care trebuiau să execute ordinul stăpânului lor, sunt zguduiți de atâta cruzime Tatăl băiatului, vizirul, vine la ei spunând că sultanul va regreta amar această decizie plină de cruzime și că ei vor plăti scump că au executat ordinul dat de sultan în stare de beție Toți care au trăit și ei, măcar o dată în viață, nebunia iubirii sunt de acord cu vizirul, care propune să sacrifice în locul celui iubit de sultan pe un bandit ce comisese multe crime Sultanul este adus în fața celui pus în țeapă și jupuit de piele, în fața unui cadavru însângerat",
    "479": " Tăcut și mut, el se retrage în camerele sale jelindu-se, recunoscându-și crima, nedreptatea făcută celui iubit Strigă, se bate cu pumnul în piept spunând că a fost beat, că n-a știut ce făcuse Nu mai bea și nu mai mănâncă, vrea să-și ia viața pentru că nu poate trăi fără cel iubit Atunci intervine tatăl celui iubit, care-și duce fiul în fața sultanului, și acesta învie din moarte, retrăgându-se cu „viața” lui pe care o dăduse într-un moment de supremă rătăcire chiar morții Aceasta este iubirea: iraționalul pur Iubirea care creează lumea ca s-o dea apoi morții Iubirea având „logica” ei, de neînțeles pentru oameni Supranaturalul în mijlocul arzător al naturalului, rana cea mai de nevindecat, dar fără de care viața însăși n-ar avea nici sens, nici posibilitatea să existe Februarie Ana Maria Narti a aranjat la ABF un festival al etniilor, în care s-a povestit, s-au citit poeme, vorbindu-se despre încrucișări de drumuri, despre înnoire în urma întâlnirilor dintre creatorii diferitelor etnii, în Suedia",
    "480": " Am fost invitată și eu, și Birgitta (Trotzig) ca să vorbim despre prietenia noastră literară, despre cărțile noastre, să citim din cărțile care ne-au marcat și inspirat mereu de-a lungul anilor Am vorbit despre „coincidențele” din viața noastră, printre altele că Birgitta a fost introdusă în literatură de Artur Lundkvist, exact ca și mine aici, în Suedia Artur a scris despre mine de multe ori, m-a încurajat mereu, într-un cuvânt mi-a deschis drumul într-o cultură și într-un mediu literar străine și chiar ostile literaturilor străine Am fost surprinsă de Birgitta: cu câtă seriozitate citise și recitise romanele mele, analizându-le și scoțând la lumina zilei ce era memorabil în arta narațiunii suprarealiste și a celei numite realism magic N-am fost atât de documentată ca Birgitta, alegând să vorbesc despre „metamorfozele” sufletului ca temă obsedantă în romanele ei, oprindu-mă în special la romanul Boala, apărut în mod curios chiar în anul când eu însămi publicam în România Boala de origine divină, o temă neinteresantă atunci în ochii miopi ai criticilor care dominau falsa viață culturală",
    "481": " Am fost felicitată de tinerii veniți să ne asculte Birgitta m-a invitat la restaurant Pe drum, mi-a dat din nou fularul ei de cașmir ca să mă încălzesc, fular mov-albastru, dăruit de fiica ei, Erika Ana Maria Narti a fost atât de mulțumită de convorbirea noastră de ieri, încât a hotărât să ne plătească! Scriu nuvelele mele, inspirată parcă de convorbirea de ieri, dar așteptând mereu în timpul efortului meu ca limba să se deschidă și mai mult pentru mine Să pot crea, cât de puțin, în ramele extraordinare ale unei limbi care e un teren virgin pentru mine Am sentimentul că sunt un explorator care a găsit un pământ al lui și speră să facă să crească pe el o grădină, întâi în gând, apoi treptat să privesc cerul pe care un corb își încrucișează zborul cu o barză, semn bun din baladele vechi, semn că sunt demnă de a „lucra” pământul subtil al limbii și a semăna cu iubire „sămânța mea lingvistică”, cât de stranie ar părea",
    "482": " O telegramă de presă anunță că, în Biserica Nașterii din Bethlehem, una dintre icoanele vechi a început să plângă Acest fapt s-a petrecut și în România, de multe ori Chiar în satul mamei mele, Văleni-Muscel, și cea care a văzut acea icoană a fost sora ei, Zenovia, care era un copil atunci și s-a decis să intre la Mănăstirea Nămăiești; tocmai murise una dintre cele treizeci și trei de maici fecioare, și ea era destinată să-i ia locul, având același dar, al psalmodierii, al polifoniei vocale Martie A venit primăvara? Nici vorbă! E frig, ninge destul de des, dar inima parcă s-a trezit la o viață nouă Vrea să iubească flori, frunze, fețe de oameni morocănoase și triste, dar cu licăriri ale divinului în ele Vreau să fac fapte bune, măcar trei în fiecare zi De aceea am cu mine mereu, în buzunarele paltonului, monezi galbene de zece coroane, pe care știu cui i le voi da: rusului cântând, cu mâinile roșii, din flaut, chinezului tânăr făcând reclamă pentru hamburgeri, femeii triste cu câinele care o păzește ca un prieten bun, ca să nu fie lovită sau violată de cei ce nu iubesc",
    "483": " Și, bineînțeles, voi da ceva și amabilului soldat al Armatei Salvării, cel care mă cunoaște deja și-mi zâmbește, atât de frumos îmbrăcat în uniforma lui de înger travestit Apoi voi spune o vorbă plăcută portarului de la Centrul de Presă, îi voi saluta pe toți colegii, voi încerca să răspândesc puțină căldură din inima mea tânjind după iubire Prin asta voi încerca, în amintirea lui Josua, să fac să stea timpul, deoarece știu din propria mea viață că iubirea poate să facă timpul să stea cât o clipită, trăind într-un fel de netimp, intens ca iubirea Am visat că alunecam pe gheață cu Andrei (Bart)! Era plin de zăpadă în jurul nostru, eram mai tineri amândoi și puși pe joacă E ziua în care am remarcat în curtea Bisericii „Adolf Fredrik”, care e de fapt un cimitir vechi, printre teii mari și liliecii tufoși, că primii ghiocei au scos capul din pământ cu acel curaj de invidiat, în frigul lunii martie, asigurându-ne că primăvara e pe drum",
    "484": " În aceeași zi am aflat că Sonia, mama Agnetei (Pleijel), a murit singură, încercând să ajungă la telefon ca la un colac de salvare Da, ne naștem așteptați de mulți în jurul nostru, în cel mai rău caz de personalul spitalului sau de singurătatea lumii, dar când murim, se întâmplă des, murim singuri Dar îmi place să cred că „invizibilii” se ocupă de trecerea noastră în altă lume Că suntem așteptați ca la o a doua foarte importantă naștere Ochii noștri lumești nu pot vedea de către cine și în ce fel suntem primiți în lumea fără corp Am visat niște băieți frumoși, cu pielea plină de puf, exact ca piersicile În aceeași zi am primit de la draga de Marta (Petreu) revista superbă Apostrof, cu desenele mele! Oare ele să fie acei „băieți frumoși” din vis? Cam așa ar tălmăci eul meu înalt desenele",
    "485": " Am citit din nou despre regina Cristina, care a dat cu piciorul tronului regal, plecând în Italia, convertindu-se la catolicism și trăind „liber” cu un cardinal, trăind după pofta inimii și scriind ce-i trecea prin minte Era foarte pasionată, nu cum își închipuie „leneșii de inimă”, că era rece! Printre calitățile prețuite erau acestea: să nu fii înfricoșat, pentru că Domnul îngrijește de noi tot timpul! Citind, mi-am amintit de visul de azi-noapte: priveam o pictură veche și deodată am văzut ochii Domnului vii, mă privea cu o infinită bunătate Toată ziua am fost fericită din cauza acestui vis Paștele ortodox Am primit telegrame și flori de la prietenii români Am visat că eram în mare dragoste cu un bărbat Cine era? Nu știu, dar îl iubeam mult, era parcă ultima dragoste, la fel de nebună ca și prima îndrăgostire, când eram copil, aveam cinci ani și păstram pâine proaspătă ca să-i dau acelui băiețel care s-a mutat peste un timp de pe strada noastră și pentru care am suferit îngrozitor, refuzând să mai mănânc, fiind „inițiată” astfel de adevărata natură a iubirii: „la început ca mierea, și apoi ca fierea”, cum se scrie în Gita despre iubirea pasiune",
    "486": " Aprilie Încă un vis care m-a pus pe gânduri toată ziua: eram pe o masă de operație și mi se schimbau oasele Se pare că primeam oase noi! Oh! În aceeași zi am primit o scrisoare superbă de la cineva drag inimii mele Scrisul lui e așa cum este el: profund, plin de farmec și căldură În același timp, grafia literelor lui este sofisticată, liberă, pasionată, dar bine ținută în frâu, încât impresia generală a scrisorii e un desen de maestru Totul pare infectat în lume, de parcă îngerii au aruncat deja cele șapte cupe cu otravă Toate alimentele sunt „împănate” cu substanțe care fac rău corpului omenesc Am decis să-mi fac singură pâinea, de exemplu, și am constatat că mă simt foarte bine, nu mai am acea foame absurdă care mă teroriza când mâncam „pâinea” făcută de alții Treptat voi ajunge să mănânc numai lucruri simple, pentru a mă disciplina, dar și pentru a ști cât de greșit e felul „modern” al nutriției generale",
    "487": " Am scris clar: nu pentru donarea de organe La fel au făcut și majoritatea prietenilor mei suedezi Lumea modernă trebuie să se împace cu ideea morții Cei care au primit o „inimă nouă”, de exemplu, au o viață plină de chinuri inimaginabile La ce servește transplantul, în acest caz, decât la o moarte lentă, plină de dureri insuportabile Nu propovăduiesc moartea prin asta, decât a avea respect pentru ființa umană care și fără transplant luptă cu toate inconvenientele născute din întâmplarea de a fi Regele a împlinit cincizeci de ani Palatul e decorat cu flori din Israel, Italia, Spania Palatul mirosea a primăvară Au sosit oaspeți din străinătate, printre ei și regele Mihai al României – sobru, plăcut, plin de atenție pentru jurnaliști Andrei (Bart) a făcut un interviu cu el, și colega noastră Liliana Dufgran a făcut fotografii superbe",
    "488": " Am primit și eu una dintre aceste fotografii: Andrei cu regele Mihai, amândoi concentrați, amândoi cu urechi mari, de înțelepți, de Buddha, urechile celor a căror preocupare a fost mereu respectarea unei etici, din iubire și dăruire pentru semenii lor Andrei i-a sărutat mâna regelui, în amintirea reginei, a mamei sale, cea care i-a salvat pe evrei de la pogrom și trimiterea în lagărele de exterminare Mai Peste tot, oameni cu flori Se vorbește gratuit cu străinătatea, pentru că e sărbătoare în Suedia, ziua regelui, care se prelungește puțin și din cauza împlinirii unei jumătăți de secol Mașini întregi cu cadouri de la popor sunt duse la palat, unde sunt sortate și probabil unele niciodată arătate monarhului sărbătorit Mă întreb dacă nu cumva cadourile vor ajunge în magazii și apoi la gunoi Dar regele le-a văzut măcar în treacăt sau la televiziune! Mă dor din nou mâinile, asta când mănânc mult, cu prietenii, mă las să alunec uitând legile bătrâneții: a mânca mai puțin, a citi și a desena mult, singurele lucruri care mă „vindecă” și liniștesc cu adevărat",
    "489": " Ileana (Mălăncioiu) mi-a scris că Mircea Ciobanu a murit brusc, de un atac de cord Pe lista celor pe care vroia să-i publice mă aflu și eu În aceeași zi am primit de la Mircea Cărtărescu Levantul, pe care l-am citit cu pasiune, jubilând de frumusețea limbii înviate, o limbă care inspiră și farmecă mult Copiii vecinilor de deasupra apartamentului meu (pe care i-am răsfățat când au fost mici) îmi fac viața amară acum, zbenguindu-se ca pe câmp, exact când eu mă concentrez pentru scris Tavanul tremură, amenințând să cadă peste mine Nimic de făcut Decât să-mi iau tălpășița la Centrul de Presă, unde existăvorbărie în toate limbile posibile, dar cel puțin „tavanul” nu se zgâlțâie și nu țipă ca din gură de șarpe \n\nL-am visat pe regele suedez, care-mi arăta o mare prietenie, tocmai inspecta gărzile surâzând În aceeași zi am primit de la PEN treisprezece mii de coroane suedeze! Vizita lui Dalai Lama, la Stockholm",
    "490": " Mare succes datorită zâmbetului și cuvintelor lui vindecătoare, pline de înțelepciune A spus clar că nu vrea să-i convertească pe suedezi la credința sa, vrea numai că comunice experiența sa spirituală La Centrul de Presă, din nou provocări antisemite: Andrei (Bart) este acum ținta lor Andrei a găsit în buzunarele de la veston scrisori jignitoare, în paginile cărților de pe biroul lui, aceleași cuvinte murdare Am trimis nuvelele mele prin poștă, la editură, Evei Bonnier Iunie Pe neașteptate a venit lumina albă, florile ne îmbată Mă dor ochii de atâta frumusețe venită de peste tot Birgitta (Trotzig) m-a invitat la restaurantul chinezesc Era frumoasă, și pielea îi strălucea dintr-o lumină venind din interior Apoi la mine, mâncând căpșune și bând vin până după miezul nopții Am vorbit mult despre literatură și despre cartea mea trimisă la Bonnier Teama mea a fost atenuată, într-un fel, de cuvintele ei bune – textul scris direct în suedeză nu poate fi considerat decât o „variantă” a limbii, o limbă „inventată” de mine pentru a mă exprima direct, din cauza presiunii exercitate de ființa limbii asupra mea",
    "491": " Am citit (în suedeză) o carte fascinantă, de fapt un eseu al lui Igor Stravinski, Poetică muzicală, sub formă de șase lecții Muzica e în viața mea un sprijin continuu, „limba” muzicii este dincolo de cuvinte și puterea grafică a liniei și punctului (de care mă folosesc ca să mă odihnesc de scris), muzica e pentru mine iubire pură, mă înconjoară ca într-un cocon în care aripile se pregătesc de zbor în necunoscut Este atât de dureros de concretă și atât de abstractă, în același timp, cum numai Sfântul Spirit ar putea să fie Este și nu este, prezent numai ca să fie absent, o continuă mișcare de „uite, nu e”, ceva pe care numai copiii l-ar putea înțelege și accepta cu jocurile lor naive și complicate, da, la fel cu jocurile transcendentale ale naturii În acest eseu iubit, pe care-l voi reciti, am găsit fraza care mă mângâie și mă instruiește: „A cunoaște pentru a iubi și a iubi pentru a cunoaște”",
    "492": " Asta trebuie să fie natura iubirii după care m-am dat cu capul de toți pereții și am implorat-o să stea mereu cu mine, un esențial al vieții de natură pur cognitivă, și acest adevăr simplu mă face să iubesc mai departe artele, filozofia, dar și științele exacte, pentru că în ele există și iubirea, acel element caloric descins direct din soare, ochiul curat al universului nostru, acel Apollo bine reprezentat de vechile culturi, care atrage și creează, și din același impuls distruge refăcând etern creația În filozofia lui Stravinski, ca și în marile lui creații: Pasărea de foc, Sacrificiu de primăvară, Petrușka, Arborele, Nunta și altele, se simte și se transmite puterea calorică a cunoașterii care este iubirea după care tânjim cu toții, iubirea ce ne schimbă trupurile, mai ales chipurile, străluminându-le cu lucirea cunoașterii Tot procesul fecundării cosmice stă sub acest semn: al cunoașterii pentru a iubi și al iubirii pentru a cunoaște",
    "493": " Un ignorant n-ar putea niciodată iubi decât rău, așa cum fac majoritatea celor leneși de inimă A iubi nu pentru a poseda vreo ființă, nimic mai străin iubirii decât „iubirea din putere”, legată în lanțuri de corpuri, pe când iubirea de cunoaștere transcende obiectul iubirii, țintind cu săgeata sa apollinică adevărul niciodată dat oamenilor, dar totuși semănat ca impuls vital (ca dor de cunoaștere, pur și simplu) în întreaga ființă psihofizică și spirituală Nu degeaba în limba ebraică „Abraham a cunoscut-o pe Sara” înseamnă a iubit-o, în toată plinătatea verbului Peste tot e vorba de iubire, de iubirea-cunoaștere, poate lucrul cel mai greu dat oamenilor ca să se piardă sau să se înalțe prin el Iulie E frumos, peste tot numai lumină și verdeața cântată în toate psalmurile suedeze E anotimpul în care mă simt ca o salamandră arzând în foc Se vede pe mine cât de mult iubesc acel „nimic” în care includ pe toți prietenii și toate cunoștințele, toate animalele, toate florile și vegetalele de pe pământ, toate mineralele cu nume studiate mai demult",
    "494": " Când m-am întors din parcul din centrul Stockholmului, toți oamenii mi-au zâmbit pe stradă, a fost ceva unic, pentru că oamenii aici nu se uită unii la alții decât foarte rar, le e frică, așa cum îi era lui Strindberg, de „ochiul rău al necunoscuților” În această stare euforică m-am pus să fac ordine în casă, mi-am pus mănușile galbene de cauciuc și am luat aspiratorul S-a sunat la ușă și am deschis, crezând că e poștașul Era Rune (Gomer), cu un buchet mare de lăcrămioare! Altădată obișnuia să mi le pună într-un săculeț, atârnate de clanța ușii, dar acum a venit personal să mi le dea M-am mirat, e un domn foarte serios, a fost șeful poliției din Stockholm, acum e în comitetul de conducere din Biserica „Adolf Fredrik” O cunosc pe soția sa, Dagmar, o personalitate S-ar putea spune că ne simpatizăm foarte mult",
    "495": " Dar acum Rune vrea să-mi arate că e vorba de mai mult decât simpatie, și asta mă intimidează și mă pune într-o jenă fără nume I-am arătat aspiratorul și mi-am scos mănușile, invitându-l în casă S-a scuzat, evident, dar toată ființa lui vorbea parcă de o iubire „nepermisă” după legile stricte în care el a trăit Atunci mi-a venit ideea de a-i arăta planșele mari cu păsări ale lui Rudbeck, și asta a fost ca o bună „disonanță”, canalizând atenția obosită de intensitatea sentimentelor către ceva odihnitor Rune mi-a spus cu amabilitate că mi-a dus lipsa, n-am fost la mesă în ultimul timp M-a bucurat că cineva îmi remarcă lipsa de la slujbă, asta chiar m-a flatat I-am dăruit o planșă mare cu bufnița, Le grand duc, pentru el și Dagmar, asigurându-l de prietenia și simpatia mea, mulțumind pentru flori și dorindu-i numai binele",
    "496": " După plecarea lui am simțit o împunsătură în inimă la gândul că poate Rune venise ca să primească ceva, puțină căldură care să-i calmeze bătăile inimii aprinse misterios Dar ceva m-a reținut, am devenit puritană, m-am cenzurat nepermis de mult? M-am gândit la Dagmar? Sentimentele unui om de șaptezeci de ani, un gentleman frumos, arătând ca un bărbat de patruzeci de ani, sunt luate în râs aici, în Suedia Ca scriitor, iubindu-i pe oameni și tot ce ține de infernul și paradisul naturii lor, am avut un hiatus în a-mi exprima clar căldura omenească, m-am cenzurat și m-am rănit drept în inimă Cu Dan Shafran și soția lui, Doina, pentru a o întâmpina pe Ileana (Mălăncioiu) pe aeroportul Arlanda Ileana și cu mine ne vom duce la Festivalul de poezie de la Visby și va sta câteva zile la mine Ileana a apărut îmbrăcată cu maioul alb, dăruit de mine, cu scrisul lui Strindberg pe piept, frumoasă ca o adolescentă, serioasă și originală în tot ce spune și face",
    "497": " Am făcut o petrecere la mine, unde am invitat-o și pe editoarea Ilenei, Ingrid Svensson M-am simțit bine, am stat cu Ileana până târziu, depănând amintiri din „tinerețea” noastră și din timpul în care eu n-am mai fost în țară Ileana vorbește în așa fel încât am impresia că eu am „pierdut” melodia limbii, acel flux vital, plin de pitoresc și neașteptate creații ale limbii vorbite Cu românii din Suedia vorbesc altfel, dar cu cei din țară trebuie să captez „tonul” nou, pentru că între timp limba s-a mișcat mult, s-a schimbat subtil, ca un subtil corp fonetic și chiar fotonic spiritual Facem planuri pentru a nu pierde timpul – a vedea cât mai multe lucruri din Stockholm și împrejurimi, a ne păstra prospețimea în comunicare și chiar în ochii cu care ne vom vedea zilnic August Ce a rămas din zilele petrecute la Festivalul de poezie de la Visby? N-am scris nimic în acest caiet, m-am lăsat pradă zilelor, tensiunii și fericirii de a fi împreună cu Ileana (Mălăncioiu) și alți prieteni suedezi și străini",
    "498": " Am scris în schimb un articol despre asta, pentru România literară, la care trimit din când în când articole, mai exact Adrianei Bitel și lui Gabriel Dimisianu, colegi și iubiți prieteni din tinerețea mea Dar, deși am fost împreună cu colegi și prieteni, am avut „viața mea secretă”; m-am sculat dis-de-dimineață, la ora deschiderii Grădinii botanice din Visby, cunoscută de mult, din timpul în care am fost de mai multe ori cu René în acest oraș superb și „am botanizat” cu o iubire infinită pe potecile grădinii în care, de-a lungul anilor, s-au strâns plante și arbori din toate colțurile pământului Am căutat arborele meu zodiacal, cedrul, l-am salutat și îmbrățișat discret, i-am povestit despre mine, despre moartea fulgerătoare a lui René, despre lupta mea cu scrisul în alte limbi Apoi a venit rândul arborilor de acasă: nucii, duzii, stejarii, gutuii, cireșii, prunii, care m-au „recunoscut” și ale căror frunze și crengi mi-au dat binecuvântarea de dimineață, m-au consolat de secretele inimii mele, care nu pot fi împărtășite nimănui pentru că secretele sunt secrete, și arborii numai ei pot înțelege asta",
    "499": " Am cules frunze (deja căzute), rămânând să le „studiez” și desenez în caietele mele secrete, cele care după un timp vor fi distruse, date focului, asta după ce totul va fi memorat și trăit, transpus în visele mele diurne și nocturne În toate țările vizitate, grădinile botanice și cimitirele sunt locurile mele de „studiu” în singurătate, de comunicare și infracomunicare cu natura, partea feminină a Creatorului, cea care nu se lasă elucidată vreodată nici de artă și nici de știință M-am întors la hotel, de fiecare dată înainte ca dragii mei colegi să-și facă apariția, împrospătată de o energie nouă, pe care nici o ființă umană nu mi-o poate transmite Am visat-o pe Ileana (Mălăncioiu) – ploua și avea o canadiană galbenă, de un galben strălucitor Totul era purificat în acel loc în care ne aflam Ce vis! În realitate, am fost cu Ileana la Uppsala, invitați de Marianne (Sandels); am vizitat grădina lui Linné",
    "500": " Deodată a căzut din cer o ploaie torențială, și noi ne-am refugiat în vechile clădiri ale orașului, privind fascinate ploaia care făcea „concertul” ei, cu sunete preclasice și bubuituri și fulgerări moderne Am trăit amândouă, poate, momentul cel mai intim: ploaia ca sacrificiu suprem, o desfășurare de generozitate vorbind sonor și olfactiv și despre propria noastră generozitate Am împlinit cincizeci și patru de ani M-am trezit uimită de visul de azi-noapte: un tânăr negru, cu un trandafir roșu, se uita la mine zâmbitor! Era o bucurie în ființa lui și o așteptare erotică Un tablou vivant, pictat de zeul somnului chiar pentru mine! Visul m-a consolat de faptul că n-am primit nici un semn de viață de la Eva (Bonnier) în legătură cu cartea mea de nuvele M-am tot gândit dacă nu cumva „suedeza” mea e prea rudimentară ca să exprime subtilele narațiuni pe care le-am „filmat” parcă, purtându-le cu mine tot timpul, în căutarea unui ton adecvat conținutului exploziv al unei lumi ce nu este lumea țării în care trăiesc acum",
    "501": " Dar totul este limba visului și a filozofiei Există diferențe mari între cele două limbi pe care eu încerc disperat să le apropii, să le fac prietene În suedeză, adjectivele nu spun mare lucru, în schimb verbele sunt „specializate”, se spune exact cum stai, de exemplu, un verb special dacă stai în picioare sau așezat, limba este exactă în ceea ce privește situarea în spațiu și în timp În limba română și, în general, în limbile romanice domină incertitudinile, și atunci adjectivele au un rol special, ele sunt precum umbrele în pictură, dând nuanțe neașteptate, profunzime, chiar valori calorice Dar când scriu nu mă gândesc la diferențele dintre limbi, inconștient totul se amestecă și uneori totul pare nou, proaspăt, și alteori ciudat, ca un fel de violare a logicii gramaticale Mi-am asumat riscul, chiar cel de a fi ridicolă în încercarea mea de a împrieteni limbi atât de diferite",
    "502": " A nu îndrăzni e contrariul caracterului meu aventurier, al impulsului meu de a intra pur și simplu în foc, pentru a mă simți vie Abia m-am neliniștit pentru soarta manuscrisului că visul mi-a și răspuns: am visat-o pe Eva (Bonnier) care se scuza pentru întârzierea cititului cărții mele, spunând că totul e impresionant, numai că nu știe în ce plan să includă cartea! Apoi, ea și soțul ei, jurnalistul Erik Sidenblad, m-au sărutat! Septembrie Toamna a venit cu amestec de aer rece și zile pline de soare Au apărut ciupercile suedeze, kantarelele, și toate legumele și fructele toamnei, mai ales merele de toamnă care miros dumnezeiește! Toată piața Hötorget miroase frumos, un altfel de miros decât cel al primăverii și al verii Un miros mai profund, ca și cântecul mierlei cu ciocul galben, pasărea care va ierna aici, cu noi, și va veni și pe pervazul meu în fiecare dimineață, ca să primească semințe de floarea-soarelui",
    "503": " Dar în lume se aude încă zăngănit de arme Totuși, după sângele vărsat în Cecenia, după distrugerile barbare, Lebedev a reușit să facă o pace provizorie Până când? Nu cred că rușii vor elibera această țară sau altele care stau încă închise în fostul imperiu roșu Mă gândesc acum și la Basarabia, la prietenii mei de acolo, la suferința lor de a nu fi profitat de momentul căderii comunismului pentru a-și scutura lanțurile grele Mă întreb dacă asta va fi posibil în viitor sau dacă se va găsi o formulă umană, democratică de a da acestei țări și altora independența de care au nevoie De aici, din Suedia, lumea se vede întunecată, viitorul nesigur, nimeni nu poate garanta o securitate totală, nici măcar pentru o oră, o zi, un anotimp Soarele toamnei lucește puternic, dar moartea poate veni tocmai într-o zi senină ca asta, căci frumusețea e de obicei nepăsător îngrozitoare",
    "504": " Am primit o scrisoare de la Eva (Bonnier), în care spune că va publica cartea de nuvele (Schimbare de pene) la începutul anului 1998! Exact ca în visul meu, își cere scuze pentru întârziere și remarcă limba și comunicarea nouă, impresionantul stil poetic etc În Belgia, țara iubitului meu René, țara în care am fost de atâtea ori fericită la Lionel acasă, Lionel de care mi-e dor tot timpul, un anume Dutroux, cetățean „respectabil”, în complicitate cu soția sa, la fel de „respectabilă”, au kidnapat două fetițe, prostituându-le, omorându-le și apoi îngropându-le în pivnița casei în care el și cu copiii lui trăiau bine-mersi A recunoscut totul cu sânge rece, crima fiind pentru el un mijloc de a-și câștiga existența și chiar de a se îmbogăți Ecce homo! Acest cuvânt se poate interpreta în mii de feluri, în timpul nostru întors iremediabil pe dos! Îmi amintesc de ce-mi povestise odată Lionel – cea mai veche amintire din copilărie era o crimă: o fetiță fusese asasinată în împrejurări deosebit de sofisticate, exact ca într-una din nuvele lui Edgar Allan Poe, și asupra Bruxellului apăsa o atmosferă de teroare",
    "505": " Acum, în sfârșit, am aflat, cu atâta întârziere, de moartea maestrului Sergiu Celibidache, optzeci și patru de ani S-a petrecut chiar pe 16 august, ziua nașterii mele, când am împlinit cincizeci și patru de ani Câte amintiri dragi mă leagă de numele iubit al marelui Maestro! Unele din România, când l-am văzut dirijând dumnezeiește, apoi vorbind tinerilor cu acea frumusețe inconfundabilă venind dintr-un ascetism profund, ținând în echilibru o pasiune fără precedent pentru muzică Mai mult, pe linia mamei, familiile Celibidache și Anghelidi se pare că s-au aflat mereu într-o prietenie durabilă Când am sosit în Suedia și am făcut cunoștință cu Artur Lundkvist și Maria Wine, Artur a spus râzând că semăn cu Celibidache Același lucru mi l-a spus și traducătoarea și prietena mea Inger Johansson Era vorba de fizionomie sau altceva? În Suedia, Maestro a suferit mult Cauza? El însuși obișnuia să spună în interviuri că din cauza „complexului de inferioritate și superioritate al suedezilor”",
    "506": " Mai ales din cauza „bizarului” său caracter, care s-a opus cu îndârjire comercializării discurilor, a prostituării muzicii, optând mai mult pentru o muzică vie, nu una în „conservă”, o muzică păstrându-și locul privilegiat printre arte Dar de prețuit a fost foarte prețuit de unii, chiar iubit, primind premii și chiar acel premiu danez considerat un fel de Nobel al muzicii În Suedia a fost făcut cavaler al Ordinului „Gustav Vasa” De altfel, a fost pur și simplu numit Ultimul sfânt al muzicii Alții l-au numit: O furtună, un vulcan! Înțelegând prin asta o pasiune pe care nimic și nimeni n-a putut-o împiedica să se desfășoare, oricât de grele i-au fost obstacolele, într-adevăr, dintre cele mai complicate Arta dirijorului nu e aceea de a prezerva muzica, ci aceea de a o re-naște, obișnuia să spună Maestro, de fiecare dată într-un fel neobișnuit, unic– numai prin aceste repetate renașteri se putea spera la imortalitatea creației muzicale",
    "507": " Bolero-ul lui Ravel și a patra simfonie a lui Bruckner (ca să dau numai două exemple) se spune că au atins acel voltaj de supraviață, performanță pe care numai Celibidache, „magicianul”, în maniera lui unică a putut s-o creeze Înainte de a pleca în Franța, la Beuvry, seară petrecută cu Birgitta (Trotzig), care a venit la mine cu flori superbe, povestind despre călătoria în Ungaria I-am povestit și eu cum am visat deja călătoria în Franța Am văzut scene, mai ales polemica avută cu o colegă pe care n-o cunosc, mult zgomot și mese pe care se servesc păsări mici, lucru ce m-a scandalizat Nu știu dacă voi retrăi ca de obicei ce am visat, așa cum s-a petrecut altă dată, dar pentru mine viața pare un roman deja scris de cineva (Marele Anonim), în care noi, trăitorii zilelor, trebuie să intrăm în „filele lui” și să trăim pe pielea noastră tot ce stă scris acolo! Am râs mult, pentru că aștept cu emoție să „intru în roman”, în timp ce romanul meu început stă neterminat, ca o casă pe care arhitectul și constructorii au abandonat-o fără scrupule",
    "508": " În Franța: scriu sporadic în acest caiet Am ajuns cu bine, retrăind în avion acel sentiment că sunt iremediabil singură și că orice mi s-ar întâmpla, bine sau rău, nu poate decât să-mi întărească încrederea că sunt sub protecția unei ființe dragi, invizibile Că am avut șansa unică de a lua formă umană și deci nu am dreptul de a-mi pierde timpul cu bagatele „Forme și substanțe sunt ca roua, destinul asemănător unui fulger – stingându-se într-o clipă” Așa a scris maestrul Dogen în secolul al XIII-lea, transmițând spiritul lui Buddha până în Japonia, unde el a devenit Zen Acum sunt la hotelul Ibis, rue Cambronne nr 2, în apropiere de Arcul de Triumf, plin de flori, împreună cu prietenii, poetul Alexandru Lungu și soția sa, Micaela Citesc cartea maestrului Dogen, comentată de Taisen Deshimaru, amestecând gândurile lui cu fulgerătoarea amintire a visului de azi-noapte: l-am visat pe Lionel, pentru prima oară de la moarte",
    "509": " Îmi lăsase moștenire niște bani, dar mama se opunea, sfătuindu-mă să nu primesc nimic Până la urmă am învins-o, spunându-i că Lionel era tatăl meu spiritual Apoi, brusc, m-am gândit la cei doi francezi care m-au ajutat la aeroport să găsesc un taxi, madame Marcelle Tessier cu soțul, amândoi extrem de amabili, ca niște îngeri deghizați Mi-au dat adresa și și-au exprimat dorința, dacă am timp, să-i vizitez la locuința lor din afara Parisului Sunt profund mișcată de marea lor căldură Ultima oară am fost la Paris cu René, și totul mă atinge direct în inimă și în rinichi, o durere surdă pentru că peste tot sunt urmele noastre, conversațiile noastre de atunci, totul parcă e imprimat în materia din care e făcut marele, frumosul oraș al luminilor Prietenii mei Alex și Miky m-au invitat la masă și am simțit din nou acea disponibilitate sufletească a lor de-a mă înconjura cu un cerc de căldură, de iubire, pentru că au intuit cât de greu îmi este să revăd acest oraș al iubirii mele",
    "510": " Vom călători cu trenul la Beuvry, unde se ține micul festival și colocviul, cu mulți scriitori români și străini George Astaloș ne-a invitat și a făcut antologia poeziei române în felul lui special Parisul mă fascinează datorită luminii lui – parcă ar fi luminat de alt soare, al rațiunii, al vorbirii clare, al minții lucide Tot personalul hotelului unde ne vom întoarce după câteva zile este compus în majoritate din oameni de culoare, venind din fostele colonii franceze Femeia care-mi face curat în cameră are vocea guturală a negrilor, cu jazz-ul în sânge, cu mișcarea dansului în gest A aflat deja de marea mea simpatie și generozitatea stârnită de plăcerea de a o vedea și conversa cu ea despre subiectele cele mai insolite, cum ar fi despre fructe: ananas, kiwi, mango! Despre răsăritul soarelui la Paris, despre lucirea specială a Turnului Eiffel în roșul amurgului",
    "511": " După o călătorie plăcută cu trenul, am ajuns la Beuvry Surpriza de a-mi revedea colegii Pe Astaloș, foarte fermecător, pe Cezar (Ivănescu), cel mai original, cel mai viu, pe Laurențiu Ulici criticând „cultura Occidentului” fără să știe prea multe despre ea, pe poetul Valeriu Stancu cu soția, Maria, și alții Carmen H se ocupă de noi cu multă grație, e o fată frumoasă din Focșani, căsătorită cu francezul – inițiatorul și sufletul acestui festival Conferințele despre postcomunism sunt destul de plictisitoare, dar recitalurile de poezie superbe, ca și spectacolele organizate seara, într-un bar Am făcut cunoștință cu Vilma (poeta Ioana Călina Marcu, Editura Vitriu), cu care am polemizat crunt (exact ca în visul meu premonitoriu!) despre țigani! Cauza mizeriei în România sunt țiganii, pretindea ea, și nu numai ea! Criticii ei i s-au alăturat alte voci A trebuit să-mi adun forțele pentru a le deschide măcar puțin capul, inima e mai greu de deschis, ca să înțeleagă că ei nu gândeau mai profund decât cei din timpul dictaturii lui Ceaușescu, care a creat un ghetou nu numai pentru evrei, dar și pentru bieții țigani, încărcându-i de toate relele de care erau vinovați cei ce dețineau puterea",
    "512": " A fost o polemică dură, demnă de a ilustra cuvintele: A vorbi în vânt! Dar Vilma îmi e dragă, dincolo de opiniile noastre! Betty Mondanos a făcut un film cu mine, în parcul din apropierea Casei Poeziei La un moment dat s-au auzit împușcături (exact ca în visul meu dinaintea plecării din Stockholm!) care ne-au speriat, apoi au apărut oameni cu puști, îmbrăcați în verde Erau vânători! Se deschidea în Franța sezonul de vânătoare! Totul era magic în acel parc, ca și în Casa Poeziei, în comparație cu dormitoarele de tip cazarmă în care am fost cazați Fusesem deja prevenită la Stockholm (chiar de Karl Otto Bonnier, pe care-l întâlnisem din întâmplare la SE Banken) despre stilul locurilor și atmosfera „democratică” a festivalului Totuși, m-am acomodat fără să am coșmaruri în care patul de fier de deasupra mea se va prăbuși peste mine",
    "513": " Singurul lucru ce m-a șocat a fost „festinul” în care ni s-au servit păsări mici, cântătoare, în farfurie! Am refuzat să mănânc, cerând o porție simplă de orez, mândră ca un samurai Și acest „festin” mi se arătase în visul de la Stockholm Beuvry e ca un oraș mic sau un sat pierdut într-un orizont plin de melancolia nordului Mi-a plăcut că dragul de Cezar stătea mai mult în cameră, scriind și citind, refuzând să cânte balade unice, cu care ne-a vrăjit pe mine și pe Nichita în tinerețea noastră E multă mândrie aristocratică în el, știind când și cum să-și dezvăluie inima La întoarcerea de la Beuvry, prietenii mei și cu mine, locuind tot la hotelul Ibis, am fost invitați regește, de scriitorul Alexandru Vona la un restaurant românesc din inima Parisului Domnul Vona, era frumos, cu pleoape mari, tăiate în semilună, melancolic, cu acel eter superb pe toată fața",
    "514": " În altă seară am fost la prietenii lui Miky și Alec, faimoase personalități din lumea științelor, izgoniți de prostia din România, universitari care au făcut cinste marilor catedre de învățământ superior din Franța Am trăit pe viu drama națională a României care și-a asasinat inteligența în multe feluri, extrem de ingenioase La întoarcere, plimbare pe străzile Parisului, unde se arată lumea bolnavă a drogaților, drama exilaților din fostele colonii franceze, disperare și speranță strangulată de imposibilitatea de a se adapta unei culturi profund străine Ziua plecării, zi cu o ploaie deasă, lăsând urme pe asfalt și pe haine Orașul poluat, pe care ploaia și vântul încearcă în zadar să-l purifice Am luat un taxi, șoferul,  Sebastian, un tânăr din Nigeria, mi-a făcut o conversație plină de căldură, cu vorbe care ar fi făcut onoare unui mare poet liber de isme, un poet al savanelor și al urletelor vitale ale leilor",
    "515": " A primit un bacșiș mare, care l-a făcut să râdă și să se bucure cu tot soarele Africii pe față și pe mâini În avionul Paris-Stockholm am băut tot timpul benedictină, am avut timp să redevin umană cu ajutorul lui Sebastian, șoferul, și apoi cu ajutorul amintirilor lăsate în urmă, dar urmărindu-mă ca niște cai cu coame lungi, fugind după mine, cai imaginați pe frumosul aeroport Charles de Gaule, în care am văzut chipuri frumoase din toate colțurile lumii, desenându-le secret pe ochiul meu interior, pentru a le descrie, o dată ajunsă acasă, într-o nuvelă sau într-un roman, și ele proiecții pe drum de vis spre realitate Octombrie Mi-am reluat vechile rutine cu mare bucurie Poloneza Wislawa Szymborska a primit Premiul Nobel Anders Bodegård, prietenul, a tradus sublim în suedeză Mai mult: poemele au circulat pe foi volante, printre poeți, ajungând până la cei din academie",
    "516": " Astfel au luat naștere niște valuri ale unei mări poetice originale Mai ales poemul scris după moartea unui bărbat iubit, „Pisică în apartament”, a avut mult succes – e vorba de o felină rămasă singură în deșertul chiliei poetului, într-o atmosferă amintind pe Baudelaire, pe Hoffmann (din Cotoiul Murr) și poate ceva din cartea lui TS Eliot Old Possum’s Book of Practical Cats Am scris un articol pentru România literară, am tradus câteva poeme cu ajutorul lui Anders Poeta e o originală din toate punctele de vedere, a apărut la Stockholm foarte timidă, parcă fofilându-se cu modestie sub ploaia de întrebări ale jurnaliștilor Vroia mereu parcă să rămână singură, poate cu Anders, traducătorul ei, și să se înfășoare amândoi în fumul țigărilor, ca într-un șal al dansului dublu În scurtul somn de după-amiază l-am visat pe Anders– ei bine, îi crescuseră două frumoase coarne pe frunte! La petrecerea lui Dagmar și Rune Gomer, la aniversarea lui Rune, într-un apartament luxos, pe Drottningatan, la doi pași de locuința mea",
    "517": " Erau acolo cei dragi inimii mele: prietena mea, organista Mary Ljungvist Hen, de la Biserica „Adolf Fredrik” și Corul Bach, de la aceeași biserică M-a uluit ce a putut să iasă din iubirea lui Dagmar și Rune: ființe minunate, cu picioare lungi și ochi superbi, aproape douăzeci și cinci de persoane, cu nepoții! S-au servit generos toate bunătățile posibile în Suedia La plecare, Rune m-a sărutat de multe ori, apoi mi-a strâns atât de tare mâna, încât când am ajuns acasă mă mai durea încă Să fie ăsta un fel al „vikingilor” de a-și exprima sentimentele? În Belgia, mari demonstrații de protest împotriva „ligii” pedofile, care și-a întins ramurile în poliție, și chiar mai sus, în guvern Valului de violență din timpul nostru i se alătură valul pedofiliei, al violenței exercitate asupra copiilor Ãsta este un semn de mare oboseală a civilizației noastre, un semn de totală decădere a moralei, care va sfârși Dumnezeu știe cum",
    "518": " Nimic nu mai e sigur azi, nici măcar o mică plimbare pe stradă – peste tot te pândește un cuțit sau țeava unui revolver Poliția e neajutorată, căzând foarte des victimă violenței de pe străzi Nici un mijloc tehnic nu poate înlocui ceea ce oamenii trebuie să învețe încă din anii copilăriei: a-și respecta semenii, a învăța în fiecare zi cum să trăiască, evitând crimele de tot felul Libertatea nu are gust de miere Ea e amară și te face să-ți verși rinichii dacă nu există răspundere pentru toate impulsurile naturii tale, pentru tot ce faci, spui și scrii Noiembrie L-am visat pe Cezar (Ivănescu), care-mi trimitea într-un coș frumos împletit mere și ciuperci! Regret sincer că poemele sale, ca și ale altor poeți (pe care le-am tradus dându-mi toată osteneala) n-au fost alese și publicate în antologia poeziei române din Ariel Cei care au triat poemele, prea numeroase după ei, au exclus, din păcate, chiar unele la care țineam foarte mult",
    "519": " Un alt vis după repetiția la Gala revistei 90-talet, la clubul de noapte la Penny Laine: vedeam o sală plină de ceasuri care au căzut deodată jos Eram atât de uimită și speriată, așteptând ca timpul însuși, cel social, să înceteze și să trăim în total haos În fine, gala mult așteptată, cu actori foarte cunoscuți, printre ei, superbele actrițe ale lui Bergman: Pernilla August și Marika Lagerkrantz Printre poeți, prietenul, frumosul chinez Li Li Am repetat atât de „profesional” textele în suedeză, învățând de la actori și nelăsându-mă „distrată”, cum am făcut la Visby, de trăncăneala prietenilor Am recitat puternic, cu o voce din cap și piept, și efectul a fost maximal Am fost aplaudată neobișnuit și felicitată de necunoscuții de la bar Madeleine (Grive), șefa faimoasei reviste 90-talet, era gravidă (în ultima lună!), dar atât de curajoasă și cu cizme cu „diamante” plus burta ca un măr cosmic! Gala s-a încheiat la miezul nopții, cu un succes nebun! Li Li a recitat superb, fascinând publicul nu numai cu frumusețea lui de tânăr „împărat” chinez! Ce rămâne din toată seara care ne-a preocupat atâta, repetând tot timpul? Pentru mine, un anume curaj de a mă arunca în „dinții mării și ai vântului”, de a nu mă lăsa niciodată influențată de nimeni, ci ghidată de bunul meu instinct, de sinele înalt care vrea numai ce e drept și bine",
    "520": " De a repeta, exersa mereu, căci toată viața e numai repetiție, până la gala finală – Sfârșitul A început să bată un vânt rece, polar A nins, se simte în aer ceva curat, o scrisoare din cer, zăpada, elementul meu natal, cea care a vrut să fiu, împiedicând-o pe mama să mă avorteze Am primit de la ea „șansa” de a fi într-o aventură infinită Nu încetez să iubesc – obișnuința de a iubi e tot ce am eu mai sfânt Dar nu aștept „efectele” iubirii mele, fructele Așa cum nu aștept nimic, exersând rugăciunea inimii Sunt convinsă că toți oamenii au o natură divină în ei, care trebuie trezită în practica vieții cotidiene, altfel toate eforturile noastre sunt fără eficacitate A trăi mi se pare din ce în ce mai mult a medita, fără a aștepta nimic, fără profit și contabilitate",
    "521": " A medita pentru a fi intimă cu mine însămi, din ce în ce mai mult, sesizând uneori „prietenia” dintre corp și ceea ce dă viață acestuia A medita în felul meu este cunoașterea la care visez, este iubirea care nu cere nimic Am visat din nou că René mă iubea Eram și nu recunoșteam nimic din lumea în care mă aflam Oare călătoresc în căutarea iubirii, a lui René, în spațiul infinit al oniricului? Cum? Cu ce mijloc? Nu știu nimic Există în mine o altă ființă, dincolo de cunoștințe și sentimente Citesc din nou, cu extremă melancolie, ultimele scrisori ale lui René din anul greu, 1974 Mă răscolesc percepțiile trăirilor de atunci: primisem un refuz net din partea autorităților române Mi s-a sugerat că nu voi pleca niciodată din țară Chiar Nichita îi trimitea pe prietenii lui securiști să mă sfătuiască să renunț la gândul de a pleca în Suedia",
    "522": " Am aflat astfel în ce pericol trăiam: contraspionajul se interesa de mine din cauză că René era troțkist, publicase cărțile lui Troțki în toată Scandinavia, aparținea Internaționalei a III-a etc Tipi dubioși mă vizitau la redacția Luceafărului, unde lucram, mutată la Casa Scânteii Stăteau ore întregi pe scaun, lângă biroul colegului meu, poetul Ion Gheorghe, așteptând să plec, și ei să mă urmeze până acasă Am înțeles repede „strategia” lor și dispăream înainte ca ei să mă urmeze, alergând și luând din mers taxiuri de pe bulevardul Kiseleff Noaptea era și mai groaznic: mi se bătea cu insistență în ușă, cu o cheie parcă Inima îmi bătea gata să-mi sară din piept Auzeam pași care se apropiau, se îndepărtau și se apropiau din nou, încercând să deschidă ușa N-am deschis niciodată Asta era „recompensa” că nu rămăsesem în străinătate Mă gândeam să plec legal, poate chiar să mă întorc, cu speranța de a călători din când în când ca să-l văd pe René",
    "523": " Totuși, René încerca mereu să-mi telefoneze și să-mi scrie, asigurându-mă că va găsi o soluție să mă scoată din infern Astfel, eu însămi m-am liniștit, renunțând la disperare, imaginându-mă într-o poveste palpitantă din O mie și una de nopți, varianta Mardrus! Că irealul va irumpe în viața mea brusc, exact ca în povești, pentru că există o invizibilă protecție pentru cel care iubește Scrisorile lui René erau acel „ireal”, scrisori care, deși adresate mie, erau citite întâi de securistul blocului nostru; el mi le dădea până la urmă, cu o lucire în ochi pe care nu știam cum s-o interpretez: cinism, milă sau amenințare? Acum iau în mână aceste scrisori vechi, le recitesc, deși timpul poveștii e încheiat, dar prin mine povestea se duce mai departe Așadar, mă aflam într-un impas, îndoindu-mă că vreodată va sosi vreo veste bună în realitate, dar mereu vești bune din irealitate",
    "524": " Stockholm, 5 noiembrie 1974 Mon amour, mon doux, mon tendre, mon merveilleux amour! Mulțumesc pentru tot! Mulțumesc pentru scrisoarea ta Mulțumesc pentru puloverul minunat pe care-l port ca pe o mănușă, cu mândrie și convingere E adevărat ce spui: sunt un soldat din frontul de nord al bătăliei pentru o literatură umană Pentru o clipă sunt în tranșee, și obuzele și gazul plouă peste mine, disting avanposturile dușmane grație periscopului Aud zgomotul surd al tancurilor ce avansează – minele pe care le-am plasat n-au nici un efect asupra tancurilor al căror blindaj mă fascinează, făcându-mă invidios Singurul mijloc de a combate victorios tancurile e de a săpa găuri atât de profunde, încât să nu mai poată ieși, dar timpul trece și ele avansează Puloverul tău îmi încălzește inima, și certitudinea de a fi iubit de tine îmi dă o mare liniște în suflet",
    "525": " Merçi, mon cœur, merçi că exiști și pentru că îmi dai curaj: am nevoie, căci frica mă urmărește, amenințându-mă Mon Dieu, dacă ai ști cât te iubesc dacă ai ști! Am fost la aeroport duminică, să le întâlnesc pe Kerstin și pe Sophie Am vorbit mult cu Kerstin și am băut cu ea sticla de țuică rezervată de tine pentru Lütfi Iartă-mă dar cred că e mai bine așa De altfel, Lütfi nu apreciază prea mult țuica!!! În orice caz, Kerstin mi-a povestit mult despre tine, și ea te iubește într-adevăr foarte mult: te admiră mult Mon Dieu, cine nu te iubește și cine nu te admiră? Ești într-adevăr răsfățată, știi, asta uneori mă înfricoșează Ți-am citit eseul despre Istrati și mi-a încălzit inima Ce sensibilitate extraordinară! Mă simt ca un subdezvoltat Ce prospețime ai! Ești un miracol, mon miracle! Mâine dimineață, foarte devreme, voi zbura la Helsinki, unde voi rămâne câteva zile",
    "526": " Sunt pe punctul de a trata cu o editură finlandeză pentru drepturile lui Stancu, e vorba de 50 000 de exemplare Cred că e destul de bine Am comandat o comunicare telefonică cu tine, care poate veni în orice moment Sunt mereu nervos și neliniștit când mă pregătesc să vorbesc cu tine la telefon: mâinile îmi transpiră, ca și subsuorile, inima îmi bate repede, prea repede Nu reușesc să-mi disciplinez emoția și voilà, telefonul sună ești tu! Da, ai fost tu, în carne și oase! Mă simt deodată vid – dezumflat Aveam atâtea lucruri să-ți spun, atâtea lucruri care-mi trec prin cap, încât sunt obligat să tac: tăcerea nu e întotdeauna de aur „De aceea îți spun atât de des că te iubesc În lipsa cristalului atât de clar, o frază pe care tu o vei pune la gâtul tău",
    "527": "” Je t’aime, René Stockholm, 13 noiembrie 1974 Iubirea asta Atât de violentă Și fragilă Și tandră Și disperată Dragostea asta Frumoasă ca ziua Și rea ca timpul Când timpul e rău (Jacques Prévert) Mon amour, în câteva clipe îți voi telefona ca să-ți spuncă vin sâmbătă, pe 23 noiembrie, la ora 18,40, la Otopeni Mi s-a spus acum la telefon că nu răspunde nimeni la tine, că nu ești acolo! Curios, e ora 22,30 Mă neliniștesc puțin, cu angoasa mea caracterială, mereu îmi imaginez tot felul de lucruri Cu cât comunicarea întârzie, cu atât mai mult mă torturez cu gândul la tine În fond, bănuiesc că-mi place să mă torturez, făcându-mi frică singur, ca și cum ar trebui mereu să mă aștept la ce e mai rău, și într-o zi răul va veni și nu voi fi pregătit Și asta mă neliniștește",
    "528": " Cum îți poți da seama, am construit în jurul meu un cerc vicios magnific, care e în același timp o singurătate și o frică de singurătate Dacă aș fi trăit în timpul lui Cronin, aș fi putut, fără dificultate, să mă identific cu toate personajele sale Sunt atât de fericit la ideea de a te revedea, de a te strânge în brațe, de a mă plimba prin București cu mâna ta pe umărul meu, încât îmi strâng mâinile cu acel fel de crispare (așteptând eliberarea încordării mele) ca atunci când am fost la dentist! Îți amintești? Bineînțeles! Făceai chiar eforturi considerabile pentru a fermeca acea „Brută” ca să nu-mi facă rău, să nu-mi smulgă limba! În fond, ție îți era mai mult frică decât mie Totuși, admir curajul tău! Timpul trece și tu nu răspunzi la telefon: voi încerca să mă calmez și mă voi duce liniștit să pun la poștă această scrisoare, cu toate că sunt departe de a fi liniștit",
    "529": " Îți voi telefona mâine Te îmbrățișez cu angoasă și foarte, foarte puternic Al tău, René Stockholm, 14 noiembrie 1974 Iarna revine, sufletul meu e trist Inima mea nu știe nimic să exprime S-ar putea prea bine că nimic nu există Iarna în totul, iarna a iubi În care numai durerea rezistă \nȘi pentru ce îmi bate inima Prin tristețile pe care le îndură Tu care mă aștepți, o inimă amabilă, Nu știi că mă azurez Ca să te reîntâlnesc mai subtilă \nSunt soldatul albastru al unui vis Gândește-te la mine pierzând rațiunea Văzând visul care se împlinește Confundându-mă cu orizontul De fiecare dată când ochiul se înalță \nO, tu, iubită fără speranță La care mă gândesc deja când apare aurora Și toată ziua merg iubind Și când vine seara te ador (Apollinaire) Gavréa, mon cœur Scuză-mă că mă ascund în spatele acestor autorități, dar asta mă consolează când inima îmi face rău și asta ajută când capul meu e vid",
    "530": " Știu: e un confort periculos și perfid ca tot confortul, pentru că obligă să te identifici prea mult cu autoritatea poetică și, în același timp, mai puțin cu sine Căci e vorba, în fond, de a se identifica cu sine însuși: a nu demisiona, ci a se articula până la capăt! Dar pentru a-l parafraza pe Panait Istrati (încă o autoritate!) aș zice: „Nu poți împărtăși cu alții decât lucruri mijlocii De îndată ce omul posedă o mare bucurie, el este singur La fel de singur ca atunci când posedă o mare durere” Extraordinar acest Panait, cu care voi reuși încă și mai mult decât cu Stancu! Te îmbrățișez, mon tendre, mon merveilleux amour! Pe curând, René Stockholm, sâmbătă, 28 decembrie 1974 Gavréa, mon amour Cât de mult îmi lipsești! Cât de mult am nevoie de tine: hic et nunc! În ultimele zile te-am visat de mai multe ori – erau vise obscure și de nedescifrat: multe elemente îmi lipsesc",
    "531": " Sunt disperat, cum ar spune Leo Ferré „disperarea e o formă superioară a criticii” A început să ningă, și Stockholmul nu mi-a părut niciodată mai curat ca acum Ceva îmi spune că vom traversa o iarnă aspră! Aștept cu nerăbdare convorbirea telefonică cu tine Mi se spune că numărul tău nu răspunde Este ora 4,30 după-amiaza, ora suedeză! Ce se întâmplă cu tine? Suferi, ești bolnavă? Ieri ți-am telefonat de asemenea și nu răspundeai Ce se întâmplă? Ai închis telefonul pentru alții decât pentru mine? În acest caz, faci din nou o victimă inocentă care plătește pentru alții Abia dacă pot plăti pentru propriile greșeli! Nu, nu pot crede că e așa Poate ai rămas la mătușa ta mai mult decât te-ai gândit! Azi-noapte l-am visat pe Zaharia Era viu – frumos, tânăr, foarte bronzat și într-o formă excelentă Eram la el acasă",
    "532": " Era foarte vesel și m-a luat la o parte, întrebându-mă dacă are șanse să obțină Premiul Bineînțeles, i-am răspuns, nu am nici o îndoială E bine, a spus el, pentru că aștept de multă vreme această recompensă Apoi, se arăta foarte obosit În cameră era un pat imens Mi-a propus mie, fiului său și norei lui să ne odihnim în pat El însuși s-a culcat fără să se dezbrace Era acolo, în mijlocul patului, făcându-ne semn să ne odihnim alături de el Deodată, am văzut că trăsăturile feței lui s-au schimbat M-am apropiat de el și am remarcat că era mort; semăna cu un înger de ghips Era exact ca la ceremonia funerară M-am trezit țipând – am plâns o cascadă de lacrimi Am vorbit cu tine la telefon În sfârșit! Mă simt mai bine Presiunea angoasei care mă amenință cu explodarea pieptului a dispărut acum ca prin minune",
    "533": " Dacă ai ști cât te iubesc Dacă ai ști! Păcat că răspunsul la cererea ta e negativ, dar știu că Rațiunea va triumfa Cum spunea cineva: „Inima are rațiunile ei pe care Rațiunea le ignoră” E adevărat că ți-am scris puțin în ultimul timp Asta din cauză că am avut foarte mult de lucru, multă tristețe și o anume disperare Dar ești mereu prezentă în mine prin absența ta Cu cât ești mai absentă, cu atât mai prezentă în mine Te iubesc și te aștept: vom face lucruri mari împreună: fii sigură de asta! Te îmbrățișez foarte, foarte tare și-ți spun: pe curând, foarte curând! Al tău, ca întotdeauna, René \n\nStockholm, luni, 30 decembrie 1974 Gavréa, mon cœur, mon lion: mon cœur de lion! Aici, la Stockholm, a nins mult și e foarte, foarte frig Ce fericire pentru mine că pot să mă plimb cu acest minunat pulover care mă încălzește și protejează împotriva a tot felul de intemperii",
    "534": " Binecuvântate să fie mâinile tale care gândesc – și care nu încetează să gândească! Binecuvântată să fie inima ta care bate – care nu încetează să bată! Binecuvântați să fie ochii tăi care mă înghit avertizându-mă, mângâindu-mă, pedepsindu-mă și iubindu-mă! Al tău, mon amour, tout à toi, en toi et par toi, René Decembrie Încă un an care se sfârșește atât de repede Scrisorile lui René mă țin parcă în ambra iubirii, ca un prizonier fericit– numai „prizonierii iubirii” pot fi mulțumiți Deși știu că nu există fericire, mă încăpățânez să cred că iubirea e adevărata, singura fericire Iubirea pentru părinți, pentru profesorii de la care am învățat atâtea lucruri bune, dragostea pentru prieteni, pentru o persoană anume, dragostea pentru plante, animale și minerale, pentru soare și lună și pentru toate stelele văzute și nevăzute, într-un cuvânt: dragostea pentru creația în care m-am născut, pentru a o descoperi și a o celebra în felul meu, mai mult sau mai puțin memorabil",
    "535": " Chiar și atunci când credeam că iubirea s-a îndepărtat de mine, am făcut totul ca s-o atrag din nou Nu pot trăi fără iubire: este aerul în care focul meu arde existând Iubirea pe care poetul admirabil, Novalis, o numea: „Țelul final al istoriei lumii Universum unum” Acuma, exact ca și în copilărie, am primit puterea de a iubi toate ființele, animate și inanimate, parcă în felul unic al Sfântului Francisc, despre care am scris un poem ce nu s-a vestejit deloc De câte ori am ocazia îl recit aici, în Suedia, la festivaluri și întâlniri cu scriitorii De fiecare dată, inconștient, îl umplu cu viața mea, într-un fel nou, pentru că, precum orice ființă, sunt în mișcare, mă schimb mereu, am altă energie, parcă altă sensibilitate nouă în rădăcina veche a timpului trăit În spatele textului simplu stă iubirea resimțită în momentele scrisului, dar nu numai atât: ci și iubirea din momentele în care am lucrat la poem",
    "536": " Am învățat de la poeții excepționali de aici, cei care au scris psalmi pentru cartea tradițională, de sute de ani, Cartea de psalmi suedeză Psalmii sunt mereu adaptați limbii în continuă mișcare, în așa fel ca ei să-și păstreze prospețimea Așa au făcut și cei care au scris Psalmii lui David Nu numai David a lucrat la psalmii săi, ci, de-a lungul timpului, mulți poeți dotați, având libertatea chiar de a recrea în cadrul canonic al cărții Sunt fascinată de acest fel de creație, care-i scutește pe poeți de orgoliu, de penibile, egoiste închipuiri Creația mi se pare strâns legată de iubire, de acel UNUM al universului despre care scria Novalis în Material pentru enciclopedie, 1798-99 Întuneric, frig, dar totuși este luna mea cea mai frumoasă Sub semnul zăpezii, sub semnul lui Victor, al Victoriei asupra negrelor sentimente ale tristeții din care mulți se înfruptă și rămân acolo",
    "537": " Un fel de bulimie pe care n-o accept niciodată Accept melancolia, chiar nostalgia de a nu fi sigură de nimic, nici de iubire, sigură doar de acea iubire care nu cere nimic Mă ridic sau încerc să mă ridic din toate tristețile, cu un efort al inimii, e un impuls ciudat, semănat nu știu cum în fibrele mele În această lună am fost zămislită, pentru că tata și mama au avut un mic moment de plăcere, poate chiar de iubire După aceea, mama a regretat Dar niciodată tata, care vroia să aibă cât mai mulți copii în jurul lui, cu toate că știa că nu avea mijloacele cu care să-i crească Această absurditate a lui o numesc iubire care nu cere nimic – pentru că nici un părinte nu poate să fie sigur că va da naștere unui copil care le va face viața fericită părinților",
    "538": " Ninge și mă las pradă reveriei – mă înfund în meditații și simt urcând un fluid din creștet până în tălpi și din degetele picioarelor până acolo unde craniul meu are un loc numit frumos: „șeaua turcească” Apoi, din albul zăpezii „compun” lumina albă, cea cu care (după povestirile lui Mircea Eliade, când a fost la noi) șamanii de pretutindeni vindecau bolnavii Asta e iarna, luna în care „mă vindec” cel mai bine Din afară se aud forfote, zgomotul mașinilor, glasuri de oameni cu pachete – decembrie e chiar luna comercialismului în timpul nostru „modern” Vom sărbători din nou Ziua Nașterii Domnului, deși toți știu acum că El s-a născut în luna cea mai fierbinte a verii După cum bine știm că Jeschou, rabbuni, nu era acel Kristus blond cu ochi albaștri, cum se încăpățânează lumea din Vest să ni-l prezinte, ci „un om al durerii”, cu fața mai mult sau mai puțin frumoasă, exact așa cum l-au pictat Rembrandt sau El Greco",
    "539": " Am aflat cu durere că poetul Marin Sorescu a murit, fiind înmormântat chiar în ziua Premiului Nobel Ironie a sorții Eram încă la liceu când Marin mi-a publicat un grupaj de poeme în revista nou înființată Viața studențească, făcându-mi o mare bucurie prin încurajarea de a continua să scriu Apoi, el a scris prima cronică la cartea mea de debut Soarta a făcut să locuim pe aceeași stradă Mă plimbam seara cu Nichita, trecând prin dreptul casei lui Marin – toate ferestrele erau generos luminate, și noi ne închipuiam că Poetul scrie, resimțind un fel de vinovăție plină de admirație pentru el Apoi, am descoperit (când a fost la Stockholm și l-am invitat la noua casă și viață cu René) că bunicii noștri se născuseră în două sate învecinate: Bulzești și Melinești Prietenul nostru, Pierre Zekeli, a fost primul traducător al lui Sorescu, poate cel mai capabil de a adapta finețea versurilor soresciene la tonul complicatei rigori suedeze, fără să slăbească intensitatea poetică a epicului narativ sofisticat",
    "540": " Altfel, poezia lui Sorescu, aparent ușor de tradus chiar de nepoței, suna așa cum editorul Vladimir Dimitrijevi¾ obișnuia să spună: poem de cabaret În Sydsvenska Dagbladet a apărut o pagină despre Sorescu, scrisă de poetul și criticul Tommy Olofsson El scrie: „Literatura română e sfidător de bogată, cu toate deceniile de cădere morală și dictatură patologică, Ionesco, Paul Celan, Nichita Stănescu și propria noastră imigrantă Melinescu” – pe aceștia toți îi descrie Kellgren în mod atrăgător și serios, și nu mai puțin pe însuși Sorescu: „El observă puterea iubirii, descoperă umorul cotidian Dar cel mai fervent îl preocupă pe poet eterna întrebare: Cine sunt eu?” Întâlnire cu Birgitta (Trotzig) la restaurantul chinezesc Muren (Zidul), în apropierea casei ei, foarte aproape de statuia Sfântului Gheorghe omorând balaurul, care ne trimite de departe irizări de verde de jad chiar în orezul pe care-l mâncăm Vorbim despre Sorescu foarte mult",
    "541": " Surprinsă să aflu că poetul nostru n-a fost niciodată propus pentru Premiu Dimpotrivă, Nichita a fost un candidat sigur (dacă ar fi trăit!), și asta numai pentru că Artur Lundkvist îl considera ca având aceeași valoare ca poetul Rilke Dar și pentru că Artur avea un cuvânt greu de spus Era membru al Academiei, cel mai puternic și chiar cel mai temut L-am visat, lucru rar, pe iubitul meu prieten Iosif Andronic Era surâzător, vroia pur și simplu să mă asigure că se găsește într-un loc bun, unde se desfășoară viața adevărată Nu putea să-mi spună mai mult, dar mă asigura că nici un efort de a iubi nu este zadarnic Grija pentru sfințenie trebuie să predomine zilele mele Moartea trebuie să-i găsească pe oameni căutând cerul mai degrabă decât scotocind prin gunoaiele și banalitățile lumii M-am trezit brusc, aveam impresia că fusese chiar în cameră, în patul meu mare plin de cărți, așezat modest pe margine și privindu-mă ca ascuns în ceață",
    "542": " La marea sărbătoare de sfârșit de an a Academiei suedeze – poetul Kjell Espmark a citit un poem despre Nichita Era vorba de o scrisoare sosită cu întârziere, când Nichita era deja mort Un fel de mesager din netimp, cu voce din timp, o comunicare infratemporală Tonul era bun și căldura din cuvintele suedeze, cu o valoare uimitor de cognitivă, venind din neputința poetului de a nu putea să-și ascundă profunda melancolie și neglijența de a nu fi răspuns imediat, când mai era timp pentru cel care trimite scrisoarea și cel care o primește Regele și regina erau de față, sclipind nu numai din diamante – o magie venind din tot ce se ascunde în spatele spectacolului bine regizat Prezența îngerilor deghizați în sunete imperceptibile, în ecouri mici, umbre în spatele luminilor candelabrelor îngreunate cu cristale de munte Poate o expresie a Echinoxului de iarnă, când ceva se schimbă în viața plantelor, care influențează secret viața și visele oamenilor neștiutori de proiectele din stele",
    "543": " A nins mult, și drumurile, dis-de-dimineață, au lucire de perle Am visat busuioc înflorit, cu flori mici, albe Îmi înfundam capul în frunze și flori, aspirând parfumul din tufele vii Ce melancolie! Deși știu că viața nu e lucrul cel mai îngrozitor care există Mă neliniștesc mereu pentru ce trebuie făcut Pentru iubirea care dispare mereu Exact ca la sfârșitul acelui an 1974, din scrisorile lui René, bănuind că anul 1975 va fi unul foarte greu, chiar îngrozitor Nimic nu mă făcea să bănuiesc că lumina vine mai ales când întunericul e cel mai de nepătruns Am impresia că eu am scris rândurile astea ale lui Kafka: „Nici o secundă de calm nu mi-e îngăduită, nimic nu mă asigură, totul trebuie dobândit, nu doar prezentul și viitorul, ci și trecutul” A simți deodată că ești suspendat, locuind în iluzia unei clipe, ca într-o capcană, și porțile trecutului și viitorului sunt închise, a simți pe propria ta piele și pe oase că viața a fost și este în continuare o capcană din care trebuie, trebuie să mă salvez, întrebuințând tot arsenalul sufletului, despre care nu știu nimic",
    "544": " Am făcut plimbări lungi în Gamla Stan, orașul vechi al Stockholmului, undeva printre casele cristaline trăiesc ființe iubite de care sunt legată misterios M-am oprit ca de obicei în fața statuii Sfântului Gheorghe luptând cu balaurul E o variantă a altei statui care se găsește în Stor Kyrka, Biserica mare în care „eroul meu”, Carol al XII-lea, a fost încoronat când era încă adolescent, dar pe drum către biserică i-a căzut coroana de pe cap, împietrindu-i pe toți cei de față Însă tânărul rege a râs, a luat coroana căzută, punând-o din nou pe cap, cu un surâs în care era sfidat tot destinul său și toată lipsa de romantism a timpului Erau oameni destul de vulgari, care contau numai prin bătăliile victorioase, numai învingătorii, pe când regele tânăr conta chiar cu universul în care strălucea înfrântă și totuși glorioasă figura iubită a lui Alexandru cel Mare",
    "545": " Îmi place să salut statuia din marginea orașului vechi, situată parcă pe o terasă, ca ea să fie văzută din toate unghiurile Timpul i-a pus patina verde, acel verde de jad de India, lucind clar și opac, lumini și umbre, și materia metalului saturat de apă și aburii ei, cețurile zorilor și ale amurgului, ale ninsorilor și ale altor fenomene nevăzute de ochii omenești Sfântul Gheorghe e tânăr și crispat, toată emoția și încordarea vin din calul său, care pare cu adevărat eroul acestei drame non stop Calul și hățurile lui parcă vorbindu-mi despre modalitățile extraordinare ale naturii care dă lupta, pe când călărețul are numai datoria de a accepta lupta, a conduce cu o anume rigiditate natura din afara naturii sale Balaurul e deja călcat în picioare, e deja sastisit de atâta bogăție și satisfacere a tuturor simțurilor Am impresia că s-a îngrășat de atâta îmbuibare cu fecioare atrase de el, mai ales de aurul lui, de visele de fericire, de sexualitatea lui debordantă",
    "546": " E vorba de sastisirea în partea cea mai joasă a naturii Balaurul parcă acceptă (ca în toate basmele lumii) faptul de a fi învins, o cură scurtă de „slăbire”, sigur că își va relua mai târziu forma de mare tentator al plăcerii și acumulării, pe care nimeni n-o poate extirpa din natura umană decât printr-un efort care cere o enormă concentrare și dăruire de sine Am luat cu mine pietre din jurul acestei statui onirice, în care s-au impregnat atâtea impresii, fotografii globulare ale celor care au fost aici și ale căror gânduri și sentimente se imprimă în tot Le voi privi acasă, în liniște, scriind încă o dată despre prințesa care s-a lăsat sedusă de bogățiile balaurului (cum a făcut magistral Gunnar Ekelöf), și în clipa saturației i-a venit gândul să-l părăsească, să înceapă o viață sfântă Oare nu asta e și povestea mea, și, dintotdeauna, povestea oamenilor fascinați de tot luciul lumii care ți se dă la un moment dat (sau îl câștigi), ca să constați puțin mai târziu, cu stupoare, cât de nefolositor este acest luciu al lumii pentru angoasele tale puternice? Dar Fecioara își va risca mereu viața",
    "547": " Dorul după altceva decât după „lucirile balaurului” se expune chiar acum pe străzile bogate ale Stockholmului, unde sezonul comercial a început cu agresivitate Dar oamenii au fețe triste, deși posedă mult, fețe de alienați care au ghicit deodată că totul în jurul lor e vanitate Unii, ca mine, își ridică fața târziu, să cadă peste ea fulgii de zăpadă, deschid gura ca să primească pe limbă acel gust sălciu, dar bun, impregnat de melancolia copilăriei, când, plini de sete și foame, gustam veseli dintr-un bulgăre de zăpadă ca dintr-un măr Ultima zi a anului E alb peste tot Am în mine parcă toate „zăpezile de altădată” Zăpezi care s-au amestecat cu pământul, ascunzându-se în hrana de toate zilele, cu tot aerul respirat, călătorind prin flori, frunze și fructe îndelung contemplate și mirosite Zăpezile devenite coline pe strada Amaradiei și pe alte străzi iubite de mine, acolo unde locuia și pe care trecea băiatul drag mie",
    "548": " Chiar dacă el nu era acasă, acea stradă și străzile învecinate cu ea aveau magia lor – zăpada era altfel, cu mult albastru în ea, ca ochii lui, topindu-se mai încet, la fel ca și frunzele toamnei având o lumină galbenă intensă, călătorind până în dreptul casei unde locuiam eu Nămeții de pe strada Amaradia parcă ar fi rude cu zăpada de pe strada pe care locuiesc acum, Strada celor ce cântăresc sarea, strada sării (Saltmätargatan), cu albul imaculat văzut dis-de-dimineață, când mă scol ca să mă rog pentru toată lumea, pentru vii și morți E un fel de Tabula Rasa – creierul alb al zilei, muzica lui Arvo Pärt E singurătatea din care s-au născut lumile, formele și culorile, mișcarea Privesc zăpada prin fereastra dând spre stradă – în scurtă vreme, vor apărea primii oameni care vor lăsa urme pe alb, apoi vor trece mașinile și, curând, zăpada va fi călcată în picioare și necruțător de roți, chiar de ritmul sălbatic al timpului în care mă aflu",
    "549": " Dar albul dimineții va rămâne în memoria mea cu imobilitatea semidivină a inanimatului, într-un fel de privire care nu trece, absorbită în momentul în care am văzut ziua strălucind de virginitate \n \n"
}