{
    "1": "Ochi de urs şi alte povestiri \nSadoveanu evergreen*tc \"Sadoveanu evergreen*\" Convertirea pe drumul livresculuitc \"Convertirea pe drumul livrescului\" Înainte ca Sadoveanu să fie considerat prozatorul nostru reprezentativ, un fel de arhivă naţională în care istoria, geografia, etno-identitatea şi mentalitatea poporului sunt liniile esenţiale, scriitorul s-a confruntat în epocă cu o serie de prejudecăţi, atât artistice, cât şi ideologice A fost dur criticat atunci pentru naturalismul prozelor sale (psihologie morbidă, instinctualitate tulbure, compasiune, studiu de moravuri, tezism), considerându-se că este preocupat îndeosebi de teme sordide precum beţia, adulterul şi „violenţa până la criminalitate“, cum a formulat H Sanielevici, cel mai consecvent critic al lui Sadoveanu Chiar Călinescu vorbeşte în Istoria sa despre o „monografie a sufletului redus“, tema „durerii înăbuşite“ determinând numeroşi comentatori să pună accentul pe critica socială a scrierilor sadoveniene Începând cu volumul din 1904, Povestiri, şi până prin 1928, o dată cu Hanu Ancuţei, proza lui Sadoveanu afişează un realism sentimental şi un naturalism descriptiv estompate însă progresiv",
    "2": " „Rafinarea povestirii merge paralel cu scăderea dramatismului“ – crede Nicolae Manolescu, din naturalismul social de viziune zolistă de la început, unde resemnarea şi scepticismul înlocuiesc totuşi tragismul, păstrându-se mai târziu doar simpla surprindere a condiţiilor primare ale omului social Şi nu ca un demers militant de accentuare a opoziţiei între clase, dar între două lumi distincte: „Naturalismul din primele nuvele sadoveniene încetează în clipa în care studiul social, moral, psihologic este înlocuit cu studiul unei lumi eterne şi al îndeletnicirilor ei esenţiale: ceea ce povesteşte acum Sadoveanu, în nesfârşite variante, e revelaţia sufletului lui inocent în atingere cu o lume simplă şi neschimbătoare, stadiu ireal, dar poetic, al existenţei fiinţelor“ (sm) „Stadiu ireal“, spune Nicolae Manolescu şi deja am făcut saltul către un alt nivel de semnificaţii, la ceea ce criticul a numit neaderenţa scriitorului moldovean la societatea industrială Epoca însăşi este marcată puternic de începutul relaţiilor capitaliste şi, în scurt timp, de criza de după Primul Război Mondial",
    "3": " De aici tendinţa de retragere în trecut sau în natură, paseismul ca expresie a inadecvării şi respingerii progresului modernist care aducea cu sine un nou set de valori şi o nouă morală ce par să marcheze o oarecare degradare, multe schimbări văzute ca excese În faţa acestor schimbări iminente care impun automat un alt ritm existenţial, Sadoveanu e ofensiv şi găseşte neajunsuri oricărui aspect Articolele lui din presa vremii nu lasă loc nici unui dubiu* În termenii de analiză ideologică de astăzi, Sadoveanu era un om cu convingeri socialiste, „de stânga“, derapajul adeziunii la regimul comunist din anii ’50 găsindu-şi, astfel, o anume justificare Propaganda literară imediat postbelică a putut să manipuleze ideologic cu mare uşurinţă povestirile „durerilor înăbuşite“ scrise încă de la începutul secolului Apropierea iniţială de sămănătorişti şi de poporanişti, alături de care opune modernităţii un trecut cvasiromantic, este, aşadar, firească la început",
    "4": " Se va îndepărta de ei însă relativ repede, printr-un raţionalism moral de tip iluminist, cum spune tot Nicolae Manolescu Clivajul prematur dintre individ şi societate conduce însă, aproape de la sine, spre o concepţie monistă, înspre ideea unei utopii care să prezinte o umanitate omogenă, ritualizată şi alcătuită după tipare existenţiale pure – cum consideră Al Paleologu –, străvechi, aflate sub semnul unei legi generale, dar mai ales al predestinării Paradoxal, personajele lui Sadoveanu, înainte de a se civiliza, s-a remarcat, caută a se sălbătici, retrăgându-se în natură, nu doar la marginea societăţii, dar în afara ei, a structurilor şi a determinărilor sociale Nu revoltă, dar evaziune socială, căci, în ciuda inaderenţei la noua ordine a societăţii, Sadoveanu este un spirit pozitiv, afirmativ, care demistifică numai pe măsură ce creează „Lumea lui Sadoveanu este una a afirmaţiei“, spune Al Paleologu Format într-un astfel de mediu şi, fără îndoială, condiţionat de însuşi nivelul deloc grozav al literaturii noastre de la începutul secolului trecut, Sadoveanu este încă tributar iniţial viziunii idilic-romantice şi paseiste, iar naraţiunile sale preiau o etnografie cam naivă şi destul de convenţională",
    "5": " Este fermecat încă de natural, deşi la început conformismul (artistic) coexistă cu revolta (de substanţă) Spiritul poetic al lui Sadoveanu aici se vede: în descentrarea în natură, în fascinaţia pentru universal şi natural, pentru „marele spectacol al lumii“ care determină stilul descriptiv de o senzualitate flamandă, cum formulase Călinescu Încercând să construiască o opoziţie clasică natură vs cultură, devine însă evident la un moment dat că sentimentul naturii ţine mai degrabă de educaţia unei anume sensibilităţi, că, de fapt, natura este percepută cu ochiul nostalgic al modernului, al omului civilizat trăitor în mediu urban Îndeajuns pentru ca diferenţa să se instaureze definitiv Revolta prozatorului – poate tocmai pentru că e instinctivă – se manifestă nu printr-o simplă regresiune, ci prin crearea a trei „modele de existenţă“ alternative, am putea spune, conforme cu cele trei dimensiuni ale umanismului său: ţărănesc, istoric-naţional şi livresc Nuvelistica lui Sadoveanu expune trei modalităţi prin care personajele înţeleg să refuze societatea şi să se recuze de la civilizaţia modernă",
    "6": " „Visul lui Sadoveanu este al unui om armonios într-o lume armonioasă“, ne arată Nicolae Manolescu În primul rând, dispersia de societate, retragerea la marginea ei, mai exact în natură, acolo unde pădurarii, vânătorii, pescarii şi fugarii îşi trăiesc pe deplin libertatea naturală şi neconstrângerea socială Urmează un ideatic univers ţărănesc, un tip de societate arhaică, simulacru ce reface aşa-zisul paradis social pierdut, şi, al treilea model de existenţă alternativă, livrescul pur Se observă uşor cum aceste trei tendinţe sunt, de fapt, diferitele grade – ca intensitate şi asumare – ale utopiei despre care vorbeşte Nicolae Manolescu În primul caz, s-a subliniat confuzia dintre natural şi primitiv, ignorându-se faptul că omul este esenţialmente o fiinţă socială: „Întorcându-se împotriva naturii se întoarce împotriva lui însuşi“ Din această cauză, la un moment dat, psihologismul şi moralul sunt resimţite ca forţări şi abandonate treptat „Restauraţia imaginară“ pe care, apoi, Sadoveanu, o încearcă prin construirea societăţii arhaice perfecte (care n-a existat astfel niciodată) este pasul decisiv înspre abandonarea oricărei iluzii de realism şi instalarea în livresc, în imaginarul afirmat fără rest, al cărţii, şi nu al vieţii*",
    "7": " Cadrul sadovenian devine astfel abstract, filozofic, un univers guvernat raţional cu o înţelepciune de sorginte orientală Aşa cum încă de la începutul secolului presimţea degradarea civilizaţiei moderne, Sadoveanu are de timpuriu intuiţia spiritualităţii orientale Pe urmele lui Montesquieu şi Voltaire, şi alături de Hesse, Malraux, Camus, Durrell, dar şi alţii, aceasta este şi cea mai radicală poziţie – artistic vorbind – a lui Sadoveanu faţă de criza occidentală a epocii Variaţia pe patru teme şi ştafeta narativătc \"Variaþia pe patru teme ºi ºtafeta narativã\" Continuând ideea lui G Călinescu („El nu inventează tema cu fiece piesă Creatorul, uşurat de grija întregului, îşi pune toată fantezia în modificarea detaliului, în schimbarea nuanţei de culoare şi sunet Arta bizantină scoate efecte de policromie şi de compoziţie murală din repetarea la infinit a aceloraşi teme“), Nicolae Manolescu susţine mai departe că geniul lui Sadoveanu este unul al variaţiei pe aceleaşi patru mari teme: călătoria, vânătoarea, pescuitul, actul însuşi al povestirii şi pe un număr la fel de restrâns de motive: suferinţa ascunsă produsă de o nedreptate socială, hoţul, haiducul sau străinul misterios, patima erotică & boierul seducător, plictisul provincial & satira mahalalei, a funcţionarilor şi a notabililor târgului şi, în fine, motivul singuraticului (pădurar, vânător sau pescar)",
    "8": " Aproape toate motivele enumerate mai sus implică o doză de însingurare socială, nemaivorbind de condiţia însăşi a personajelor Raymond Queneau spunea undeva: „Voyager, c’est attendre!“, iar la Sadoveanu aproape toată lumea călătoreşte sau se află în drum spre ceva, gata venit sau, dimpotrivă, gata de plecare Prin urmare, nu e de mirare faptul că şi în notele de călătorie durata este prelungită, iar evenimentele sau povestirea se produc pe fundalul multiplelor şi înşelătoarelor chipuri ale aşteptării De aici şi senzaţia de static din majoritatea naraţiunilor, de încremenire milenară într-o ordine ce pare să ţină mai degrabă de cosmic Am putea spune că la Sadoveanu aşteptarea este agentul narativ prin excelenţă: ea înlesneşte contemplaţia şi tot ea dă apoi impulsul istorisirii Povestirea suspendă aşteptarea, apropie personajele şi îi redă timpului calitatea Dacă la început în spatele povestirii se află simpla aşteptare a trecerii timpului, mai târziu personajele îşi trec timpul aşteptând să povestească",
    "9": " De aceea – cum G Călinescu remarcase că, la un moment dat, limba devine „chiar conţinutul operei“ –, Nicolae Manolescu a putut spune că însuşi povestitorul este prototipul principal al personajelor sadoveniene Tot autorul Utopiei cărţii a identificat şi cele patru formule narative la care apelează Sadoveanu de-a lungul operei sale În primele nuvele, cele realiste, obiective şi minuţios descriptive, nu există un narator propriu-zis, el este absent ca persoană Vocea aparţine pe rând, într-o expunere dramatizată, personajelor intrate în scenă Eroul povestirii va deveni apoi el însuşi povestitor, implicat inclusiv afectiv în istorisire, înainte ca personajul secundar, doar un martor discret al evenimentelor, să preia şi el, într-un act de dublă implicare, funcţia narativă În fine, în nuvelele târzii, fără a fi erou sau măcar martor, autorul însuşi este naratorul, devenind deopotrivă „o prezenţă şi un limbaj“ şi, prin aceasta, accentuând convenţia povestirii şi, astfel, dedramatizând-o",
    "10": " Iată cum şi la ce nivel narativ se produce rafinarea de care vorbeam ceva mai sus Veritabila ştafetă narativă (în unele volume aceste formule narative coexistă) demonstrează tendinţa lui Sadoveanu spre o nediferenţiere a discursului, ultima ipostază narativă fiind, prin detaşare şi convenţie, semnul deplinei sale maturităţi auctoriale Cum afirma Nicolae Manolescu, deşi epoca maturităţii scriitorului începe cu adevărat după 1928, când proza lui cultivă modelul şi rescrie cărţile populare, de legende şi înţelepciune orientală* – o concepţie a literaturii modernă prin excelenţă –, originalitatea lui Sadoveanu este desăvârşită tocmai sub acest complex raport al evoluţiei ideilor şi a artei: dacă „Crâşma lui moş Precu e o reuniune de ţărani, târgoveţi, notabilităţi, un roman al satului de la 1900, Hanu Ancuţei e o reuniune de povestitori, al căror contract e imaginaţia În schimbul băuturii, mâncării, mărgelelor şi celorlalte se oferă poveşti: adevărat etalon, monedă absolută În aceste condiţii, stilul ultimului Sadoveanu nu poate fi decât rafinat-livresc, îndepărtându-se de vorbire şi apropiindu-se de scriere",
    "11": " Aceasta mai înseamnă: forme ale scriiturii, nu ale oralităţii; artificiu, nu spontaneitate; joc, nu invenţie; manieră, nu poezie Aşadar, o artă a expresiei, înflorită şi preţioasă; uniformă şi decorativă; cântătoare, cadenţată ca în versetele biblice“ Poate că temele literaturii lui Sadoveanu vor fi, tot mai mult de acum încolo, resimţite ca învechite pentru cititorul internaut, consumator exclusiv al ficţiunilor timpului său; poate că însăşi scriitura sadoveniană, expresivă şi misterioasă în sine, nu-i va mai entuziasma decât pe marginalii lecturii, pe rafinaţii degustători din underground-ul stilului, dar Sadoveanu va rămâne – no matter what – un scriitor cu o gândire artistică fascinantă şi dintre cele mai complexe Revizitarea lui confirmă, cu multe surprize plăcute, o poziţie canonică neclintită Destul pentru ca scrierile sale sa fie evergreen-uri oricând reeditate cu succes Marius Chivu \nMai multe note asupra ediţieitc \"Mai multe note asupra ediþiei\" Sadoveanu a devenit, din păcate, un tipic autor de manual: câteva opere sunt studiate an de an în şcoală, ajung comentarii pline de locuri comune, apoi subiecte formulate schematic la mai toate examenele, iar după terminarea studiilor, aproape nimeni nu-l mai citeşte",
    "12": " Conform statisticilor, aceasta este situaţia în general: extrem de puţini absolvenţi de liceu mai citesc literatură o dată ce au terminat şcoala În cazul de faţă, din Sadoveanu rămân citite foarte puţine titluri – am spune chiar insignifiant – şi din cauza faptului că şcoala, la noi, încă nu reuşeşte să medieze o bună legătură cu literatura în măsura în care elevii să prindă, în primul rând, gustul cărţilor, să nu rămână cu impresia că cititul este doar o obligaţie şcolară ce presupune invariabil (şi) memorarea unor comentarii lungi şi nesărate Selecţia curiculară extrem de redusă (Hanu Ancuţei şi Baltagul, de pildă) a provocat, în timp, o saturaţie de receptare, atât din partea elevilor, câtmai ales din partea profesorilor Credem că şi în cazul lui Sadoveanu s-a ajuns la un impas metodologic vizibil cel mai bine la Eminescu Studiul permanent pe aceleaşi (capod)opere a condus la o percepţie didactică care are nevoie să fie periodic împrospătată",
    "13": " Efectul este unul pervers şi dacă ne raportăm exclusiv la creaţia scriitorului: cu cât a scris mai mult, cu atât a rămas mai necitit Iar Sadoveanu a scris enorm Nu ştim exact în ce măsură, dar funcţionează foarte bine principiul că nu e nevoie să fi citit prea multe dintr-un scriitor dacă îi cunoşti una-două capodopere Sigur, nu e obligatoriu să citeşti chiar toată opera autorului respectiv, mai ales dacă acesta a scris foarte mult, dar, oare, cât am citit/mai citim noi astăzi din Sadoveanu? Prezenţa în manual a celor două-trei opere a făcut ca multe dintre titlurile importante ale lui Sadoveanu, cel puţin la fel de reuşite artistic, să rămână foarte puţin cunoscute sau chiar străine În loc să incite şi să fascineze prin varietatea tratării temelor şi prin evoluţia, singulară şi interesantă, a concepţiei artistice, s-a creat, dimpotrivă, impresia unei opere sadovenine mono-tone şi plictisitoare",
    "14": " Cantităţii uriaşe de titluri care a creat frustrare celui doritor să-l aprofundeze pe Sadoveanu, aşadar greutăţii alegerii în lipsa timpului fizic, i s-a adăugat şi dificultatea de a găsi şi a avea disponibile cărţile Este şi raţiunea care a stat la baza acestei antologii ce vrea să înlesnească accesul cât mai multor cititori la creaţia prodigiosului scriitor În vreme ce prima ediţie de opere complete, îngrijită chiar de autor, este o serie greu de găsit integral chiar şi în biblioteci, s-au publicat în ediţii succesive doar o parte dintre titluri, iar a doua ediţie de opere complete, de data aceasta şi critică, a rămas neterminată din motivele clasice: lipsa banilor, dar şi a interesului Ce să citeşti mai întâi din Sadoveanu „necunoscutul“, dar, mai ales, de unde? Niciodată cu scopul de a ierarhiza proza scurtă sadoveniană, s-au alcătuit numeroase culegeri tematice de povestiri şi nuvele* Excepţie fac doar trei antologii generale: Judeţ al sărmanilor (Editura Tineretului, 1962), ediţie alcătuită de Virgiliu Ene, Zece povestiri (Minerva, 1974), antologie de Nicolae Manolescu – „sora mai mică“ a celei de faţă –, şi Povestiri şi nuvele (Albatros, 1988), numărând treizeci şi opt de texte selectate de Ionel Oprişan",
    "15": " Alte volume cu titlul de antologie nu sunt, de fapt, selecţii critice, ci doar reproduc integral conţinutul mai multor volume distincte de povestiri Aşadar, am considerat necesară o antologie „la zi“, cu douăzeci dintre cele mai bune povestiri, nuvele şi schiţe, deşi doar din motive editoriale selecţia noastră nu este mai cuprinzătoare Antologia ar fi putut să se întindă fără probleme preţ de încă – să zicem – zece titluri Dincolo de subiectivitatea inerentă şi de arbitrar (până la urmă, am selectat povestirea Hoţul, şi nu excelenta schiţă Străjerul, Cozma Răcoare sau Judeţ al sărmanilor, de pildă), am urmărit ca textele să sugereze, chiar să facă vizibile elementele esenţiale ale scrisului sadovenian, recurenţa temelor, precum şi transformările, evoluţia stilului narativ şi a concepţiei artistice Nu am exemplificat cu titluri interpretările din cuvântul înainte – un demers firesc, de altfel, şi foarte simplu – tocmai pentru a lăsa cititorilor plăcerea recunoaşterii şi a identificării",
    "16": " Însă, pentru a sugera cât de cât traseul receptării critice, întotdeauna semnificativ, a nuvelisticii sadoveniene, am reprodus câteva (prea puţine) citate în notele care însoţesc, la final, fiecare naraţiune La fel, indicaţia anului apariţiei şi a titlului volumelor din care au fost selectate povestirile şi nuvelele urmează imediat textelor Două criterii au stat la baza selecţiei povestirilor şi a nuvelelor: reuşita estetică şi neapartenenţa la un volum cu caracter unitar Am renunţat, prin urmare, din start la volumele construite pe o idee anume, cu tematică strictă: vânătoarea, pescuitul, războiul sau povestirea în acelaşi cadru, cu personaje comune* Aceasta ar putea fi şi marea „nedreptate“ a selecţiei noastre Nefiind propriu-zis literatură, se înţelege că am exclus, cu atât mai mult, şi volumele de însemnări ocazionale, confesiuni, portrete, evocări, reportaje literare, notele de călătorie, eseuri sau articole de presă* După cum s-a spus deja, războiul împarte creaţia sadoveniană în două epoci: nuvelistica propriu-zisă publicată fără vreo idee de construcţie a volumelor şi marile cicluri narative, unitare tematic şi stilistic",
    "17": " Acesta este, aşadar, motivul pentru care majoritatea povestirilor şi nuvelelor selectate fac parte, cu doar trei excepţii, din prima perioadă, 1904-1922 În final, o mărturisire: (şi) din cauza variaţiei pe temă (aspect discutat în cuvântul înainte), pe măsură ce citeam unul după altul volumele de nuvele şi de povestiri, selecţia părea tot mai dificilă De aceea, neavând pretenţia că e infailibilă, antologia noastră nu intenţionează să substituie, ci să incite şi să facă „poftă“ de Sadoveanu, mizând pe elementul-surpriză al (re)descoperirii câtorva splendide povestiri Dacă vreţi, ne-am dori ca această antologie să fie un link către restul operei, în nici un caz reductibilă la o selecţie atât de restrânsă * Textele sunt reproduse după volumele 1-8 ale ediţiei Opere, ediţie critică de Cornel Simionescu, Editura Minerva, 1981-1998; precum şi după volumele 15 şi 17 ale ediţiei Opere, apărută sub supravegherea autorului la Editura de Stat pentru Literatură şi Artă, 1957-1959",
    "18": " Notele de la sfârşitul povestirilor preiau informaţii din notele şi comentariile realizate de Cornel Simionescu împreună cu Fănuş Băileşteanu în ediţia actuală de Opere, ediţie critică rămasă suspendată la volumul 8 Din lipsă, mai degrabă, de interes, volumele 9 şi 10, îngrijite de acelaşi Cornel Simionescu, aşteaptă de câţiva ani să fie tipărite la Editura Minerva MC \n\nÎntr-un sat, odatătc \"Într‑un sat, odatã\" În amurgul unui început de toamnă, un călăreţ cobora în trap liniştit spre sat, prin mângâierile vântului înserării În liniştea coastei, potcoavele calului roib sunau rar şi dulce pe şosea: tac-tac, tac-tac De o parte şi de alta a drumului sur, se înălţau două spinări uşoare de colnic; câţiva copaci singuratici îşi ridicau pe muchii frunzişurile sărace prin care vântul se strecura cu un şuiet domol Din când în când, frunze pălite se desprindeau şi zburau obosite prin licăririle amurgului",
    "19": " Sub coastă era împrăştiat satul, într-o uşoară pâclă Dintre livezi şi dintre căsuţele albe se ridicau stâlpi vineţi de fum De cealaltă parte, pe iaz, se mişcau negurile leneşe ale serii, pe deasupra apelor întunecoase şi peste pădurea gălbie de trestii Cireada venea pe maluri într-un murmur somnoros de tălăngi În sat, scârţâiau cumpene de fântâni, se auzeau lătrături întrerupte de câni şi, câteodată, un chiot prelung izbucnea din freamătul înserării, se înălţa în văzduh, răsuna pe vale şi murea în întinderea câmpiilor Călăreţul cobora coasta în săltăturile roibului Poarta ţarinei era deschisă: intră pe ea Un câne se năpusti hămăind de lângă coliba jitarului; în urmă, ieşi şi românul, îşi repezi căciula pe ceafă şi cătă lung în urma străinului; apoi îşi repezi căciula pe ochi şi intră liniştit în colibă Focuri vioaie pâlpâiau în ogrăzi; capete mirate de copii ieşeau prin spărturile gardurilor",
    "20": " Călăreţul se opri la rateş şi descălecă Era un om voinic, bine legat, în puterea vârstei, cu mustăţi stufoase şi cu ochi pătrunzători; umbla îmbrăcat cu straie cenuşii de şiac şi în cap avea o pălărie neagră, lată în boruri —Stăi, Roibule, zise el blând calului, stăi o leacă şi rabdă ce-i răbda, că îndată ţi-oi da ovăs şi fân bun, Roibule, şi te-oi adăpa Zicând acestea, legă roibul de belciugul bătut în stâlpul gros din faţa crâşmei, aduse mânile prin coama-i aspră şi-i mângâie ochii deştepţi Calul necheză încet şi-şi întinse botul umed spre stăpân —Iacă-ndată, Roibule, îndată Străinul îşi dădu pălăria pe ceafă şi trecu pragul rateşului Înlăuntru, pătrunseseră umbrele înserării Crâşmarul sta după tejghea aşteptându-şi muşteriul, cu gura întinsă până la urechi într-un zâmbet foarte prietinos —Bună sara! zise călătorul —Mulţămim dumilorvoastră! răspunse crâşmarul, zâmbind mai tare; ce-ţi pofteşte inima? —Apoi",
    "21": " deocamdată, toarnă un pahar de vin da’ bun ştii —Se poate, cum nu: chiar azi am început un poloboc Avem şi pastramă bună Poftim vinul Dacă pofteşti pâne, brânză Străinul era ostenit tare Vorbi încet: —Să sorb întâi paharul acesta Luă paharul, îl privi în zare, scuipă într-o parte cu înfăţişare foarte trudită, apoi duse băutura la gură —Bielşug să deie Domnul şi sănătate! —Dă, Doamne! zise crâşmarul Străinul bău jumătate de pahar, apoi se opri Crâşmarul întrebă: —Dincotro? Dar necunoscutul n-avu când răspunde, ochii se lărgiră deodată, se aprinseră, obrajii i se făcură pământii; scăpă paharul din mână, gemu: —Nu mă lăsa şovăi şi căzu ca un mal pe spate, cu braţele întinse în lături",
    "22": " Zâmbetul larg al crâşmarului se şterse brusc şi gura se strânse pungă, pe când ochii lui mici rămâneau ţintiţi de încremenire Ieşi repede de după tejghea, se plecă puţin asupra străinului, dar nu zise nimic; se învârti năuc de câteva ori prin crâşmă, apoi năvăli pe uşă Popa Ştefan tocmai atunci voia să intre —Părinte! părinte! gemu crâşmarul înspăimântat, înghiţind greu ceva care parcă-i sta în gât; părinte! vină degrabă! —Ce-i, Petrache? ce-i, omule? întrebă părintele Ştefan, oprindu-se mirat şi aşezându-şi cu grijă cârja dinainte —Părinte! degrabă, părinte! că moare —Cine moare, omule? strigă părintele, răsuflând uşurat; vină-ţi în fire, Petrache! unde? cine? —Vină degrabă, iacătă-l-ăi! Petrache îşi şterse năucit sudoarea de pe frunte, se întoarse şi năvăli în crâşmă Părintele Ştefan se luă după el Străinul sta întins, nemişcat, pe podele",
    "23": " Horcăia cu greu şi o spumă uşoară ieşise la colţurile buzelor; ochii se mişcau crunţi în orbitele învineţite —L-a pălit damblaua, zise părintele Ştefan, punându-şi iar cu grijă cârja dinainte; da, l-a pălit damblaua, Petrache de bună-samă! Petrache sta cu mâinile în lungul trupului şi se uita prostit la necunoscut Popa îşi trecu dreapta prin barba rară, căruntă, îşi scărpină gânditor nasul roş; apoi zise repede, cu limba moale, împroşcând pe crâşmar: —De bună-samă, Petrache! Dambla, Petrache! —Părinte, strigă crâşmarul, căscând ochii; mare comedie! A venit să beie un pahar de vin Încă l-am întrebat dacă vrea să-i dau pâne şi o leacă de brânză Nu, zice, să sorb întâi paharul ista A băut şi a picat ca un mal —Petrache! vorbi părintele, împroşcând; toarnă repede o sângeapă de rachiu, pe urmă dă fuga la primare şi treci şi pe la mine pe acasă, de adă psaltirea",
    "24": " —Toarnă repede, Petrache; pe urmă, du-te! urmă popa după o clipă de gândire; de bună-samă, Petrache! Necunoscutul sta întins pe podele, cu braţele în laturi, nemişcat Întunericul pătrundea prin geamurile murdare şi în rateş era tăcere adâncă —Nevasta s-a dus la soacră-mea, zise Petrache turnând popii băutura, şi nici un băiet nu-i acasă; nu ştiu ce să fac —Petrache! strigă popa, împroşcând; de bună-samă, Petrache, că vrei să dai de bucluc Da, da, de bucluc! Da’ ai pus de cel bun? de cel tare? Popa îşi scărpină gânditor nasul roş; apoi puse mâna pe ulcică, pe când Petrache ieşea grăbit şi spăriat pe uşă Străinul horcăia în întuneric —Ei, omule! zise popa mai liniştit, după ce sorbi un gât; ce ai? Hm! n-aude Mare comedie! te pomeneşti că moare! Apoi se scărpină la nas Al lui trebuie să fie calul de afară",
    "25": " Bun cal! Părintele se aşeză pe un scaun şchiop, îşi puse cârja între picioare şi prinse a gusta cu tact, pe gânduri, din ulcică Gusta, plescăia din limbă, tuşea încet, îşi trecea mânile prin barba rară, căruntă, şi scărpina, cu un deget, ardeiul de deasupra mustăţilor Deodată în cadrul uşii răsări un om Zise intrând: —Bună sara! sărut dreapta, părinte —Tu eşti, Neculai? întrebă popa, răsărind ca din aţipeală —Eu, părinte Zice Petrache că pe unul l-a pălit damblaua —Da-da, de bună-samă! mormăi popa Alte capete se arătară în cadrul uşii —Sărutăm dreapta, părinte! —Domnul cu voi Domnul cu voi împroşcă popa Oamenii intrară, se strânseră împrejurul celui căzut Se plecau şi se uitau cu luare-aminte la el —Aista-i cel cu calul, băgă de samă unul",
    "26": " —Da, e cel cu calul răspunse altul După un răstimp de tăcere, Neculai zise: —Părinte, oare n-ar fi bine să aprindem lamba şi să ducem omul pe-un pat, undeva? Să vedem, poate să-şi vie în fire —De bună-samă! mormăi popa; dar Petrache nu-i acasă —Nu-i acasă Petrache, dar cum să lăsăm aşa omul? Doar e suflet de creştin şi el —De bună-samă! mormăi popa, gustând din ulcică Gospodarii ridicară încet, pe braţe, pe necunoscut şi-l purtară în odaia de alături; îl aşezară pe un pat; aprinseră o lampă Lumina împrăştiată descoperi obrazul pământiu şi dureros al călătorului Ochii plini de o durere nemărginită ardeau sub tufa de păr cărunt care-i căzuse pe frunte Sătenii se sfătuiau încet; în lumina slabă, figurile lor liniştite, sub căciulile de oaie, se zugrăveau puternic Necunoscutul sufla greu —Vere Costache, grăi Neculai cătră un ţăran tânăr şi mărunţel; du-te până la Baba Catinca, ad-o încoace; ea poate s-a pricepe mai degrabă ce să facă",
    "27": " Popa Ştefan intră, cu ochii sticlind, bătând tare cu cârja în podele şi scărpinându-şi nasul înfocat —Bun rachiu; are bun rachiu Petrache! vorbi el —Care nu se mai află, părinte răspunse Neculai, tuşind cu înţeles Părintele se opri înaintea necunoscutului, îşi puse cu grijă cârja dinainte şi începu să se uite la el cu luare-aminte, cumpănindu-se uşor —Săracul! grăi badea Neculai, nimenea nu-l cunoaşte, nimenea nu ştie de unde-i! Dacă moare aici? Poate rămâne pe urma lui nevastă cu copii —Se publică, se publică! împroşcă repede popa, cumpănindu-se —Se poblică! Dacă nu ştii cine-i, poţi să tot poblici —Aşa-i murmurară ţăranii, clătinând din cap Apoi se întinse tăcere Lampa sfârâia încet în părete, deasupra călătorului În tăcerea nopţii de-afară, se auzi deodată un nechezat jalnic —Cine ştie de unde vine! murmură Neculai",
    "28": " În ochii celui căzut ardea o durere neclintită Veni primarele, un om voinic, nalt, c-o leacă de pântece, îmbrăcat cu straie nemţeşti Ţăranii îi făcură loc, el se apropie, dădu mâna cu popa, apoi privi un răstimp pe străin —Nu-l cunosc, zise el după aceea; îl cunoaşte cineva? —Nu-l cunoaşte nimeni! răspunse Neculai —Ce-i de făcut? Tocmai atunci intră şi baba Catinca, uscată şi adusă de şele, dar voinică încă —Sărăcuţul de el! vorbi ea, cu glas moale, după ce pipăi pe bolnav şi se uită la el cu luare-aminte; necuratul, dragul mătuşii, necuratul, el i-a luat mânile, şi picioarele, şi glasul! Alt chip nu-i: să-i cetească părintele —Am adus cartea, părinte! strigă Petrache uluit, răzbătând printre oameni, spăriat şi dând popii psaltirea —Cetesc, cetesc murmură popa, cumpănindu-se Ţăranii ieşiră unul câte unul Uşa se închise în urma lor; dar, de dincolo, din crâşmă, tot răzbătu o bucată de vreme zgomotul nedesluşit al glasurilor",
    "29": " Popa începu să mormăiască şi să răscolească filele unsuroase ale cărţii Deodată se întoarse cătră primar, care stătea pe scaun la căpătâiul călătorului: —Ai văzut calul? —L-am văzut Bun cal! —Bun cal, da! zise popa Apoi, după o tăcere, adăogi: Dacă moare? —Cine, părinte? Popa făcu semn spre străin —Dă, eu ştiu ce-i de făcut? îngână primarele Popa împroşcă iar, vânturând filele unsuroase: —Dacă moare, cu ce-l îngropăm? —Calul! vorbi luminat primarele —De bună-samă, calul! răspunse popa În tăcerea nopţii de toamnă, veni de afară, iar, nechezatul jalnic al roibului Apoi, sub lumina tristă a lămpii, necunoscutul gemu din adâncuri, un fior greu păru că-i umblă prin lăuntru, pe când trupul sta nemişcat; ochii se zbătură în orbite; apoi se stânseră Primarele se sculă în picioare, neliniştit, şi zise: —A murit —Da, a murit, murmură popa; Dumnezeu să-l ierte! —Dumnezeu să-l ierte! zise şi primarele, încet",
    "30": " Faţa străinului, împietrită de moarte, era galbenă şi părea stăpânită de liniştea unui somn adânc Lampa sfârâia încet, deasupra Mortul zăcea pe lăvicerul înflorit al patului; în odaie se lăsase o linişte grea şi o taină necunoscută întindea un văl de jale peste mort şi peste cei vii Alăturea, în crâşmă, vuietele conteniseră; rar dacă tresărea câte-un glas domol, ca de departe Popa făcu semn primarelui, cu capul, spre uşă Ieşiră amândoi, în vârful picioarelor În crâşmă, Petrache sta după tejghea, tot spăriat, cu părul vâlvoi Popa şi primarele se aşezară pe câte-un scaun Petrache turnă vin în trei pahare şi părintele Ştefan îşi aşeză cu grijă cârja între picioare Apoi tuşi încet şi zise: —Petrache! a murit! s-a întâmplat, care nu s-a mai văzut aşa ceva; dar ce să-i faci? a murit! —A murit? suspină înăbuşit Petrache, căscând ochii mari; ce fac eu? —Stăi, ascultă, Petrache, urmă popa! vorba este cum îl îngrijim, da, de bună-samă, cum îl îngrijim! Châm-châm! Aici e totul, Petrache, cu ce-l îngropăm? —Da, zise domnul primar, da! cu ce-l îngropăm",
    "31": " —Vezi, Petrache? —Văd, gemu Petrache, înfricoşat —Ei! după cum zicea domnul Iordache, châm-châm! domnu’ primar – da! cu ce-l îngropăm, Petrache! La primărie trebuiesc hârtii, o mulţime de treabă pe urmă dă! îngrijirea eu trebuie să cetesc, să slujesc, châm-châm şi de bună-samă cine-mi plăteşte mie? – dacă-i vorba pe aceea! strigă popa la urmă, răsuflând greu şi împroşcând pe Petrache —Da’ n-am, părinte, vai de capul meu! prinse a se căina Petrache, cu spaimă, apucându-se cu mânile de păr; n-am! iaca şi domnul primar ştie, nu merge negustoria, şi trebuie să plătesc o mulţime de parale la perceptor —Stăi, Petrache, zise popa; nu-i vorba de asta! —Nu! întări primarele, nu-i vorba de asta —Nu! răsuflă Petrache, atunci de ce? —Stăi, omule, ascultă",
    "32": " înţelegi că lucrurile nu trebuie să le ştie fiecare Châm-châm! vezi, dacă omul a venit călare înţelegi châm! vindem calul dacă cumperi calul —Da! zise primarele, atunci e semplu de tot —Châm! atunci fiecare cu al său! sfârşi popa, înşfăcând paharul şi dându-l de duşcă Târziu, când treburile fură puse la cale şi mortul fu îngrijit creştineşte, roibul străinului fu adăpat de Petrache; iar părintele şi primarul porniră spre casele lor, clătinându-se Luna plină lumina grădinile adormite şi căsuţele pitite în livezi Dealurile se înălţau negre dincolo de apă şi iazul sta neclintit, ca o oglindă uriaşă, cu luna în fund şi c-o dâră de lumină albă din fund până la mal O pace întinsă stăpânea văzduhul: de departe, dintr-un colţ al iazului, venea vâjâitul înăbuşit al unui opust",
    "33": " Când se despărţiră, popa zise cu limba grea: —Poate-l chema Vasile, poate-l chema Dumitru cine ştie! chiar-chiar de bună-samă numai Dumnezeu ştie! —Da! întări primarele, numai Dumnezeu! Şi se despărţiră Popa apucă, pe gânduri, pe o hudiţă Era îngrijat: se oprea în mijlocul drumului, se uita cu luare-aminte în pământ, apoi, deodată, pornea spre şanţul din dreapta; acolo se oprea scurt, înălţa cârja şi se cumpănea cu capu-n piept Pornea apoi domol spre şanţul din stânga, se repezea câţiva paşi, înălţa iar cârja şi se certa supărat: —De bună-samă, du-te şi te culcă, beţivule! păcat de rantie şi de potcap châm! du-te şi te culcă! Şi era o lună plină şi o lumină dulce în văzduh, în sat, pe iaz, pe dealuri, şi liniştea stăpânea toate făpturile, iar în hanul mohorât şi întunecos mortul străin se odihnea cu faţa alinată, sub mângâierile tremurătoare ale unei făclii",
    "34": " Singura ferestruică luminată a rateşului veghea în umbra streşinei, ca un ochi neadormit Mortul a fost îngropat după trei zile I s-au făcut pomeni frumoase, praznic bun Popa a mâncat şi a băut la praznic, a luat pomenile; iar calul roib a rămas în grajdul lui Petrache L-au îngropat într-un colţ de cimitir şi a rămas ca părintele să puie pe cineva să facă o cruce şi s-o aşeze la căpătâiul mormântului A trecut o săptămână, două, mai multe; frunzele, în ţintirim, se scuturau din copacii rari pe morminte; iarba era arsă de cele dintăi brume ale toamnei Aţe de painjen se aninau de crucile sărace, de copacii mâhniţi, şi sclipeau ca nişte fire de argint în soarele prietinos Amurguri de purpură înflăcărau rămăşiţa de frunze de prin copaci; vânturile duioase ale toamnei treceau printre mormintele tăcute şi frunzele galbene foşneau",
    "35": " Iar străinul se odihnea sub glii Târziu şi-a adus aminte părintele Ştefan că mormântul străinului a rămas fără cruce, tocmai pe la sfârşitul toamnei; aşadar a cinstit, la rateşul lui Petrache, pe doi români şi le-a spus ce-l doare Sătenii au intrat în lunca de pe coastă, au tăiat cu barda un mesteacăn frumos şi drept ca o făclie de ceară albă şi au meşterit o cruce Au intrat în ţintirim şi au aşezat-o la căpătâiul străinului Pe când bătătoreau ţărâna, unul zise: —Dumnezeu să-l ierte, era voinic om şi frumos; avea un păr negru —Nu, răspunse celălalt, era bălan dar, ce-i dreptu, voinic român Cum s-a dus parcă nici n-a fost! Apoi plecară Cerul era căptuşit cu nouri alburii; o linişte mare plutea pe mormintele sărace Şi în tăcere deodată răzbătu ropotul unui umblet de cal: crâşmarul Petrache trecea călare pe roibul străinului",
    "36": " Apoi, după ce se făcu linişte, câţiva fulgi, ca nişte flori de vişin, începură să joace peste lăcaşurile tăcerii Florile îngheţate se înmulţiră, prinseră a curge potop alb, se aşternură ca o pânză peste cruci şi peste morminte Povestiri, 1904 \nÎntr-un sat, odată a apărut întâia oară în Semănătorul, nr 17 din 27 aprilie 1903 Iniţial s-a numit Necunoscutul, iar povestirea Necunoscutul a purtat titlul Într-un sat, odată Până la urmă, între aceste două povestiri s-a produs o completă inversare de titluri Pentru H Sanielevici, tema acestei povestiri era „beţia“, G Bogdan-Duică găsea aici „o critică socială“, iar G Călinescu nota sec: „Într-un sat, odată vine călare un necunoscut care moare de dambla Nimeni nu află rosturile lui şi popa şi crâşmarul îi vând calul“ În schimb, G Ibrăileanu văzuse „o tristă simfonie“, iar Perpessicius o apreciase la superlativ",
    "37": " Rămâne practic necunoscută până la studiul lui Nicolae Manolescu, care o numeşte „o baladă a morţii“ Volumul de debut Povestiri s-a numit iniţial Nuvele Ca fapt de istorie literară, prima cronică literară propriu-zisă dedicată lui Sadoveanu a fost scrisă de G Bogdan-Duică în numărul din iunie 1904 al Convorbirilor literare \n\nHanul Bouluitc \"Hanul Boului\" Am poposit la o crâşmă singuratică, am dat ovăs cailor şi ne-am pus şi noi la cale Am băut un păhărel mai mult ca de obicei, apoi, aprinzându-ne tustrei câte-o ţigară, am prins a vorbi ba de una, ba de alta Prietinul meu Cristache mă întrebă dacă mai avem mult până la Topila şi dacă nu întârziem —Prietine Cristache, am zis eu, n-ai nici o grijă; de-aici până la hanul Boului sunt trei bătăi de puşcă, iar de la hanul Boului până la Topila e o poştă încheiată",
    "38": " o nimica toată avem vreme Mai stăm, ne mai odihnim, mai spunem câte ceva şi mai bem câte-un păhărel Când a auzit de păhărel, prietinul Cristache s-a dat bătut şi n-a mai zis nimica; numai a făcut crâşmarului semn Dar boierul Dumitraşcu, răsfirându-şi în degete frumoasa-i barbă căruntă, mă întrebă cu seriozitate: —Pe drumul acesta e hanul Boului? De ce nu mi-aţi spus? Ne opream acolo —Ba s-avem iertare, cucoane Dumitraşcu, răspunsei eu, punându-i un pahar în mână; pe drumul acesta a fost hanul Boului A fost odată cucoane Dumitraşcu Acuma, în locul acela a rămas un dâmb şi pe dâmb creşte iarbă mare A ars hanul, cucoane Dumitraşcule —A ars? rosti boierul, pe gânduri; de mult a ars? —Ei, de mult! Eu numai am auzit că acolo a fost hanul Boului, dar nu l-am apucat când am venit prin părţile acestea",
    "39": " Boierul Dumitraşcu tăcu, îşi mai răsuci o ţigară; apoi, după ce deşertarăm cana poruncită de Cristache, făcu el semn crâşmarului După aceea, se întoarse spre noi —Măi băieţi, zise el, pe gânduri; am să vă povestesc ceva; ştii, câteodată, ai nevoie să-ţi mai destoi inima Câte lucruri nu-s îngropate în fundul sufletului! O suflare trece şi descoperă întâmplări uitate De pildă, eu, de când am uitat de hanul Boului! Şi iată, acuma mi-am adus aminte de el Am sorbit câte-un păhărel; eu m-am uitat pe fereastră la cai; apoi bătrânul prinse a istorisi, în lumina mâhnită a unei zile ceţoase de toamnă —Să vedeţi începu cuconul Dumitraşcu, moale, odată m-am abătut şi eu prin părţile acestea, or fi vreo treizeci de ani de atunci Am venit pentru o moştenire, într-un târguşor de pe-aici, am uitat cum îi zice",
    "40": " Într-o zi, neavând ce face, am luat puşca şi am pornit-o razna, peste câmpuri, prin beldii, prin mlaştini, pe mirişti Era tot toamnă, aşa, pe vremea asta Era chiar ca astăzi O tăcere mare era împrăştiată pretutindeni, pe şesuri şi văi, şi o pâclă de toamnă învăluia totul Soarele nu se vedea, dar o lumină dulce sta în pâcla nemişcată Pe şesuri goale, în văi goale, prin lumina aceasta dulce, care se strecura parcă prin geamuri fumurii, în pâclele tăcute, în singurătăţi, plutea o melancolie sfâşietoare Am umblat multă vreme, la întâmplare, mi-am pierdut direcţia şi m-am îndreptat şi eu încotro am apucat Din când în când, câte-un cristel ori câte-un stol de potârnichi se ridica zbârnâind de prin tufişuri de porumbrei Trăgeam Puşca vuia înăbuşit în negură Mă plecam în tăcere, luam paserea sângerată, o aninam în laţurile torbei, apoi porneam tăcut înainte",
    "41": " Câteodată, un iepure roşcat izbucnea dintr-o tufă întunecoasă, trecea ca o nălucă prin pâlcuri de strujeni uscaţi care pârâiau, şi dintrodată se prăpădea sub vălul de ceaţă De la o vreme a început a mă cerca foamea Mă opream în tăcerea puşcelor şi ascultam; voiam să aud vreo trâmbiţare de cucoş sau vreun lătrat de câne Dar păream pierdut în mijlocul unei singurătăţi, nici cel mai mic zvon de viaţă nu se simţea Am umblat multă vreme pe mirişti, prin mlaştini, am sărit pâraie mâloase care curgeau pe sub sălcii neclintite, m-am încurcat într-un făgiţel tufos, apoi am dat de fâneţe cosite, pe care înnoia otava Păşeam drept înainte, la întâmplare Lumina scădea; negurile se întunecau Şi tocmai când însera, într-o tăcere de moarte, deodată izvorî din neguri, ca din pământ, o clădire mare înaintea mea şi un pâlc de copaci După înfăţişare, am cunoscut că e un rateş boieresc",
    "42": " În bătătura hanului, mi-am scuturat de ţărână cizmele Dar nimeni nu ieşi să mă întâmpine Am împins o uşă care era prinsă în clampă numai, am intrat Nimeni În tot hanul, tăcere Am bătut în podele cu stratul puştii şi am aşteptat un sfert de ceas; pe urmă, iar am bătut şi am aşteptat Nimeni Şi în hanul pustiu pătrundea întunericul serii de toamnă Pe tejghea stăteau, bine rânduite, măsurile, ulcelele şi paharele; un scaun era în dosul tejghelei; în rafturi, câteva sticle – şi atât Am căutat în ulcele apă, vin sau rachiu N-am găsit Prin întuneric, am păşit în altă odaie Laviţi, scaune, o masă de brad Dar nimeni înlăuntru În a treia încăpere, păreţii erau îmbrăcaţi cu scorţuri de lână; lângă horn, pe un pat lat, erau clădite perne, lăvicere şi plapome, iar deasupra, pe culme, erau grămădite straie colorate femeieşti, o caţaveică, o casâncă, şi peste ele o pânză mare de in",
    "43": " Cofa goală, lângă uşă; toporul alături O icoană cu candela stânsă, la răsărit Toate erau cu grijă aşezate, dar toate miroseau parcă a singurătate şi a pustiu Noaptea cucerise hanul singuratic Am vrut să cercetez ograda, dar mi-am închipuit că zadarnică îmi va fi munca, de vreme ce, de atâta timp, nimenea nu mi-a răspuns, nici nu mi-a ieşit înainte Eram flămând şi însetat şi tulburarea mă adusese într-o ciudată stare Căutam să-mi lămuresc pricina pentru care hanul era pustiu Mă aşezasem în odăiţa îmbrăcată din fund; mă gândeam în tăcerea adâncă; îmi făceam sute de închipuiri care de care mai stranii, mă tulburasem de-a binelea şi n-ajungeam la nici un capăt Tăcerea şi pâcla întunericului măreau jalea clădirii mute După un răstimp, mi s-a părut că negura nopţii de toamnă se luminează puţin Aceeaşi tainică lumină ca şi ziua, însă foarte slabă, umplea singurătatea şi noaptea de-afară, intra pe geam şi punea o pată slabă, ca o părere, pe duşamelele înnegrite ale odăii",
    "44": " Eram aţâţat şi – spun drept – îmi era frică să mă culc, cu toate că eram zdrobit de oboseală Îmi pusesem puşca alături, stam pe pat în capul oaselor, ascultam, şi, în tăcere, urechile îmi ţiuiau şi-mi umpleau tidva de vuiet Într-un târziu, mi s-a părut că aud un horcăit greu care venea de departe parcă L-am ascultat un răstimp cu zvâcniri tari de inimă; apoi a contenit Totuşi, din când în când, slabe rămăşiţi, ca nişte oftări lungi, ajungeau până la mine şi mă înfiorau Orice-aţi spune, eu nu cred să fie om pe lume care să nu-şi simtă inima bătând grăbit, când se află noaptea în singurătate şi mai cu samă într-o clădire pustie Vedeţi că impresii de treizeci de ani mă tulbură încă Lumina tainică da un colorit cumplit odăii; în marea de negură luminoasă de afară, forme fantastice treceau, figuri sinistre, trupuri nalte şi mlădioase, şi toate într-o tăcere şi într-o singurătate stăruitoare",
    "45": " Deodată, două lumini fosforice, ca două stele gemene, izvorâră într-un colţ, din întuneric Îndată mintea a înjghebat în jurul lor o figură care rânjea la mine M-am întors pe pat, mi-am înfundat capu-n perne; îmi simţeam inima zvâcnind şi urechile îmi vâjâiau N-o să vă spun multe şi n-o să vă fac să credeţi, măi băieţi, că hanul era fermecat; nici să nu credeţi că cerc să vă înspăimânt: e prea dimineaţă şi mintea ne e limpede macar că am băut mai multe pahare decât trebuia Voi, acum, o să înţelegeţi uşor că horcăitul putea foarte bine să fie sforăitul unui om adormit undeva; că lumina dulce a negurilor şi pâlcul de copaci de lângă rateş înjghebau figuri fantastice; că cele două stele de fosfor puteau să fie doi ochi de motan; – dar eu atunci, aţâţat, pregătit de ciudăţenia împrejurărilor, nu puteam să cred decât anumite lucruri",
    "46": " Dar lucrurile acestea n-au nici o însemnătate – adică n-ar avea nici o însemnătate, dacă ar rămâne aşa, fără sfârşit; ele trăiesc încă în mintea mea, după atâta vreme, numai din pricină că s-au sfârşit într-un anumit chip Şi să nu vă închipuiţi, dragii mei, nici o tragedie, nici un pumnal, nici o izbucnire de sânge; povestirea mea nu se sfârşeşte tragic cum se sfârşesc de obicei povestirile nuveliştilor noştri Nu ştiu cât oi fi stat eu cu capu-n perne, măi băieţi, dar ştiu că la urmă, tot truda a învins fiorii – şi am adormit Când m-am trezit, era lumină în odăiţă şi focul pâlpâia în hoarnă Şi – dragii mei – o şerpoaică mândră, o nevestică sprâncenată sta tăcută înaintea vetrei Acuma las la o parte uimirea mea, poate voi fi boldit ochi minunaţi, poate mă credeam încă sub stăpânirea unui vis – îmi aduc aminte numai de râsul luminos al nevestei şi parcă văd încă cele două buze rumene desfăcându-se şi sprâncenele îmbinate, pe când râdea, ridicându-se în arcuri fine, deasupra ochilor",
    "47": " —Te miri tare, bădiţă? zise şerpoaica; ai crezut că te afli în pustiu Ghiujul naibei, ticălosul de bărbatu-meu, s-a îmbătat ca un muscal şi s-a culcat în şură Nu poţi avea nici o credinţă într-însul! Eu am fost la târg de am adus câte ceva pentru dugheană, chiar acu’ vreo jumătate de ceas am descălicat Noroc că n-a venit nimeni mai aşa putea să ia tot ce-i cădea în mână Ghiujul a băut până ce n-a mai putut; de-acu’ doarme până mâne-sară! Eu o ascultam cu voie-bună şi inima mi se încălzea în piept nevoie mare I-am spus că-s flămând şi însetat Ea a sărit sprintenă, a pregătit măsuţa cu trei picioare, a acoperit-o cu o pânză curată, a adus vin, mi-a pus un pui fript dinainte şi era, măi băieţi, aşa de rumănă şi de mândră, şi sprâncenele celea, măi băieţi, şi ochi de foc",
    "48": " Nu mai spun nimic; sunt treizeci de ani de atunci, iaca, treizeci de ani, în toamna asta Aici boierul Dumitraşcu se opri, mai dădu de duşcă un palici de vin şi-şi mai răsuci o ţigară; după aceea îşi trecu degetele prin frumoasa-i barbă căruntă şi rămase gânditor Eu întrebai: —Ei, cucoane Dumitraşcu? pe urmă? —Cum, pe urmă? zise boierul cu un zâmbet blajin; numaidecât să-ţi spun ce-a fost pe urmă? Mai bine hai să bem şi paharul acesta şi pe cai, că întârziem! Am ieşit afară, am încălecat şi am pornit spre Topila O tăcere mare era împrăştiată pretutindeni pe şesuri şi pe văi, şi o pâclă de toamnă învăluia totul Soarele nu se vedea, dar o lumină dulce sta în ceaţa nemişcată Lumina se strecura parcă prin geamuri fumurii în pâcla tăcută şi în singurătăţile adânci Potcoavele cailor vuiau înăbuşit pe şosea",
    "49": " La dreapta şi la stânga, pe muchii, copaci cu frunzele arse stăteau nemişcaţi în lumina tainică La o cotitură, deodată izvorî ca din pământ, lângă un pâlc de mesteceni pletoşi, o movilă plină de bălării şi ierburi uscate —Aici a fost hanul Boului, odată zisei eu Boierul Dumitraşcu îşi opri calul, se uită la pâlcul de copaci, la şesul drept care se pierdea scurt în vălul de ceaţă, la movila singuratică, şi zise încet, dând din cap: —Da, aici a fost Apoi oftă lung, îşi puse calul în trap liniştit şi ne cufundarăm în pâclele tăcute, ne depărtarăm de hanul Boului, prin melancolia toamnei Povestiri, 1904 \nHanul boului a fost publicată mai întâi în Pagini alese, nr 18 (21) din 16 februarie 1903 Este pentru prima dată când apare tema hanului, recurentă la Sadoveanu H Sanielevici a văzut aici „adulter ocazional“ şi, din nou, „beţie“",
    "50": " Pentru Eugen Lovinescu, care-l considera prea romantic şi prea puţin realist, Sadoveanu este „în fond, un poet“, „un poet imaginativ şi evocator“, iar Călinescu considera şi el că „mişcarea epică strictă va fi întotdeauna punctul cel mai slab al autorului“: „Fără cusur în limba lor domoală, într-un ton de melancolie stinsă, toate aceste schiţe şi nuvele sunt lipsite de invenţie“ În Sadoveanu sau Utopia cărţii, Nicolae Manolescu va scrie: „Invenţia are aici un sens special, căci constă, înainte de orice, chiar în abundenţa plină de savoare a detaliului, în concretul unei proze a cărei originalitate ţine prea puţin de fabulă, de anecdota epică, dar mai ales de modul expunerii ş…ţ Geniul lui Sadoveanu este al variaţiunii pe temă Invenţia nu e în subiect, ci în protocolul istorisirii“ \n\nCânele tc \"Cânele \" Strada era de obicei tăcută Ferită de cursul birjelor, de năvala carălor din sate şi de glasurile precupeţilor, şapte zile din săptămână o ducea, mai ales vara, într-un fel de moleşală, ca un om care de-abia stă de somn",
    "51": " Doar spre sară, când slujbaşii trebuiau să se întoarcă de pe la canţelerii, cucoanele cu treburile şi mâncările isprăvite îndrăzneau să înainteze pe la porţi, şi acolo puneau la cale politica târgului aşteptându-şi soţii Erau şi copii puţini, fiindcă familiile se înţelegeau asupra punctului că „astăzi, dragă, viaţa e grea, nu mai e ca odinioară, când te duceai cu un sorocovăţ în piaţă, cumpărai cât puteai duce în spate şi te întorceai şi cu cusur“ Copii erau puţini şi, câţi erau, creşteau în frica lui Dumnezeu şi a lui sfântul Neculai din cui N-aveau voie să se joace cu băieţii „mahalagiilor“ pe sub garduri şi pe maidanuri, n-aveau voie să-şi rupă hainele şi să-şi zvârlă pălăriile în colb, trebuiau să fie ca nişte fete mari, să mânânce puţin, să se poarte cuviincios, că astăzi viaţa-i grea Glasurile lor se auzeau numai sâmbăta sara, ca nişte ţipete de moarte, când mamele săreau asupra lor, îi dezbrăcau, îi făceau albi de săpun şi-i vârau cu capul în albiile cu leşie",
    "52": " Altfel, pe strada aceasta, a Prefecturii, stăteau numai familii cumsecade de funcţionari Numai în capăt, spre marginea târgului, rămăsese din vechi un om de rând, un fanaragiu Îl chema Dorobanţu În amurg pornea, cu scara trecută pe umărul stâng, ca să aprindă luminile târgului, şi se întorcea stângându-le la miezul nopţii Le stângea şi cânta încet, cumpănindu-se şi sprijinindu-se în scară: \nFoileana bobului — Pe malu Siretului Paşte mânzu Iorgului \n\nCând se suia să stângă flacăra, nasul lui mare sclipea roş în bătaia felinarului Acasă, Dorobanţu se certa cu Huza, nevastă-sa; ba uneori ieşeau în puterea nopţii trăgându-se de cap, chiuind şi tăvălindu-se prin şanţuri De altminteri, Huza, femeie grasă şi voinică, era destul de vrednică şi spăla, cu ziua, toate rufele murdare ale boierilor din strada Prefecturii Cel mai cu vază locuitor sălăşluia de bună samă în casa cea mai mare",
    "53": " Cuconul Vasile Teodoreanu, poliţaiul Trăia numai cu cucoana Adela, erau singuri, fără copii, şi amândoi mărturiseau că sunt foarte fericiţi Dumnealui era scurt şi gros, chel, cu un nas mare pornit în jos, cătră barba şi mustăţile cărunte; dumneaei era uscată, cu obrajii supţi şi cu un nas lung, care privea spre cer Cucoana Adela avea o pisică roşă, Floricica; cuconul Vasile, un copoi mare, Osman; şi când Osman lua la goană lătrând pe Floricica, care fugea de-şi scotea ochii, scuipând, cu coada înfoiată cât un măturoi – dumnealor se luau la ceartă: cucoana ridica ţipând ascuţit mânile şi nasul cătră cer, boierul înjura gros cu nasul întors ameninţător spre pământ Pe urmă se împăcau şi dădeau vecinilor lămuriri: —Ce să facem? dacă n-avem copii Dintre vecini, prietinul de aproape al poliţaiului era cuconul Gheorghieş Horga, directorul Prefecturii, mijlociu, sprinten şi mare amatior de cucoşi şi de găini",
    "54": " Ograda lui era plină de tot soiul de cobăi, şi dimineaţa domnul Horga se scula cel dintăi, ca să vadă bătăliile dintre cucoşi Peste zi povestea prietinilor asalturile şi vitejiile împintenaţilor săi, cu amănunte şi înflorituri Cucoana Caliopi era acuma sură pe la tâmple şi tot nu se mai săturase de dragoste Cetea romane şi cânta, sara, cu glas tremurat, melodii arzătoare; când vorbea, întorcea ochii pe dos, dădea din cap, îşi umfla nările şi îşi subţia buzele; dar cuconul Gheorghieş nu vroia să ştie de fleacurile acestea: după ce-şi bea cafeaua, adormea în jâlţ gândindu-se la galiţele lui colorate Alţi vecini erau: ThTh Gavrilescu, grefierul, care totdeauna, după ce lua leafa, se întorcea în trăsură cu capu-n piept; Ioniţă Mărculescu, secretarul primăriei, care era mai dispreţuit dintre toţi, din pricină că la dânsul în casă cânta găina, adică cucoana Frosa, subţirică, frumuşică şi iute ca un spiriduş; cuconu Toader Lascarache, ofiţerul stării civile, însurat la tinereţă, cu bătrâneţa moaşei Maria, unguroaică de neam, care-l bănuia totdeauna că umblă după muieri şi se tânguia tuturora de necredinţa lui Todere – şi alţii mulţi mai mărunţi şi mai neînsemnaţi slujbaşi",
    "55": " Toţi trăiau într-o linişte şi o înţelegere desăvârşită,în casele curate, împrejmuite de grădini şi livezi De multă vreme o duceau aşa – Dorobanţu aprinzând şi stângând felinarele, Teodorescu repezindu-şi nasul în pământ, cucoana Adela înălţându-l spre cer, Horga aţâţându-şi cucoşii, cucoana Caliopi spăriind cu cântecele ei vietăţile împrejurimilor – şi se simţeau foarte la locul lor Dar într-un rând o spaimă mare a burzuluit toate sufletele Era într-amurgul Cucoana Frosa stătea la zăbrea, frumos pieptănată şi privea gânditoare la rarii trecători; cucoana Adela era în balcon; cucoana Caliopi la poartă, privind în lungul drumului şi aşteptându-şi odrasla cea mai mare, trimeasă la pitărie după pâne Băiatul, Costică, venea încet cu pânea la subsuoară, privind cu luare-aminte pulberea pe care o stârnea valuri, târându-şi botinele Din balcon, cucoana Adela îşi înălţa nasul şi întrebă: —Ai mai ieşit la poartă, soro? —Da, dragă Aştept să-mi vie diavolul de băiet cu pânea",
    "56": " Acuşi trebuie să pice şi dumnealui de la canţelarie Apoi începu să ţipe ascuţit: Dar hai, dimone, mai repede! ai să-ţi strici botinele târâindu-le prin colb Zărind pe Frosa la geam, îi făcu din cap un compliment şi-i surâse cu dulceaţă În vremea aceasta, boierii întorseseră colţul stradei şi ajunseseră pe Costică înaintea casei lui Mărculescu Acolo se opriră o clipă urmându-şi vorba începută încă de la birou, pe când nevestica secretarului se retrăgea roşă şi grăbită de la geam Costică se plecă şi ridică de jos o piatră: un biet câne ogârjit, alb, coastele ieşite, intrase pe uliţă, cu coada dintre picioare, şi muşluia pe sub garduri Era aşa de umilit şi aşa de amărât – şi vântul de-ar fi bătut, l-ar fi dat jos Cânii mahalalei îl simţiră şi dădură năvală în uliţă, care strecurându-se pe sub porţi, care sărind peste garduri",
    "57": " Erau de toate neamurile şi de toate mărimile: creţi şi lânoşi; zbârliţi, cu păr aspru în jurul botului; bocşi graşi cu nasurile turtite; copoi sprinteni; dulăicu hămăituri răguşite – şi toţi dădură năvală în jurul veneticului Piatra copilului porni şi pocni într-un gard – străinul îşi încovoie în sus spinarea, îşi ridică buzele şi-şi arătă dinţii, pe când hămăiturile celorlalţi umpleau strada de larmă Unul, mai îndrăzneţ, se avântă Veneticul se întoarse ca fulgerul clămpănind din dinţii albi, apoi porni încet, cu ochii la pândă Cânii ceilalţi, însă, dând un iureş, îi întoarseră Costică repezi altă piatră, şi javra, izbită, icni, făcu două copce şi trecu arsă pe alături Băiatul răcni o dată ascuţit şi se plecă spre picioare, boierii îl împresurară cu întrebări felurite, iar cucoana Caliopi din poartă lăsă să-i scape un ţipăt ascuţit: —Haah! l-a muşcat cânele! Din balcon, cucoana Adela începu a striga cu nasul spre cer: —Vasile! Vasile! ieşi afară! un câne turbat pe uliţă! A muşcat pe Osman! Şi cuconu Vasile dădu buzna afară spăriat, privi o clipă cu ochi uimiţi furtuna din stradă, oamenii şi femeile care ieşeau de pretutindeni întrebându-se, repezindu-se, izbindu-se – se întoarse, năvăli iar în casă şi ieşi numaidecât cu puşca",
    "58": " —Haah! ţipă iar cucoana Caliopi, un câne turbat! Şi cânii lătrau, şi oamenii se prăbuşiră în toate părţile şi se întoarseră cu ce putuseră apuca, cu ciomege, cu bastoane, cu ostreţe rupte din garduri, doi servitori se arătară cu furcile – şi începură goana Cânele străin se strecura rânjind prin şanţ, pe sub garduri; din când în când clămpănea la năvălirile prea înaintate ale duşmanilor care-l lătrau furioşi; apoi, când răcnetele şi fâşcâiturile oamenilor îl împresurară, o porni ceva mai repegior, cu coada mai strânsă pe pântece Era foarte umilit şi parcă nu cerea decât să fie lăsat în plata Domnului Dar o piatră îl ajunse, apoi alta Din urmă veneau mânioşi şi cuconul Gheorghieş Horga, şi grefierul Gavrilescu, şi Mărculescu, şi Lascarache, şi toţi locuitorii şi slugile străzii, învârtind arme ucigaşe Cuconul Vasile se opri o ţâră, ridică puşca, ochi şi, o dată cu bubuitura asurzitoare, un fum des învălui grămada",
    "59": " Cânele o porni în fugă spăriată şi urmăritorii se răsfirară răcnind şi chiuind Din strada Prefecturii cotiră în uliţa Ştefan cel Mare Acolo oamenii, înspăimântaţi de atâta larmă, săriseră în păr şi se băteau cap în cap —Ce-i, frate, ce s-a întâmplat? —Domnule! strigă poliţaiul bălăbănindu-şi puşca: e turbat! —Cine-i turbat? —După el, domnule, nu sta la vorbă! ordon, domnule ordon! Câne turbat! După el! Şi alergau după el Cânele fugea îngrozit de strigătele sălbatice şi bătut de bolovanii care alergau, sărind pe drum, în urma lui —A muşcat un băiet! —Pe cine l-a muşcat? —Un băiet al lui Horga, de zece ani —Ce spune? Ce zice că a muşcat? Pe cine? —Nu ştiu! aud că a muşcat zece copii Şi goană, şi ţipete, şi fluierături – şi iată că uliţa deşteptată în capătul celălalt se ridică în picioare ca un singur om şi opreşte fuga urmăritului cu o grindină repede de pietre",
    "60": " Cânele se întoarce, dar de dincoace duşmanii s-au înteţit şi printre răcnete răzbate o vorbă spăimântată: „Turbat! E turbat! Câne turbat!“ Şi vin cu mânie, îşi bălăbănesc ciomegele, furcile, bastoanele, nu mai este chip de scăpare, şi pribeagul începe a urla înfiorător, stă o clipă în loc, apoi se repede şi se strecoară subt un podeţ L-au împresurat Cuconul Vasile, de departe, trage al doilea foc asurzitor, bolovanii pornesc, se izbesc şi se înfundă pe gura neagră a podeţului, mulţimea se apropie fierbând Dar deodată se răsfrânge în lături îngrozită, unii cad pe spate, alţii se rostogolesc spre laturi Cânele a zvâcnit ca un bulgăre de zăpadă de sub pod şi, prin şanţul pe care l-a croit spaima înaintea lui, sfârâie ca o arătare Dar ciomegele l-au ajuns; l-au îngrămădit subt un gard Izbit, sfâşiat, zdrobit, începe iar a urla cu sălbăticie, cu ochii căscaţi de spaimă aţintiţi asupra lumii care-l împresoară şi care-l ucide",
    "61": " Gemetele slăbesc înăbuşite; sângele năvăleşte pe gură, iese ca nişte flori pe blana albă, printre coaste – şi ochii se rostogolesc ca nişte globuri crunte, apoi rămân neclintiţi, plini de lacrimi şi sânge, şi parcă întreabă ceva cu groază şi cu durere Mulţimea se mişcă, se împrăştie Şi boierii intră pe strada Prefecturii, vorbind zgomotos Cine a dat întâi? Cine l-a sfârşit? Fiecare a dat lovitura cea din urmă Cucoanele aşteaptă neliniştite Ce-a fost? Cum a fost? Costică nu-i muşcat, nu-i muşcat nici Osman, dar putea să se întâmple mare comèdie Praful uliţii, ca niciodată, se ridică des şi scânteiază ca o pulbere de aur în luminile asfinţitului, peste casele curate şi peste livezile verzi Şi deodată o cucoană îşi aduce aminte că mâncara se răceşte – şi toţi îşi aduc aminte că n-au cinat încă, şi se grăbesc spre case Poftă bună, bun apetit, praful se potoleşte, lătrăturile contenesc, sara coboară peste liniştea oamenilor",
    "62": " Crâşma lui Moş Precu, 1904 \nCânele a apărut prima dată în Voinţa naţională, nr 5853 din 21 oct-3 nov 1904 În Notele sale publicate în 1954, Profira Sadoveanu mărturiseşte că târgul de provincie surprins aici este Fălticeniul, iar strada, Ştefan cel Mare La apariţie, schiţa a stârnit o nouă polemică între H Sanielevici şi G Ibrăileanu Primul a acuzat din nou schiţa de imoralitate Între Sadoveanu şi G Ibrăileanu se va lega, în timp, o mare prietenie „Prin cruzimea detaliului şi prin viziunea grotescă, schiţa aminteşte de Grand Hôtel «Victoria Română», a lui Caragiale“, spune Nicolae Manolescu, cel care consideră că, dintre scriitorii români, cei care l-au influenţat cel mai mult pe Sadoveanu au fost Caragiale şi Vlahuţă La moartea lui Caragiale, Sadoveanu a scris un emoţionant articol în care a vorbit despre „minunatele schiţe“ din Momente, nuvelele Păcat şi Făclia de Paşte fiind apreciate drept „povestiri zdrobitoare“",
    "63": " În antologia Istorisiri vechi şi nouă, volum de propagandă comunistă publicat în 1954 la Editura Tineretului a Comitetului Central al Uniunii Tineretului Muncitoresc, această schiţă era subînţeleasă ca o metaforă a „relaţiei dintre exploataţi şi exploatatori“ \n\nPăcat boieresctc \"Pãcat boieresc\" Itc \"I\" Moşia noastră e departe de balta plină de vânat şi de peşte a Borcii, cale de două ceasuri cu calul, înlăuntrul Bărăganului În vara anului 1896 eram singur, cu logofătul, cu lucrătorii, cu lanurile întinse, în căldura nemiloasă a verii Veniseră ai noştri la putere, şi tata sta la Bucureşti, om politic, năpădit de grele afaceri Mama şi două surori erau cu el Nu ştiam ce să fac în casa mare albă, pustie acum Şi tinereţea mea avea nevoie de ceva, asta o simţeam eu bine, eram neliniştit, şi căutând parcă acel ceva, începui a mă duce la vânat în Iezer, când aveam vreme",
    "64": " Acolo, în Iezer, am avut eu cea dintăi iubire; şi eram să şi mor acolo Stepa îmi era dragă Întreaga copilărie şi întreaga tinereţă le petrecusem în Bărăgan Ars de soare vara, bătut de vânturi iarna, pustiu şi trist, fără zare, fără râuri, fără răcoarea florilor şi a pădurilor, nemărginire dreaptă – şi totuşi era cel mai drag pământ sufletului meu Acolo nu se văd munţi cu coame albastre înălţându-se cu creştetele în cer, aproape; nici codrii bătrâni cu cânturi aspre şi veşnice; nici cucul nu cântă de noroc, când şuvoaie vin rostogolindu-se înspumate pe treptele costişelor, când luncile se umplu de flori şi de oaspeţi cântăreţi Acolo se aude, iarna, suflarea crivăţului viforos într-un pustiu fără sfârşit, pe o nemărginire de zăpadă, sub care zac, triste şi rare, sate zvârlite în întindere; iar vara priveşti ori pământuri goale, ori lanuri mari, în care soarele varsă aur topit, în care oamenii lucrează din greu, încovoiaţi ca sub poveri dureroase",
    "65": " Totuşi, în aceste locuri zgârcite în obişnuite frumuseţi, am simţit fiorii zărilor fără sfârşit, când calul mă ducea în zbor vulturesc, pe întinderi fără drumuri, şi melancolia amurgurilor m-a pătruns cu adânca taină a neştiutului unei mări fără hotar Şi încet, cu tinereţa şi cu dorul, am început a vedea frumuseţi nebănuite Dimineaţa, mă trezeam când soarele roş, ca de sânge, înflăcăra geamurile Ieşeam repede afară, după ce mă îmbrăcam Calul mă aştepta la scară, lângă pâlcul de salcâmi care străjuia casa, palatul nostru, cum îi zicea tata, Dumnezeu să-l ierte Depărtările erau învăluite de aburi; ciocârlii cântau deasupra lanurilor noastre Porneam cu logofătul, un om mărunt, cu ochi mici, sfredelitori, cu mustăţile lungi Vorbeam puţin cu el, nu-mi era drag deloc Caii mergeau la trap înăbuşit pe drumul de ţârână, în cântecele ameţitoare ale ciocârliilor, care tremurau cascade melodioase în lumina înălţimilor",
    "66": " Nemărginita câmpie plină de pâne adia uşor la suflarea vântului dimineţii, întunecându-se în coborâşuri, sclipind ca aurul în coamele de val Şi treceam prin răzoarele umede de rouă, prin armata de secerători tăcuţi, – şi gândurile-mi pribegeau aiurea Peste zi se lăsau călduri copleşitoare Stam undeva, la umbră; îmi era sete şi n-aveam apă; priveam petele rotitoare ale căldurii, şi ochii mi se ţinteau departe, în necunoscut – şi-n clipele acelea mă simţeam aşa de plictisit, ş-aşa de singur, că mă-ntrebam de ce mai trăiesc Spre sară, ca să mai petrec, călătoream spre una din staţiile mici, roşii, pierdute în buchete de salcâmi, în lungul drumului-de-fier, drept, fără sfârşit Dam de câte-o crâşmă singuratică, în care, în răstimpuri rare, se auzea zarvă de glasuri, iute copleşită de tăcerea pustiului Pe urmă ajungeam la staţie, aşteptam un tren, care venea de departe şi trecea în depărtarea fumurie a răsăritului",
    "67": " La un geam, în verdeaţa care căptuşea zidul, se arăta un cap de femeie gătită ca de sărbătoare; funcţionarii se mişcau încet, schimbau saluturi cu cunoscuţii; maşina pufăia, pleca; gara rămânea mică şi singuratică în pacea amurgului Plecam în trap ţăcănit, pe gânduri; tăcerea pustiului mă învăluia de pretutindeni, umbra cucerea lanurile năvălind ca valuri de la răsărit, şi, din când în când, un canton suna trist, plângând parcă, în imensitate: lang-ling! Soarele, scufundat de mult în asfinţitul vânăt, trimetea încă luciri trandafirii nourilor nemişcaţi deasupra, în înălţimi Sate depărtate, în întunecimea care creştea, se cunoşteau întâi după fumegări uşoare, apoi după lumini pierdute în noapte, ca licurici pe o întindere fără margini, care se amestecau de la o vreme cu stelele zării Şi mă culcam trist în casa pustie, nu ştiam ce să fac; nu puteam ceti, nu puteam scrie, o plictiseală grozavă mă apăsa",
    "68": " Dragomir, logofătul, cu ochii lui mici, mă sfredelea, parcă îmi cetea în fundul sufletului; şi de câteva ori, răsucindu-şi mustaţa, mi-a dat a înţelege, zâmbind, că pentru un boier tânăr ca mine este leac la plictiseală —De, s-ar putea să nu vă fie cu supărare Pe-aici, pe la noi, găsim aşa o nevastă sprintenă, o fată frumoasă Hm! şi mă privea ţintă Dar mie logofătul nu-mi plăcea şi n-aş fi vrut cu nici un preţ să-mi ştie tainele şi slăbiciunile Îl trimeteam la plimbare, c-o vorbă scurtă, şi aşteptam Dar ce aşteptam eu întârzia, şi plictiseala îmi înnegura sufletul tot mai mult Totuşi, într-o bună zi prinsei din zbor o vorbă de la Dragomir: —Vânat ca-n Iezer nu este nicăieri pe lume Mă întorsei spre el cu bucurie Aveam cel puţin o petrecere nouă",
    "69": " —Ce spui, Dragomire? —Zic de Iezer Maică-maică! ce vânat e acolo! Ţi se ridică părul măciucă în vârful capului —Să ştii că mă duc acolo la vânat Lui Dragomir îi sticliră ochii Bucuria lui că va rămânea singur şi va putea să-şi mai facă mendrele! Începu a-mi spune despre Iezer câte minuni toate – de credeam că nu mai sfârşeşte Iar eu toată noaptea m-am gândit la plăcerea unui vânat în balta Dunării, şi a doua zi m-am hotărât să mă reped cu calul şi cu puşca până acolo Acesta a fost începutul călătoriilor mele la Iezer Întăia vânătoare n-a fost cu nici un folos Mi-am lăsat calul la crâşmă, în marginea satului, ş-am coborât spre apă, în apropierea liniei Reţeaua albă a podului de fier se întindea până departe, dincolo, peste mlaştină În bălţi pline de ţipirig stăteau până la piept cai, mestecând leneş verdeaţa care plutea în mănunchiuri pe luciu",
    "70": " Pe urmă, după bălţile acestea scăzute, se deschideau deodată marile lunci de sălcii bătrâne, incluzând ochiuri largi şi adânci de apă Mergeam cu puşca în mână, cu ochii aţintiţi asupra acestor păduri umede, pline de întuneric şi sălbătăciuni, cu urechea aţintită la zgomotele undelor, la freamătul sălciilor Vedeam zboruri grăbite de raţe, vedeam stârci fâlfâind greoi peste pămătufurile trestiilor, auzeam ţipetele găinuşilor şi ale lişiţilor, dar eram prea departe de ele Înţelegeam că am nevoie de un tovarăş, de un vânător din partea locului, de o luntre care să mă ducă la bătelişti şi ascunzişuri – şi lăsam vânatul în linişte să se strecoare pe luciu, să se ridice în unghiuri lungi pe roşeaţa asfinţitului, şi, cu sufletul plin de frumuseţea locurilor, de miile de glasuri ciudate ale amurgului în bălţi, de minunatele coloraţii ale apei sub bătaia celor din urmă raze, rătăcii mult, la întâmplare, fără ţel hotărât",
    "71": " Când mă întorsei, crâşmarul se uită cu coada ochiului la torba mea goală —Apoi văd eu că n-ai prins nimic —Nu, n-am avut luntre —Nici luntre, domnule, nici om care cunoaşte locurile Dacă mai ai plăcere să vii pe la noi, să te învăţ eu ce să faci Ştii ce? Să-mi spui mie o vorbă! nimic mai mult, şi eu trimit răspuns lui Marin Dumneata vrei să vânezi numaidecât? —Vreau, cum nu? —Aşa? Atunci să-mi spui o vorbă şi eu trimit răspuns lui Marin Ãsta, domnule, e mare vânător şi nu numai vânător – şi pescar, domnule, îţi spui eu Cu el să te duci la vânat, şi pe urmă să stăm de vorbă! Crâşmarul îmi vorbea cu înfocare, mândru de Iezer şi de Marin",
    "72": " —Bine, atunci când oi veni, să chemăm pe Marin —Uite, domnule! zise iute crâşmarul, cu ochii în sus şi cu un deget înainte, parcă voia să-şi aducă aminte de ceva; uite! Îl chemăm şi vă înţelegeţi din două vorbe O să-l cinsteşti cu ţuică, domnule Un pahar, două, trei, cât ai dumneata bunătate şi afacerea s-a încheiat! îţi spui eu! pe onoarea mea! Eu, domnule, am fost caporal în oaste, la artilerie! Mă cheamă Sandu Popescu! Şi mă privi tăcând deodată, cu bărbia în piept, parcă voia să-mi vadă mai bine mirarea Apoi zâmbi şi-şi mângâie cu un singur deget, arătătorul de la dreapta, mustăţile scurte, negre, care erau trase cu cărbunele parcă pe faţa-i roşcovană şi plină Mă privi cu ochii mici veseli: —Treaba e ca şi făcută!",
    "73": " Atunci, când vii pe la noi? —Chiar mâne Numai vezi de-mi pregăteşte ceva mâncare bună —Cum? Aoleu! Pun pe nevastă, domnule, şi taie o găină Am şi vacă, domnule! Pe onoarea mea! Eu am fost caporal la artilerie! Îţi pregătesc o mâncare grozavă Vra să zică treaba e ca şi făcută Ce mâncare îţi place dumitale? Şi mă privi iar zâmbind, cu bărbia în piept Apoi tresări, cu un deget înainte: —Stai! o friptură bună, şi totul s-a sfârşit! Şi o ciorbă! O ciorbă şi o friptură! Asta e! Şi chem pe Marin, şi treaba e gata! Pe onoarea mea! Şi rămase în faţa crâşmei, cu mânile în şolduri, cu nădragii largi umflaţi ca de vânt, privind fericit în urma mea, pe când eu mă cufundam repede pe Corbul meu în umbrele Bărăganului, spre asfinţitul şters, aproape stâns",
    "74": " A doua zi pe la toacă, cum descălecai, Sandu se repezi pe uşa crâşmei ca izbit de cineva şi răcni la un ţânc numai de o şchioapă, care se prăjea la soare: —Mă, tătuţă, mă! fuga la neică Marin, mă! Până ce-mi duse calul în şopron, până răcni la muiere: „U! Ano, fă! rupe gâtul la găina a pestriţă!“, până intră în odaia scundă, afumată, cu zâmbetu-i frăţesc, Marin puşcaşul sosi, cu băiatul ca un mânz după el —Uite-l, ăsta-i! zise mândru Sandu, şi întinse mâna spre om Puşcaşul, scund, lat tare în spete, cu obrazul uscat, înnegrit de o barbă rară, zbârlită, mă privea fără să clipească, fără să zâmbească, cu doi ochi rotunzi, verzi Cu dreapta ţinea de strat puşca atârnată pe umăr, şi mâna neagră, mare, cu degetele lungi, osoase, noduroase, mi se păru înspăimântătoare Zâmbii: —Dumneata eşti Marin? Pe urmă nu mai ştiui ce să-i spun",
    "75": " Ce obişnuieşti? —Ţuică, o ţuică mi-e destul, zise el încet, cu voce lină şi joasă —O ţuică, două, cât ai dumneata bunătate, vorbi zâmbind şi frecându-şi mânile Sandu Popescu Puşcaşul tăcu o clipă, privind în pământ, apoi mă ţinti cu ochii lui rotunzi —Dumneata eşti boierul din Sărăţeni? —Da! răcni repede crâşmarul; boierul Niculiţă! Şi aşeză cu grijă, pe masă, trei păhărele de ţuică Vânătorul sorbi încet băutura, cu ochii pe jumătate închişi Puse paharul la loc şi-şi şterse mustăţile zbârlite Grăi iar cu glasu-i ostenit: —Am auzit că la Sărăţeni o duc mai bine rumânii Sandu nu-mi dădu voie să răspund Îşi repezi arătătorul drept, înainte: —Cum? foarte bine! acolo, ca în sânul lui Avram! Ţi-o spun eu, neică Marine, pe onoare! Omul dădu din cap Crâşmarul îi puse în mână a doua ţuică O sorbi şi pe asta încet",
    "76": " Începu după aceasta să se scociorască în chimir Scuipă cu greaţă şi mormăi: —Nu-i! —Ce să fie? —Tutun! tutun! strigă Sandu Las’ că-ţi dă boierul Niculiţă un pachet! Aşa boier zic şi eu; om nu glumă! Şi-ai văzut ce cal are? Un zmeu, neică Marine! Vânătorul desfăcu tutunul şi scoase din carâmbul cizmei o pipă neagră Suflă de câteva ori tare în ţeavă şi o bătu cu botul de marginea mesei Deodată rosti tare, întinzând mâna stângă, mare şi neagră, spre mine: —Nu! la noi nu-i chip să mai trăiască rumânul! Pe mine m-a sărăcit boierul ăl de-a murit, şi ăsta care a venit m-a afundat şi mai rău în necaz Am rămas numai cu casa, atât – şi cu puşca În glasul lui era ca un hârâit aspru, dureros",
    "77": " Prin ochii verzi, care mă priveau, trecu o lucire Crâşmarul îmi făcu cu ochiul şi tuşi Puse apoi mâna pe puşca lui Sandu şi mi-o întinse: —Dumneata, boierule, ai foc central! Eu cunosc! am fost caporal în artilerie Neica Marin are de celelalte, vechi Dar puşcă bună, ştii cum bate? —Dacă n-ar fi fost bună, n-ar fi ţinut până acum! zise iar moale, deodată liniştit, vânătorul, îndopându-şi pipa cu tutun —Aşa-i, are dreptate! strigă Sandu Popescu Dar o ţuică – ce mai zici, neică Marine? Marin clătină din cap şi-şi aşeză pe umăr puşca —Nu, mi-e destul! De-acum mergem Scapătă soarele Pornirăm spre Iezer, pe când din urmă ne petrecea din ochi Sandu, cu mânile în şolduri, cu zâmbetul pe buze Tot drumul, până la baltă, Marin nu zise nimic Pâcâia din pipă, cu ochii rotunzi aţintiţi înainte, slobozind vălurele albăstrii de fum, care se înălţau până la pălăria lui înverzită de ploi şi de vreme şi se topeau într-o clipă în aerul luminos",
    "78": " Mergea domol; cizmele mari, cu carâmbii până la genunchi, sunau greu pe pământul tare, de două ori fiecare cizmă: întăi călcăiul şi pe urmă talpa groasă Pantalonii largi de lână roşcată, zeghea neagră, arătau pete mari de sânge şi de untură; solzi de peşte, lipiţi în creţuri, sticleau verzii în lumina piezişă a soarelui Coborârăm drept în baltă Căsuţele risipite ale satului, cu fumurile luminoase, rămaseră în urmă zugrăvite pe cerul limpede Într-o băltoacă neclintită, în noroi, printre papură zdrobită, se arătă o luntre, neagră de catran, priponită cu o frânghie groasă de un ţăruş înfipt în malul hleios —Asta-i luntrea mea! rosti deodată vânătorul Mai încolo am ascunzişul vâslelor Şi uite, colea pe mal, între sălcii, deasupra stufului bălţii, căsuţa mea Atât mi-a mai rămas! Şi mă privi întunecat, cu hârâitu-i de durere deşteptat în glas",
    "79": " Omul îmi plăcea, cu toate că vorbea aşa de puţin şi mă privea aşa de ciudat Din toată înfăţişarea lui cătrănită, din glasu-i adânc, se cunoştea că trecuse prin dureroase furtuni Amărăciunile-i săpaseră brazde pe faţă şi-i secătuiseră izvorul vorbirii Şi, privindu-l, mă gândeam la spusele lui, la „boierul cel bătrân“, la cel nou, la furtuna care poate sta înlănţuită în fundul sufletului, de unde izvorâseră greu cuvintele amare: „Atât mi-a mai rămas! căsuţa şi puşca!“ Şi voiam să-i spun o vorbă de mângâiere Dar el se întoarse spre mine, cu ochii lui rotunzi, şi zise tare, înviorat: —Hai, boierule, urcă! Eu iau opăcinile şi pornim Pornirăm cu luntrea, intrarăm încet în stufării Din sat veneau mugete prelungi de vite, sunete moi de tălăngi şi glasuri omeneşti aşa de lămurite, încât păreau că vorbesc aproape de noi, undeva, în baltă Apoi încet-încet zgomotele scăzură – şi noi pluteam pe cărări strâmte, printre trestiile care foşneau uşor şi tremurau o dată cu lumina aurie de soare",
    "80": " Din când în când apa clipocea, sunând grăbit; aproape de noi, o umbră neagră trecea printr-o şuviţă de lumină, şi puşcaşul întorcea faţa spre mine: —O lişiţă Şi iar ne strecuram în tăcere un răstimp Apoi deodată un măcăit aspru mă scutura din liniştea ce mă cucerise, aripi băteau şi raţa se înălţa săgetând pe deasupra pămătufurilor roşcate, dincolo de bătaia puştii După aceea, dintrodată plutirăm lin şi intrarăm sub bolţile luncii mari de sălcii Soarele da în asfinţit, o pulbere de aur se strecura prin pletele verzi şi tremura în flori de lumină pepânza neclintită şi întunecoasă a apei Ramurile, împreunându-se, deschideau arcade negre, sub care treceam într-o linişte neţărmurită, lăsând o cărare de solzi de oţel în urma luntrii Şi ne oprirăm între două sălcii scorburoase, adăpostiţi de ramuri dese, care curgeau de sus până la luciul bălţii În faţă aveam o oglindă uriaşă, în care soarele se învolbura într-un cuibar de foc, între două ziduri de trestii, ce-şi clătinau uşor vârfurile subt o boare de-abia simţită",
    "81": " Marin scăpără şi-şi aprinse pipa, apoi, cu degetele răşchirate, îşi dădu pe după urechi părul cărunt Îmi pregătii puşca; trăsei încet cucoaşele care ţăcăniră de câte două ori fiecare Soarele vărsa valuri sângeroase acum, se cufunda în zare O lişiţă se arătă, cu puii după dânsa, în partea cealaltă a ochiului de apă, din trestii —Mai avem! zise Marin întorcându-şi faţa neclintită spre mine Acum asfinţeşte soarele Şi pâcâia liniştit din lulea —Neică Marin, şoptii eu, scormonit de dorinţa de a-i spune o vorbă bună —Ei? —Ai dus-o rău cu proprietarul cel bătrân, cel ce-a murit? El îşi întoarse spre mine ochii verzi, rotunzi, şi-şi scoase luleaua din gură —Am răbdat, zise el domol, am răbdat Dar acum o să mai pot răbda, cu ăst nou? Şi mă întreba cu ochii",
    "82": " Din pricina ălui bătrân mi s-a dus în pulbere ce brumă am agonisit, şi din pricina lui nevasta a intrat în pământ! Şi mă privea crunt, parcă scrâşnea În ochii verzi jucau raze apoase Mâna stângă, neagră, noduroasă, se ridicase spre mine Voia să mai zică ceva, dar deodată ochii, sticlind, i se înălţară şi mânile cuprinseră puşca Un vâjâit ca de vânt trecea pe sus Un stol mare de raţe se învălui deasupra noastră Puştile trăsniră, umplând de tunete adânci pădurile bătrâne de sălcii Ţipete ascuţite şi mirate de găinuşi răspunseră din trestii, câteva raţe căzură greu în stropi roşii, pe apă, pe când stolul, ca izbit de furtună, se întorcea brusc, se înălţa, se pierdea pe deasupra luncilor IItc \" II\" Din tăcerea sau din vorba ruptă, zgârcită a vânătorului, nu putusem să pricep multe lucruri Sandu crâşmarul, iar, vorbea prea mult, şi ce voiam eu să aflu, ori nu era în stare să-mi spuie, ori se prefăcea că nu înţelege",
    "83": " Şi mă lua cu vorba-i pripită înainte, îmi zâmbea prietineşte, îşi întindea degetul, trăgându-şi în piept bărbia, se jura pe onoare şi striga că a fost caporal în artilerie Era o vulpe şireată domnul Sandu Popescu, de nu mai avea margine Ţuicile pe nesimţite le strecura spre puşcaş: boierul plăteşte! şi tutunul, ori lipsea, ori nu lipsea din chimir, un pac nu strica: boierul plăteşte! Şi zâmbea cu faţa rumănă ca o lună plină, aşa de fericit, că n-aveam ce face, tăceam şi plăteam cu voie bună De altminteri, aveam şi de ce Pândele, vânătorile noastre erau foarte fericite Marin cunoştea cotloanele cele mai ascunse ale sălbătăciunilor şi mă strecura cu luntrea spre ele, încet, cu fereală, cu un meşteşug de care mă minunam totdeauna Balta, pe de altă parte, gemea de raţe, de găinuşi, de dupli – de toate neamurile zburătoare şi fricoase cu ochii rotunzi, cu gâturile lungi, tremurătoare şi lucii",
    "84": " Şi parcă şi vânătorul meu avea ceva din mlădierea aceea a gâtului, uşoară, cu fereală şi cu teamă, şi ceva din privirea pătrunzătoare, rotundă, ascuţită, verde ca şi apa stătătoare a Iezerului, privire care mă neliniştea Într-o săptămână, patima pândei, a vânatului bălţii, îmi intrase în suflet, în sânge, în simţuri Veneam în galop întins, cum da soarele spre asfinţit, treceam repede prin crâşmă, unde mă aştepta Marin şi gălăgiosul sfat al lui Sandu, umpleam pentru puşcaş o gărăfioară de ţuică şi plăteam două pacuri de tutun, şi ne coboram spre pânza stufăriilor În liniştea bălţii întinse, ţipătul singuratic al unei paseri deştepta ca un răcnet singurătăţile şi mă făcea să tresar Cu ochii deschişi mari, cercetam văzduhul la linia pămătufurilor roşcate, spre asfinţitul înflăcărat, ori cărările lungi în trestii, ori bolţile întunecoase ale sălciilor, în care se cerneau stelele, florile de lumină, şi inima-mi bătea grăbit când un fir de papură sau de mlajă se clătina",
    "85": " Acum puteam să deosebesc clătirea domoală a vântului, de fiorul uşor, sfios, pe care-l da strecurarea paserei de apă Deosebeam acum cu urechea şi zborurile ca izbiri de vânt ale raţelor, de fâlfâirile moi, abia auzite, ale stârcilor, ori de sfârâiturile de aripi ale cristeilor de papură; deosebeam bine şi strigătul vulturilor care se roteau în văzduh, după pradă, de răcnetul de trâmbiţă al bâtlanilor, de gâgâirile aspre, scurte, ale gâştelor vinete Şi toată vremea cât stam în luntre, cu puşca în mână, eram cu ochii mari la pândă, cu inima gata să zvâcnească înfierbântată, fără nici o simţire alta, fără nici un gând Marin îmi da desluşiri asupra acestui vânat pătimaş, cu glas domol, cu cuvinte întrerupte, cum îi era obiceiul În răstimpurile mari de tăcere, pâcâia din pipa totdeauna plină Când sfârşea, o umplea din nou, dar, înainte de a o aprinde, îşi dregea gustul cu un gât, două de ţuică",
    "86": " Câte puţin, câte puţin, deşi greu, ne mai împrietinirăm, şi aflai ceva şi din trecutul care aşa de tare îi amărâse sufletul Boierul vechi, „ăl de-a murit“, boierul Leonida, cum îi zicea Marin, îşi făcuse de cap o viaţă întreagă Dusese pe oameni numai în răcnete şi-n sfârcul harapnicului Şi pe toţi îi domolise, îi frământa ca pe nişte robi Şi de la acela, de la bătrân, i se trăgea puşcaşului meseria aceasta fără hodină, de pescar şi vânător, de care nu fusese niciodată bucuros, dar care la sfârşit îi intrase în sânge cu miasmele, cu frigurile, cu duhurile bălţii Şi de la acela i se trăgea şi durerea cea mare din tinereţă– despre care el nu-mi spunea nimic lămurit, dar pe care eu totuşi parcă o înţelegeam, căci era vorba, în această durere, şi de nevasta puşcaşului, care de pe atunci a murit, aşa, s-a dus, „numai de foc şi de amar!“",
    "87": " Ş-acuma, cu stăpânul acest tânăr, vânătorul n-avea nimic desluşit Cel puţin mie nu voia să-mi spuie nimic Şi nu înţelegeam ce putea să aibă, pe câtă vreme „boierul lui“ nici nu sta la moşie; venea numai aşa, toamna, pe-o lună, două —Ce-ai cu el, neică Marine? —Eu? cu el? nimic! Când vine, îi duc vânat şi peşte – atât Şi pentru asta îmi dă voie să mă hrănesc din bălţi un an, că numai atât mi-a rămas: puşca şi căsuţa Mă privea ostenit, cu faţa întunecoasă, cu ochii verzi, rotunzi, şi dădea din cap Într-un rând îmi zise scurt: —Şi dumneata te-ai teme ca şi mine —De ce să mă tem? Zici că n-ai avut nimic cu el —Dar cu celălalt parcă ce-am avut? A avut el! Eu n-am avut nimic ! —Ei!",
    "88": " —Cum ei? Nimic! Atât! Dintr-atât nu puteam înţelege nimic Omul era cu sufletul prea închis, cu inima împietrită, cu o ură veche, ascunsă, care nu se mai domolea Şi cu toate că mă purtam bine cu el, ceva din amarul lui parcă mă ajungea şi pe mine; mă privea cum îşi privea vânatul, cu ochii sticlind uneori; câteodată nu-mi răspundea la întrebări Toată fiinţa lui uscată, cu barba zbârlită, cu ochii adânci, neînţeleşi ca apa Iezerului, era plină de neîncredere, de pornire asupra ciocoiului, care-l lăsase cu puşca şi căsuţa lui numai, şi care-i făcuse un rău mare, odată, în tinereţă poate Şi orice-aş fi făcut, şi eu eram un ciocoi Oricât se stăpânea el – pătrundea ceva ascuţit, ceva nemulţămit din vorba lui, ceva care mă tulbura – şi cu o sfială ciudată mă uitam la mânile uriaşe, negre, cu degetele noduroase",
    "89": " Încet-încet trecură însă acestea Şi el încet-încet uita pe boier Începeam să-i fiu un tovarăş, după ce-i fusesem un învăţăcel, şi parcă se mai domoli faţă de mine, când, la sfârşitul săptămânii, îi strecurai în palmele care mă înfricoşaseră două piese de câte cinci lei Îi scăpărară ochii, într-un fulger verzui Apoi mă privi mulţămit, cu un zâmbet: —Să trăieşti, boierule, să-ţi dea Dumnezeu sănătate Asta nu-i pentru mine —Dar pentru cine? Deodată ridică ochii şi mă privi Apoi îşi coborî încet pleoapele, cu luminile spre botul pipei, şi nu-mi răspunse Voia totuşi să-mi arate că l-am ajuns la inimă, că-mi era recunoscător Începu a mormăi, şi tuşi de câteva ori —Ştii ce, boierule Niculiţă? Dimineaţa n-ai venit niciodată la baltă —Nu —Ei, atunci nu ştii nimic Dimineaţa, este ce este",
    "90": " Eu, şi la vânat, şi la pescuit, dimineaţa fac treabă Şi sara pică, nu-i vorbă – dar n-are a face! Ai vreme dimineaţa? —Am, neică Marine, cum nu? —Ei, atunci să vii într-o dimineaţă Mâne, dacă vrei Şi să te plimb eu pe apă Auleu! maică-măiculiţă, dimineaţa să vezi frumuseţă Şi se scărpină în cap, cu pipa în colţul gurii, cu privirile o clipă încălzite Pe mine mă înfiorau neliniştea, nerăbdarea, făgăduiala unei vânători cum n-am mai văzut, şi-mi luceau ochii de bucurie —Atunci mâni, o să vin mâni negreşit —Să vii, boierule, că n-o să-ţi pară rău! Şi începu a vâsli mai vioi, trecându-mă prin tufele de trestii şi papură, spre mal Sara de vară împânzea taina-i fumurie peste Iezer Marele pod de fier, departe, părea o panglică lungă, albă, întinsă pe sub cerul albastru",
    "91": " Din fund, din urmă, se înălţau aburii uşori, leneşi, ai apei stătute; un vânt abia simţit aducea miasmele ascuţite, calde ale mâlului şi ale stufăriilor putrezite Omul vâslea, încordându-şi grumazul, scuipa în palme, trăgea de mănunchiuri, şi apa plescăia uşor, apoi rămânea în urmă tremurând în cercurele Tresării —Boierule, să nu te superi Sunt aşa eu, un om prost Parcă ce învăţătură am? —De ce să mă supăr, neică Marine? —Apoi uite, eu nu pot aşa, să vorbesc, să spui multe şi mărunte Eu mai mult tac, eu sunt o fire închisă Vai de sufletul meu Ce am pătimit, numai Dumnezeu de sus ştie! —Bine, neică Marine, pentru asta nu mă supăr eu De ce să mă supăr? —Nu, da’ vezi, să nu-ţi închipui Asta",
    "92": " Sandu e vorbă lungă Deodată se opri, scuipă o dată tare în palme şi nu mai zise nimic Trăgea mai cu încordare Parcă-i părea rău şi de ce spusese Iar eu mă gândeam la o cumplită deslănţuire de patimi, care a fost cândva, odată, cu boierul cel bătrân, „ăl de-a murit“ IIItc \" III\" M-am sculat cu noaptea-n cap; de-abia trecuse miezul nopţii Dragomir, care de când cu rătăcirile mele, mă îngrijea ca pe ochii din cap, dăduse porunci de cu sară, şi calul era gata la scară Când mă simţi, prin întuneric, necheză uşurel, dulce, şi-mi atinse cu botul umed mâna întinsă Grăjdarul strânse chinga Îmi pipăii torba, cercai oţelele puştii şi mă avântai în şa Noaptea era caldă Pete mari de nouri acopereau stelele Bărăganul tăcea, desfăşurându-se ca o mare împietrită în necunoscutul depărtării",
    "93": " Nici glas de om, nici trâmbiţare de cucoş, nimic; umbra din faţa mea făcea un zid, care se retrăgea cu repejune, pe măsură ce calul înainta în trap iute Eram nerăbdător, dădeam pinteni fugarului Nourii de pe boltă se îngroşau, mâncau albastrul cerului; când boarea lină a bălţii prinse a-mi mângâia faţa, simţii o picătură de ploaie pe obraz „Are să ploaie! gândii N-am făcut nimic!“ Şi o părere mare de rău îmi înnegură sufletul, parcă încercam o grea pierdere Grăbii pasul calului prin întunericul adânc Satul cu moşioare neclintite izvorî deodată aproape de mine La margine, spre apă, crâşma lui Sandu n-avea nici un fir de lumină Îmi făcui o mulţime de gânduri Ce să fac cu calul? unde îl adăpostesc? În ajun, înainte de a pleca spre Sărăţeni, mă înţelesesem cu Marin vânătorul să vin a doua zi de cu noapte, ca să avem vreme să intrăm în lunci, dar uitasem să spun lui Sandu să m-aştepte să-mi adăpostească calul",
    "94": " Acuma ce era de făcut? Până ce se trezeşte la răcnetele mele, până ce se îmbracă, până ce iese – trece vremea Vânătorul, iar, văzând ploaia, crede că nu vin şi pleacă undeva Dar dacă conteneşte până în zori-de-ziuă cernerea stropilor? Atunci să mă reped aşa, cu calul, până la baltă Trebuie să-l găsesc pe Marin Să vedem Şi pornii cu grabă spre locul unde ştiam că-i priponită luntrea Zarea răsăritului, spre Dunăre, era închisă de un zid de întuneric De sus, ploaia curgea tot mai deasă, măruntă şi caldă Găsii locul luntrii; luntrea însă lipsea Câteva bucăţi de coşcovă, grămădite pe malul umed, ardeau încet, aprinse de cu sară poate de Marin, ca să-mi însemne de departe locul Dar de ce lipsea luntrea? Să fi venit omul? A plecat pe baltă? Nu se poate, trebuia să mă aştepte",
    "95": " Poate încă n-a venit Pentru un vânător tânăr şi pătimaş ca mine, lucrurile acestea mici, vânaturi, aveau mare însemnătate O neplăcere a tinereţii, cât de uşoară, multe năcazuri îţi aduce Stam, îmi făceam socoteli fel şi chip, şi ploaia curgea deasă, îmi umezise obrajii şi mânile Întorsei puşca cu ţevile în jos şi aşteptai Bucăţile de coşcoavă ardeau încet, înăbuşit, fără flacără; din când în când pufneau şi împroşcau fire alburii de fum luminos Îmi răsucii o ţigară, o aprinsei de la un tăciune de jos, mă învelii mai bine în tunica subţire de vară şi, coborât de pe cal, rezemat de şa, aşteptam gândindu-mă Dar noaptea se prelungea – satul în urmă, Iezerul nemărginit înainte-mi zăceau într-o tăcere de moarte; tremurul uşurel al ploii în stufuri abia-abia răzbătea până la urechile mele, şi eu nu ştiam ce să fac, cu aceleaşi întrebări şi prepusuri copilăreşti",
    "96": " Deodată întorcându-mă, zării o lumină lucind pe mal Tremura ca o stea roşie Acolo-i casa lui Marin, trebuia să mă gândesc mai de mult Acu ce puteam să fac, dacă ploua? Să mă duc până la el şi să-l întreb ce facem! Trecui prin mâna stângă frâul calului şi pornii, încet, lunecând prin mâzga malului, spre căsuţa vânătorului În juru-mi, negura groasă a nopţii slăbea Ajunsei Nu părea departe de la foc – dar mersei o bună bucată de vreme O căsuţă joasă, acoperită cu stuf, care de-abia se desluşea prin întuneric Lumina ieşea printr-o singură ferăstruie cât palma Bătătura goală, curată În dos, zaplaz, ogradă, grădiniţă, care se bănuiau, dar nu se vedeau Strigai: —Neică Marine! şi aşteptai un timp Nimeni nu ieşi Mă apropiai mai tare, cu calul după mine —Neică Marine!",
    "97": " Cineva trase zăvorul uşii Mă pregăteam să spun ceva despre ploaie, despre vânat – dar rămăsei în loc cu gura căscată Înainte-mi, la doi paşi, în uşă, cu gazorniţa în mână, sta o fată, o fată să tot fi avut douăzeci de ani Ridicase lumina deasupra capului şi cerca prin întuneric să desluşească pe cel ce strigase —Cine-i acolo? Taica nu-i acasă Apoi se opri Mă văzuse bine Voi să se tragă înapoi, ca înfricoşată de ceva Eu făcui repede un pas înainte —Neica Marin nu-i acasă? —Nu Dumneata eşti boierul de la Sărăţeni? Eu făcui un semn cu capul Mă gândeam ce-i pot spune Ea îşi lăsase luminiţa în jos, în dreptul pieptului, şi flacăra îmi descoperea o faţă curată, oacheşă, sprâncenată, cu doi ochi minunaţi Acum ochii aceia zâmbeau",
    "98": " Şi eu mă simţii deodată străbătut de o înfiorare ciudată, acolo pe malul Iezerului, în noaptea care mă împresura, sub ploaia care şuroia de-abia auzit în juru-mi, în singurătatea aceea mare, în faţa unei fete deodată – a unei fete care-mi izvorâse înainte ca din pământ, c-o lumină în mână, cu doi ochi sprâncenaţi aşa de frumoşi Ceva cald îmi umplu coşul pieptului, apoi căldura mi se sui în obraz şi în ochi Pe buze îmi năvăli un roi de cuvinte îndrăzneţe Toată tinereţa înflăcărată, c-o dragoste iute, izvorâtă din întuneric, din necunoscut, mă pornea ca o izbire de val spre fata ce sta înainte-mi şi zâmbea Ea vorbi, coborându-şi deodată pleoapele: —Taica s-a dus pe Iezer A văzut că plouă şi a socotit că n-o să mai vii Acuma s-a dus să cerce nişte coşuri pe care le-a lăsat de cu sară la loc bun",
    "99": " Începeam să mă minunez de glasu-i blând S-a sfârşit! Mă hotăram din clipă în clipă – şi-mi ardeau ochii în cap —Eu l-am aşteptat multă vreme la foc, şi mă miram de ce nu mai vine —Nu, s-a dus Mai făcui un pas Ea se trase cu lumina îndărăt Zisei repede: —Uite, las calul niţel afară, şi eu, până una alta, intru de mă zbicesc de ploaie M-a pătruns până la os! Ea îmi făcu loc şi eu intrai În urmă-mi şi lumina umplu încăperea scundă, descoperind vatra pe care mureau flăcările câtorva găteje, şi păreţii curaţi, şi lada din fund, cu zestrea ridicată până sus în grindă Şi dragostea, fiorii fierbinţi, pe care tinereţa mea îi aştepta de mult, mă învăluiră ca flăcările unui rug Era de vină şi ploaia, şi noaptea, şi necunoscutul fioros al locului, şi lumina care descoperise ochi aşa de mari şi de negri",
    "100": " Fata, în rochia-i de stambă albastră, în cămaşa-i albă cu altiţe, încinsă tare cu brâu îngust, pieptănată strâns, cu cosiţe, mă privea cu ochi de întuneric, şi nu ştia ce să spuie Pusese lângă vatră gazorniţa şi mă privea cu frică parcă Zisei iar repede: —Bine, eu nu ştiam că neica Marin are fată mare Şi încă aşa fată! Mie nu mi-a spus nimic Ea tăcea, c-o mână la bărbie, cu ochii întorşi spre foc —Cum te cheamă? —Chiva! Eu mă gândeam: Ce să mai spun? —Am să vorbesc cu neica Marin, să nu te mai ţie aşa ascunsă —Nu, nu! răspunse ea pripit; să nu-i spui nimic! Şi în glas deodată i se deşteptase un fior de spaimă —De ce? —Mă ucide taica, când o afla că ţi-am dat drumu-n casă",
    "101": " —Atunci de ce mi-ai dat drumul? Ea parcă sta la îndoială —Dacă zici că te-a pătruns ploaia Şi ochii mari, întorşi spre mine numai o clipită, luceau cu bunătate —Bine Chivo, pentru asta, pentru că ţi-a fost milă de mine, să ştii că am să-ţi cumpăr o păreche de cercei Ea tăcu, apoi zâmbi Urmă un răstimp de tăcere Un cucoş trâmbiţă înăbuşit, afară Întunericul din ferestruică slăbea O căldură ciudată mă învăluise; sângele îmi năvălise în obraji Nu mai puteam spune nici o vorbă; nici nu aveam ce spune Făcui un pas; fata tresări Întinsei braţul drept, o apucai de mijlocul strâns tare cu brâul O simţii că se trage îndărăt, încordată din grumaz cu putere O apucai şi cu stânga Ea-şi trăgea capu-ndărăt, albă la faţă ca varul deodată, cu gura strânsă, fără nici o vorbă",
    "102": " Apoi braţul drept, pe care mi-l pusese în piept, slăbi, căzu O cuprinsei tare, îi sărutai pleoapele Ea tot îşi ferea faţa Şi brusc îi simţii buzele într-o arsură de foc, iute, pe când ochii i se aprinseră într-o văpaie neagră Şi-n glas dintrodată parcă-i tremura o durere: —Vine taica de-acum Se face ziuă Stăi! uite, i s-aude şi glasul Deschise grăbit uşa Iezerul până în depărtări mari fumega aburi calzi în revărsarea umedă, posomorâtăa zilei Un glas striga cine ştie unde, prin luncile întinse – un răcnet prelung, înfiorător, care tremura în scăderi şi creşteri, pe cărările din trestii, prin bolţile sălciilor Fata zise domol: —De-acuma vine Eu aşezam frânele calului Întrebai: —Ce strigă? Ce zice? —Nu zice nimic Strigă aşa Trebuie să mă duc să iau peştele pentru mâncare",
    "103": " Ochii negri mă fulgerau numai câte o clipă, după aceea se plecau iute în jos Umerii obrajilor, înainte albi, acuma se rumeniseră ca floarea mărului Voiam să mai spun ceva Întinsei iar braţul, dar ea se trase scurt îndărăt —Vin mâne dimineaţă! rostii eu cu glas tremurat Ea nu răspunse îndată Apoi şopti, fără să se uite la mine: —Mâne nu, e duminică; taica stă acasă —Atunci vin luni tot pe astă vreme Ea tăcu Se întoarse şi intră repede în casă Închise uşa, puse cu zgomot zăvorul Lumina se stânse Iar în răsărit, prin îngrămădirile de nouri zdrenţuiţi, curgeau izvoarele de foc ale zorilor trandafirii, peste apa şi peste munţii de neguri din baltă Ploaia tot cădea, dar din ce în ce mai rărită, glasul aspru din lunci contenise – şi în liniştea care învăluia singurătatea, prin ceaţa nelămurită a zorilor, încălecai şi pornii ca alungat de ceva spre Sărăţeni",
    "104": " IVtc \"IV\" Dragostea înflăcărată, cea dintâi dragoste, mă ardea! Tremuram ca scuturat de friguri în odaia mea, singur, pe când afară ploaia tot cădea Şi mă gândeam la fiecare clipă a vremii cât stătusem faţă în faţă cu Chiva, la fiecare clipă, la fiecare privire şi la sărutarea de foc care-mi ardea încă buzele, care îmi pătrunsese fierbinte, aprigă, în tot sângele Acuma, departe de fată, mă gândeam că puteam fi mai îndrăzneţ decât fusesem; îmi era dor de ea, de ochii care mă săgetaseră în răstimpuri, de sărutarea a cărei beţie mă stăpânea încă Parcă simţeam în vârfurile degetelor căldura trupului plin şi tare, parcă simţeam tot trupul mlădios la piept– şi aveam numai un gând stăpânitor, numai o dorinţă pătimaşă Cea dintâi dragoste! Numai din cărţi, numai din vorbe cunoşteam dragostea Visam şi eu, precum se visează, o fecioară subţirică, ş-un colţ de pădure, ş-o pajişte de flori, ş-un izvor care murmură în taina înserării, şi şoapte, şi făgăduinţi – şi cât de deosebite erau închipuirile mele de această boală grabnică, arzătoare şi dulce, care mă purtase dintrodată spre fata unui vânător de pe malul unei bălţi, din două vorbe, dintr-o privire! Şi cât de repede se petrecuse totul! Nu mă mai puteam reculege; nu puteam să mă gândesc la nimic",
    "105": " Gândurile mi se împrăştiau, apoi se adunau într-un singur punct – şi deodată răsărea fata înainte-mi, înaintea ochilor închişi pe jumătate Îmi făceam planuri, rosteam în gând vorbe pătimaşe Şi vremea curgea încet-încet, ca picurii ploii care cădeau domol din streaşină Voiam să încalec; mă răzgândeam; ar fi fost o nebunie Şi n-aş mai putea să spun cum am petrecut noaptea spre duminică, cât de bolnav am fost ziua următoare toată, şi noaptea cealaltă care nu mai ajungea la miezul ei, care mă chinuia în friguri cu fiecare clipă Ştiţi, dacă sunteţi oameni, ce este dragostea aceasta care-ţi răscoleşte simţurile şi-ţi tulbură mintea! Luni, înainte de revărsatul zorilor, călăream în galop întins pe Corbul meu, prin întunericul câmpiei nemărginite, subt un cer limpede, fără lună, plin de luminiţi de aur Mergeam repede tare; vântul zborului îmi vâjâia pe la urechi Cum sticli în depărtare Iezerul, îmi potoli fuga",
    "106": " Cotii satul pe departe, şi pe mal, în galop moale, mă întorsei spre căsuţă, călăuzit de lumina care ardea acum ca şi întâia oară Mă gândeam cu inima strânsă că poate Marin n-a plecat pe baltă – şi atunci ce fac eu? Mă mai gândeam că fata nu mi-a răspuns nimic când am plecat, şi-atunci ce va fi de sufletul meu? Şi prin cap îmi treceau încă multe gânduri, care veneau şi mă părăseau în zbor de furtună, ca nişte paseri spărioase La o bătaie de puşcă descălecai şi-mi apucai calul de căpăstru Mă apropiai încet, cu răsufletul greu, şi inima mi se zbătea cu tărie în coşul pieptului Lăsai calul singur Mă apropiai, mă oprii lângă uşă Voii să strig Pe cine să strig? Poate-i acasă puşcaşul Şi nici n-aveam glas în gâtlej Tresării deodată Glasul Chivei întreba chiar lângă mine, îndărătul uşii: —Dumneata eşti, taică? De-abia putui îngâna: —Nu, Chivo, eu sunt, deschide",
    "107": " Nici un răspuns Poate sta la îndoială: poate se gândea să nu-mi dea drumul; şi iar rostii rugător: —Nu mă cunoşti, Chivo? Atunci, scurt, zăvorul scrâşni; şi deodată îmi răsări în faţă fata, cu ochii întunecoşi sticlind în lucirea de lumină care năvălise în prag o dată cu ea Era palidă, cu dinţii strânşi, ca în clipa când o sărutasem Mă privea neclintită, nehotărâtă încă Tremuram de tulburare Întinsei mânile Ea se trase îndărăt, brusc, ca izbită de ceva Gemu încet: —Are să te găsească taica! dar aşa de încet, că de-abia auzii Şi când intrai în tindă, îmi puse mânile în piept şi începu a mi se zbate în braţe Apoi dintrodată se linişti, mi se lăsă pe piept, mă cuprinse de după gât ş-o simţii caldă, c-o răsuflare fierbinte care mă ameţea Vtc \"V\" O pace mare îmi stăpânea acum sufletul",
    "108": " Întors acasă, ieşii la câmp, ca să supraveghez clădirea girezilor degrâu Stătui de vorbă vesel, ca niciodată, cu Dragomir, care era tare mirat de această consideraţie cu care nu era obişnuit din parte-mi Făgăduii oamenilor ţuică, şi multă vreme îi privii cum se mişcau vioi printre snopii aurii, cu ţăpoaiele, cu braţele, cu glasuri puternice, cu glume vesele Pe la toacă, pornii spre Iezer în trap leneş Domnul Sandu, crâşmarul, mă aştepta în prag cu mânile în şolduri, zâmbindu-mi cu obişnuita-i prietinie —S-a întors iar vremea bună, boierule! Ce mai zici? Te aşteaptă neica Marin Şi vânătorul ieşi îndată tropăind cu cizmele-i grele, privindu-mă iscoditor cu ochii lui verzi şi rotunzi Zise cu vocea-i joasă, ostenită: —Atuncea n-am aşteptat Era vremea urâtă Ştiam că n-ai să vii Şi cum mă privea, o nelinişte ciudată mă învălui ca o negură, dintrodată",
    "109": " Îmi întorsei privirile în altă parte, spre calul pe care-l ducea Sandu la grajd Figura amărâtă şi aspră a vânătorului, însă, iar mi se arătă: îmi întorsei ochii, cercetându-l Nu bănuieşte nimic? N-a simţit nimic? Nu bănuia nimic; nici n-avea de unde să bănuiască Liniştit, îşi umplea pipa cu tutun Şi-o puse în gură şi mă privi lung: —Ce ai dumneata, boierule Niculiţă? Nu te simţi bine? Parcă eşti tras la obraz Eşti ostenit? —Da, am umblat mult pe câmp Ostenit însă nu eram, şi nu înţelegeam ce puteam avea – deşi greutatea, negura care mă învăluise, mă apăsa încă Fără voie, ţinteam cu ochii mânile uriaşe şi pline de noduri ale puşcaşului Şi dintrodată simţii frica mânilor acelora mari, care m-ar fi putut strivi într-o clipă; frică de ele şi de mânia multă vreme închisă, care ar fi putut să izbucnească dintrodată şi să se abată şi asupră-mi",
    "110": " Asta o simţeam însă nelămurit numai, în clipele acelea, în fundul fiinţei mele, ca o adiere slabă, ca un tremur uşor Apoi se întoarse Sandu crâşmarul, dădu ţuicile zâmbind, dădu pacul de tutun şi-şi puse mânile-n şolduri: —Boierule, am pus la fript un pui, şi-ţi fac şi o ciorbă de crap, adus din Iezer de neica Marin Ceva ca la un restaurant, pe onoarea mea, îţi spun eu Şi întinse arătătorul, ca şi cum voia să mi-l dea mie Am umblat pe baltă în sara aceea şi-n multe seri următoare Dimineţile nu prea aveam vreme Mă întreba Marin: —De ce nu vii, boierule, cum ne era vorba, într-o dimineaţă? Atunci să vezi vânat! —Apoi, vezi, neică Marin, o să viu Dar mâne dimineaţă nu prea am vreme Mă uitam, cu sufletul strâns, într-o parte şi adăugam îndată cu hotărâre: —Nu",
    "111": " Mâne am treabă multă, nu pot veni Înspre zorile răcoroase, în fiecare dimineaţă, Corbu mă aducea ca vântul prin Iezer Dacă era lumina stânsă la căsuţa de pe mal, mă întorceam domol, gânditor, cu inima grea; dacă lumina era aprinsă, mă străbătea în suflet ca o undă de fericire Veneam încet, pe jos, cu calul după mine, cu frâul trecut prin stânga, şi glasul moale, înfiorat, întreba ca totdeauna, aproape, îndărătul uşii de brad: —Dumneata eşti, taică? Şi inima mi se zbătea tare în piept ca o pasere rănită Pe urmă, tinereţa noastră nu putu răbda dimineţile când gazorniţa trebuia să rămână stânsă Într-o coşcovă, subt o înfundătură de mal, între ierburi crescute pe pământul grămădit în ţesătura de papură şi trestii, venea Chiva tremurând, cu ochii mari aţintiţi, cu urechea atentă la cel mai uşor zgomot al împrejurimilor Tremura, gemea încet când o cuprindeam în braţe şi se lipea strâns de mine",
    "112": " Totuşi de multe ori obrazul îi era alb ca varul şi înfiorat de răceală O întrebam încet: —Ce ai, Chivo? Şi ea de-abia putea să-mi răspundă: —Ah! de-ar afla taica de-ar afla taica ar fi amar de mine! Tare mă tem de mânia lui Şi frica ei o încercam şi eu, mai îndepărtată, mai slabă, ca o nelinişte în faţa necunoscutului Iar pe fată o iubeam cu tot focul celor douăzeci şi doi de ani ai mei Nu-mi mai păsa nici de treburile moşiei, nici de afacerile celelalte ale tatii, nici nu mai ceteam măcar scrisorile care-mi veneau de la Bucureşti; eram ca într-un vis frumos, din care voiam să nu mă mai trezesc Dragomir îşi mişca cu bucurie mustăţile lungi, mă lăsa cu dorurile mele, mă primea vesel, mă petrecea cu ochi şireţi când plecam – şi-şi făcea afacerile",
    "113": " Dar de ce putea el face în lipsă-mi, nu-mi păsa Voiam să mă lase în pace toată lumea, de altceva n-aveam trebuinţă Şi fata părea că n-are nimic în viaţa ei decât ceasurile şoaptelor de dragoste Cu frică venea, ori mă aştepta, cu teamă se despărţea de mine Era acum trasă la faţă, îi luceau ochii ca de o suferinţă ascunsă; cu ruşine, cu umilinţă, deseori se uita la mine, şi frica, frica de mânia puşcaşului de multe ori tresărea din fundul fiinţii ei puternice, în vorbe şoptite cu ochii mari, şi atunci peste dragostea noastră parcă trecea o suflare rece Era o fată simplă, vorbe frumoase nu putea spune, însă toate simţurile ascuţite îi dădeau o înţelegere ciudată a lucrurilor Vedea bine că a făptuit o greşală, că boierul tânăr care o iubea trebuia numai să treacă prin viaţa ei – dar ce putea să facă? Ceva mai tare decât frica şi decât cunoştinţa limpede a greşalei, focul tinereţii, îi năvălise în toată fiinţa, şi cu ochii închişi se lăsa ca-ntr-o prăpastie",
    "114": " Şi pentru mine erau surprinderi mari vorbele ei întretăiate, întunecate, sfioase, cu care-mi spunea acestea şi mă făcea să înţeleg că n-aştepta nimic de la mine Într-un rând, în zori, în ascunzişul pădurii de trestii şi verdeaţă, îmi zise cu glas tulburat: —Taica poate să şi afle tot – parcă nu mă tem de nimic Eu am să-i spun atunci, că altfel nu se putea —Când atunci? —Când o afla Mi-e frică tare, dar atunci poate n-o să mă mai tem Şi pe maica a zdrobit-o cu călcâiul cizmei şi răcneam şi eu, parcă voia să mă ucidă şi pe mine, aşa era de mânios Dar pe maica n-a ucis-o – a murit ea mai târziu de inimă rea Eram o copiliţă mică tare, dar ţin minte",
    "115": " —Şi de ce, Chivo? ce s-a întâmplat? —Eu am înţeles tot, răspunse fata, privindu-mă cu un zâmbet sfios Mama a trăit cu boierul cel bătrân Şi taica striga că mă omoară şi pe mine, că nu-s copilul lui, că sunt spurcată şi mă dă la câni Am înţeles tot Şi pe urmă maica a murit! Eu o priveam cu nelinişte Înţelegeam acum şi întunericul din sufletul puşcaşului şi, poate, şi simţirea mai deosebită a Chivei Dar greşala tinereţii mele o vedeam nelămurită încă: nici nu puteam s-o înţeleg; cumplitele lucruri neguroase de demult, totuşi, îmi trimeteau o adiere de durere din mormântul trecutului Iar Chiva, alături, se gândea cu ochii negri, mari, nemişcaţi Deodată zise cu glasul moale: —Şi maica a păcătuit cu stăpânul cel vechi al moşiei Acuma, parcă-i un blestem!",
    "116": " Începu a râde întorcându-şi faţa spre mine: —Lasă, Niculiţă, nu-i nimic; poate n-o să mai afle nimeni! Şi închise ochii, plecându-se spre mine, ca s-o sărut Înfiorat, ameţit de dragoste, pornii spre Sărăţeni călare, prin lumina nehotărâtă a zorilor Şi în minte deodată, într-o lumină de vis, răsări mama Chivei, o umbră, şi fantoma boierului bătrân A fost atunci, demult, o dragoste care poate semăna cu a mea, şi boierul a zdrobit două vieţi fără remuşcare, fără să-şi dea sama poate Şi acum, poate zdrobeam şi eu o viaţă, viaţa fetei lui Marin, poate a fetei celorlalţi doi ce nu mai erau Ce putea să fie? Ce putea să se întâmple? Un sfârşit al dragostei mele încă nu-mi închipuiam Toate zilele de dragoste ale trecutului îmi stăteau în suflet ca o lumină; fiecare clipă se întorcea cu fericirea ei neţărmurită, făgăduind un viitor care trebuia să curgă fără sfârşit – după cum fără sfârşit îmi închipuiam că va fi flacăra tinereţii mele",
    "117": " Dar tresării ca dintr-un vis: îmi răsărise înaintea ochilor icoana vânătorului, amărâtă şi aspră Înainte-mi, până în depărtări nemăsurate, în perdele de neguri, se întindea Bărăganul drept, fără o ridicătură, fără un arbore Călăream singur subt un cer nemărginit, cu dragostea şi cu neliniştea; un vânt slab îmi mângâia şi-mi răcorea faţa Un canton, undeva departe, sună de două ori trist, prelung, în nemărginire Şi cele dintăi raze ale răsăritului fulgerară spre negurile depărtării VItc \"VI\" Dragostea mea a durat până cătră începutul toamnei Veneam înainte de revărsarea zorilor pe Iezer, pe furiş ca un hoţ, ocoleam pe departe satul, legam calul la marginea stufăriilor şi, cu inima bătând, ca totdeauna, mă îndreptam spre ascunzişul cunoscut Pe bălţile întinse stăpânea pacea, numai din când în când trecea pe sus un freamăt de aripi sau un ţipăt scurt, singuratic Chiva mă aştepta, în rochia-i de stambă, în ghetele-i cu tocuri nalte, pieptănată strâns cu cosiţele în cunună, cu ochii lucind",
    "118": " Cum mă alăturam de dânsa, zâmbetul îi lumina toată faţa, şi întindea spre mine amândouă mânile cu palmele întoarse, ca spre apărare Nimeni nu bănuia nimic Locurile bătute de pasul calului meu erau fără sate, fără oameni – şi nimeni nu putea să bage de samă venirile şi plecările mele Spre sară soseam pe drumul obişnuit şi poposeam fără grijă la crâşma lui Sandu Îndată fostul caporal îmi sărea înainte cu ţuicile şi cu tutunul lui neică Marin, îmi vorbea despre cele mai felurite lucruri şi-mi zâmbea ca un prietin vechi Vânătorul nu lipsea niciodată; se mai dezgheţase faţă de mine; până la baltă şi până în luncile de sălcii, îmi spunea câte ceva şi mă întreba ce se petrece prin lumea asta mare Apoi, cum dădeam în locul pândei, tăceam amândoi, cu ochii aţintiţi, cu urechile atente la cele mai uşoare zgomote, cu degetele pe trăgaci",
    "119": " Acuma începeam să uit că el e tatăl Chivei Alături nu-i văzusem niciodată, nici n-auzisem glasurile lor amestecându-se Dar iată că într-o zi, după ce descălecai şi intrai în crâşmă, Sandu îmi zâmbi cu înţeles: parcă voia să-mi spuie ceva tainic, să mă întrebe un lucru deosebit, şi nu îndrăznea Marin, la locu-i obişnuit, îşi desfunda ţeava lulelei Îmi dădu bună-ziua cu glasu-i încet şi-şi căută de treabă Nimic nu putea să mă neliniştească Dar domnul Sandu Popescu voia să-mi spuie ceva şi nu putea Totuşi, când pornirăm spre baltă, îmi făcu un semn din ochi spre puşcaş Îmi făceam felurite gânduri Poate m-a simţit el, sau altcineva, şi-mi da de veste să mă feresc, sau poate chiar vânătorul căzuse la bănuială O nelinişte uşoară îmi plutea pe suflet, şi băgam de samă la toate mişcările lui Marin Nimic deosebit",
    "120": " Deslegă priponul ca totdeauna, vâsli cu linişte, mă strecură lin prin aceleaşi cărări ale pădurilor de trestii, şi încet furişa luntrea pe sub bolţile sălciilor Doar că-mi vorbi mai puţin ca de obicei; dar asta nu se întâmpla numai acum La întoarcere, la crâşmă, Sandu iar neliniştit, iar parcă nu îndrăznea În sfârşit, după plecarea lui Marin, când să încalec pe Corbu, se alătură de mine şi mă atinse uşor pe umăr: —Boierule Niculiţă —Ce-i, Sandule? El mă privi zâmbind —Uite ce-i, boierule, ast’ dimineaţă în zori, n-ai trecut dumneata cu calul pe la marginea satului, spre Iezer —Da’ cei? —Nu-i nimic Întreb Vorbea un om aici, în cârciumă, că te-a văzut Dar eu ştiu că-n dimineaţa asta n-ai fost cu neica Marin pe baltă —Nu, n-am fost —Da’ cu calul ai trecut? —Dacă n-aveam nici o treabă pe aici, de ce să trec cu calul? —Apoi da, asta spuneam şi eu lui neica Marin, că el întreba pe rumân dacă te-a cunoscut bine",
    "121": " —A întrebat dacă m-a cunoscut bine? Nu, eu dimineaţa am alte treburi; nici n-am vreme să vin la vânat —Asta spuneam şi eu Dar neică Marin întreba întruna pe rumân Omul spunea acum că nu poate şti, i s-a părut —Bine, de ce întreba? El nu ştia că n-am fost? Simţii că prea întrebam şi răspundeam uşor Trebuia mai bine să curm dintrodată ciorovăiala aceasta Sandu, tot zâmbind, mă privea în ochi Eu, acuma, tăceam —Apoi, asta-i, boierule, eu voiam numai să ştiu Atât Şi ochii lui şireţi aşteptau parcă o mărturisire Eu încălecai repede şi dădui pinteni calului Iar pe drum, cu nelinişte, începui să-mi perindez prin minte toate mişcările şi privirile puşcaşului Apoi mă gândii la Chiva, la zorii de dragoste pe care abia-i aşteptam iar, şi iar îmi veni în minte chipul lui neica Marin",
    "122": " O mulţime de gânduri felurite, care însă nu puteau să-mi aducă nici o hotărâre, nici nu puteau să-mi oprească drumul de a doua zi noaptea, spre Iezer Mă dusei şi a doua zi, ca-n totdeauna, cu puţină nelinişte, cu puţină grijă, făcând un înconjur mai mare Şi Chiva aştepta cu ochii lucitori, caldă, înfiorată, gemând ca de durere când o strângeam în braţe Neliniştea se risipi ca fumul A treia zi însă, când Corbu dădu pe obişnuita cărare de lângă trestii, începu a ciuli urechile Îl oprii şi descălecai, cu mâna pe puşcă Şi prin întunericul care acoperea locul, prin aburii lăptoşi ai bălţii, deodată simţii pe Chiva lângă mine Mă cuprinse strâns cu braţele, îşi lipi buzele de gura mea – şi tresării sub sărutarea-i fierbinte; parcă mă străbătea o arsură, ca şi în clipa întăia a dragostei mele",
    "123": " Îmi zise încet punându-mi mânile pe umere: —Stăi, nu te duce mai departe; întoarce-te Şi eu numai ca să-ţi spun m-am repezit Stam mut în încremenire Ea mă privea prin întuneric, cu ochii lucind; parcă zâmbea, răsuflarea fierbinte îmi dogorea faţa —Ce s-a întâmplat, Chivo? —Nu ştiu Ieri taica a tăcut toată ziua şi m-a cercetat cu ochii Apoi, când puneam sara de mâncare, a zis deodată: — De ce ai slăbit tu aşa? de ce eşti trasă la faţă? Ce ai? — N-am nimic, taică, ce să am? Şi mi-a izbucnit în faţă sângele Atunci a zbierat la mine: — Mâncare e asta, ori ce e? Şi m-a plesnit peste obraji cu palma, m-a izbit cu pumnul în piept Eu stam doborâtă la pământ Ş-am înţeles că poate a aflat ceva",
    "124": " —Nu, Chivo, nu te teme Ce putea să afle? Vorbeam hotărât, dar din adânc mi se suia un tremur în glas Fata începu a plânge, lăsându-şi fruntea în pieptul meu —Ah! dacă află, dacă află – atunci mă zdrobeşte şi pe mine cu cizma, ca pe maica Se uita la mine cu sprâncenele lăsate pe lumina ochilor Dacă află, mă ucide, mă aruncă în Iezer, Niculiţă Ah! nu cunoşti pe taica, dar eu ştiu, eu am văzut! Lacrimile ei îmi ardeau mânile Voi să mai zică ceva; deodată o simţii tresărind, îndreptându-se Mă strânse de după cap, mă sărută repede de două ori pe ochi, cu geamătu-i uşor de durere şi de dragoste, se desfăcu şi se şterse în negura care izvora în valuri alburii din marginea bălţii",
    "125": " Eu îmi simţeam sufletul greu, plin de tulburare Şi o întrebare, parcă scrisă cu sânge, mi se zugrăvea înaintea ochilor: „E adevărat? Bănuieşte? A aflat?“ Şi pe vântul zorilor îmi veni un zgomot uşor de paşi, de glasuri Dar poate a fost o părere Ceva dinlăuntru îmi izbi inima, apoi mi-o strânse, fierbinte Ameţit, pusei piciorul în scară şi mă avântai în şa VIItc \"VII\" O dorinţă bolnavă de a afla mă chinuise toată ziua şi mă adusese întins, cu toată strângerea de inimă, la crâşma lui Sandu, şi apoi la luntrea care aştepta ca întotdeauna Cercetasem cu ochii pe crâşmar, cercetam pe puşcaş: nu, parcă nu era nimic Mă gândeam Un timp n-o să mai vin dimineţile; şi lucrurile se vor linişti, dacă este vreo bănuială De ştiut, nu se putea să ştie vânătorul N-avea de unde",
    "126": " Ş-apoi era destul de liniştit Iată-l: cu pipa-n colţul gurii, desleagă frânghia, aşază opăcinele şi-şi potriveşte cu grijă puşca la botul luntrii Mă priveşte în treacăt, să vadă dacă m-am aşezat bine, şi împlântă în apa noroioasă o lopată Ne urnim Intrăm încet în papură, apoi pe cărarea din trestii Astăzi am cam întârziat Soarele asfinţeşte într-o îngrămădire mare de nouri albaştri posomorâţi Printre trestii, pe dungi de apă, tremură luciri roşcate Un zbor iute de raţe taie cu un şuier văzduhul, deasupra noastră —Astăzi n-o să întârziem, neică Marine? —De ce? n-o să întârziem! Şi trecem încet-încet, tot mai în adâncul Iezerului Un freamăt lung, mii de glasuri deşteptate ale locuitorilor bălţii, înfioră stufăriile până departe, ca înaintea vremii rele Şi la asfinţit, pe jumătate de cer cuprins de munţi de nouri, s-a arătat deodată un tighel de aur frânt, neregulat, pe toată marginea îngrădirii întunecate",
    "127": " Parcă ar fi încremenit pe cer un fulger rupt, ca o ameninţare —Are să vie vremea rea, neică Marine! Vânătorul nu întoarce capul; vâsleşte încordat; şi din lulea se înalţă pânze uşoare de fum În asfinţit, nourii se sparg deodată, şi asupra Iezerului, prin spărturi, ţâşnesc izvoarele sângeroase ale amurgului de flăcări Balta neclintită pare de sânge, până la umbra neagră, depărtată a sălciilor Luntrea face un ocol mare prin apele înflăcărate Apoi încet-încet lumina scade, pe când lopeţile sună cu lepăit de unde Nourii în asfinţit se închid; umbrele se întind deodată, şi freamătul stufăriilor tace Un bâtlan singuratic trece fâlfâind rar pe departe Din când în când ţipă prelung, cu glas de trâmbiţă Şi luntrea se strecoară prin marginile luncilor, intră iar în trestii, care foşnesc cu şoapte vii, înclinându-se, atingându-se Ceaţa uşoară, ca răsuflarea caldă a unei fiinţi, a Iezerului, ne învăluie încet-încet, şi lumina scade; parcă aş privi printre gene împrejurimile",
    "128": " —Neică Marine, unde ne oprim? Ar fi bine aici, la dreapta, sub sălcii… Vânătorul parcă a tresărit, dar nu s-a întors Pipa nu-i mai fumegă Opăcinile bat apa mai cu putere —Mergem în altă parte? El tace Şi eu deodată simt vechea nelinişte înfiorându-mă din adâncul fiinţii mele, spre inima strânsă deodată, încălzită Şi mă gândesc într-o licărire de fulger la arătarea de dimineaţă a Chivei şi apoi la părerea ce am avut auzind zvoană de glasuri Şi vreau să mă ridic, vreau să întreb, inima porneşte bătăi grăbite – când, scurt, luntrea intrată în stuf se opreşte într-o coşcovă Marin se înalţă – şi, izbit întăi îndărăt, mă ridic şi eu şi păşesc pe pământul plutitor, între plante de apă cunoscute, lângă un culcuş cunoscut E locul întâlnirii! Şi deodată o lumină mă orbeşte, mă face să închid ochii, ameţit",
    "129": " Am înţeles! —Ai înţeles? zise greu Marin, răsărind lângă mine Ochii rotunzi mă privesc şi ard Îi simt răsuflarea zgomotoasă — De ce mi-ai înşelat copila? Eu, cu puşca în dreapta, cu stânga în lungul trupului, îl privesc uimit Şi ceva rece mă înfăşură, ca un şarpe ce mi se încolăceşte în jurul trupului Mi-i gâtul uscat, limba grea Nu pot rosti nici un cuvânt Şi înţeleg, înţeleg ce se va petrece! Îmi închipui şi ce s-a petrecut Parcă prin urechea aţintită vine, cu adierea vântului şoptitor prin trestii, un glas pierdut, cine ştie de unde, de la o fiinţă care se stinge în mlaştini, departe, sau care poate s-a şi stâns „Niculiţă! Niculiţă!“ Tresar Şi într-o clipă, fără să vreau, întrebarea naşte: —Unde-i Chiva? Ce-ai făcut cu ea? Puşcaşul rânjeşte; ochii rotunzi au sticlirea Iezerului",
    "130": " Şi deodată un glas – un glas străin parcă, jos, ostenit, înfiorător – glasul lui Marin, totuşi porneşte: —Unde-i? Ce-am făcut? Ce-am făcut eu? Dar tu ce-ai făcut? Şi iar rânji neclintit, lângă mine —Boierule! ciocoiule! Şi tu, mă, ai făcut ca ălălalt, ca ăl de-a murit! El mi-a ruşinat muierea, m-a sărăcit, m-a prigonit – şi acuma ciocoiul iar s-arată! Iar s-arată! Ce-ai făcut, câne? Spune, câne de ce mi-ai ruşinat copila? De ce-ai ucis-o? De ce m-ai otrăvit? Nici n-am puterea să mă clintesc În glasul lui grozav, tremură o ură zeci de ani stăpânită, o ură mistuitoare, fără nume, ura unui întreg neam obijduit poate, şi văd, pricep foarte limpede că mă va strivi fără milă, căci nu este nici loc de scăpare, nici clipă de iertare Mânile, mânile mari, noduroase, cu vinele ca frânghii grămădite, mi se arată deodată, cu degetele răşchirate, înălţându-se spre mine, spre gâtul meu! Se mişcă, se mişcă încet, ca nişte animale întunecoase ce-mi vor strânge gâtul, şi înţeleg, într-un fulger de lumină, că dacă nu trag scurt cucoaşele, dacă nu plec iute ţeava armei, într-o clipă numai, şi dacă nu trag – totul s-a sfârşit",
    "131": " Degetele îmi vor cuprinde gâtul şi mă vor strivi! Şi atunci nu ştiu cât a trecut, nu ştiu cât a trebuit groazei nebune care mă împietrise să-mi sloboadă răsuflarea, să-mi desţepenească mânile! Dar parcă a fost o veşnicie – în care privii şi în largul Iezerului întunecos, plin de aburi, plin de taină şi de un întuneric crescut, în care totuşi se strecurau fâşii de sânge; în care mă gândii şi la Chiva, care poate trăieşte, care poate-i întinsă cu braţele înainte în fundul apei negre, în mocirlă, printre ierburi Şi simţii mânile grele, şi văzui ochii răi, lucitori, care parcă mă ardeau; ţeava se aplecă şi degetul încovoiat al mânii drepte tresări! Un tunet lung, care cutremură adâncile lunci bătrâne, pocni Şi mă prăbuşii şi eu ca într-un întuneric nesfârşit \n\nCând deschisei pleoapele spre stele, lângă mortul cu ochii neclintiţi albi, simţeam încă în jurul gâtului strânsoarea unui arcan de fier",
    "132": " Mormântul unui copil, 1906 \nPăcat boieresc a fost publicată iniţial în Convorbiri literare, nr 1-2 din ian-feb 1906, an în care revista împlinea 40 de ani de la apariţie Duiliu Zamfirescu îşi aminteşte că, la publicare, redacţia i-a cerut lui Sadoveanu să schimbe titlul nuvelei în Iezerul Prozatorul, care avea pe atunci 25 de ani, a refuzat Din notele Profirei Sadoveanu aflăm că neica Marin ar fi existat cu adevărat Păcat boieresc este şi cea mai cunoscută şi comentată nuvelă din acest volum În prefaţa deja menţionatei antologii de pomină Istorisiri vechi şi nouă, această povestire ilustra „neomenia boierului exploatator“ \n\nÎn pădurea Petrişoruluitc \"În pãdurea Petriºorului\" Era pe la sfârşitul lui august, şi pădurea Petrişorului, bătrână şi nestricată de mână de om, îşi desfăşura tăcută bolţile de frunzişuri Urca domol coline trăgănate, se ridica departe într-un pisc prăpăstios, în vârful căruia săgeta spre cer un brad vechi, care vestea cel întăi printr-un şuiet adânc sosirea vânturilor",
    "133": " Aşa urca lin spre asfinţit, şi de pe cerul răsăritului soarele începea să-i pătrundă ascunzişurile În ţihla măruntă de la margine, lumina se cernea în ploaia deasă şi caldă de raze; roiuri de musculiţe se roteau ici-colo, ţesându-se într-un joc grăbit; sticleau în lumină, pe urmă dispăreau Un grangur sta nemişcat pe o ramură de fag întinsă spre soare; îi sticleau penele ca gălbenuşul oului; întindea din vreme în vreme gâtul şi da drumul unei fluierături gâlgâite, care trezea un răsunet lung în urmă, în ramurile pădurii Paseri mărunte, stropite cu felurite colori, se chemau de pe vârfuri de nuieluşe mlădioase; erau stigleţi cu pete de sânge, piţigoi rotunzi cu pene cenuşii şi negre, cintezi cu piepturile cărămizii Se priveau cu ochişori sticliţi ca vârfuri de ace, deschideau pliscuri şi fărâmau melodios chemările, fâlfâiau apoi uşurel şi-n urmă-le nuieluşele se clătinau, tremurându-şi frunzele lucii Înfiorarea vieţii mărunte se strecura prin marginea aceasta de pădure, ca-n orice dimineaţă de vară",
    "134": " Zboruri de gâze cu aripi străvezii, cu aripioare albastre se încrucişau, fluturi jucau pe deasupra ierbii dese, în care începeau să se îngrămădească miresme calde Şi într-un covru scurmat în pământ, între frunze şi păiuş, sta un iepure roşcat, pitit pe labe, cu urechile lăsate pe spatele gheboşat În mângâierea căldurii, dormita; îşi lumina ochii deodată, apoi îi întuneca încet şi-şi mişca botul crăpat, ca-ntr-un vis Pe cărări, înlăuntru, era încă umezeală Numai ici-colo, mişcarea vieţii: răzbătea o chemare nedesluşită, moale, stânsă; o gârneaţă subţire se clătina încet; foşneau un timp foile galbene ale anilor trecuţi Pe la amiază începu un glas de corn să adie din poiană în poiană Bătaia copoilor răspunse răsunător: chiaf! chiaf! Se auziră şi voci omeneşti Şi pe poteci, din lumină, intrară, cercetând cu ochii desişurile, doi oameni Unul era „boierul“: se cunoştea după îmbrăcămintea de postav verde, după pălărioara cu pană de gaiţă, după puşca curată şi lucitoare, fără cucoaşe",
    "135": " Era un bărbat tânăr încă, cu faţa plină, roşcovană, cu puţină mustaţă bălaie, cu puţin pântece Un om bine hrănit, cu obrazul mulţămit şi cu ochii veseli Celălalt, pădurarul, era un zdrahon nalt şi spătos, cu mustaţa groasă, întunecoasă, dar cu privirea limpede şi senină Avea taşcă cu nasturi de alamă la şold în stânga, şi ducea în cumpănă o puşcă sub cucoaşele căreia, ca să nu ruginească oţelele, pusese câte-un petec de blăniţă de iepure —Ia mai strigă, Vasile, cânii zise boierul, întorcând capul spre pădurar Vasile trase de la şold, din dreapta, cornul, îl dusela gură şi slobozi trei sunete prelungi, îndreptându-l spre marginea pădurii, în urmă Răsunetele dulci încă vibrau, când un câne răspunse, bătând ascuţit de trei ori —Asta-i capauca mea, zise Vasile întinzând urechea Un alt lătrat mai plin, mai puternic se auzi",
    "136": " Pădurarul începu să cheme: —Na, na, Frişca, naa! Lătrăturile se apropiară Un câne frumos, negru, cu botul roşcat, ieşi la douăzeci de paşi în urmă, pe cărare, privi la dreapta, la stânga, după aceea se apropie în fugă de cei doi vânători —Aici, Osman! strigă boierul Unde mi-ai fost, ticălosule? Strecurându-se ca o şopârlă printre tufe, ieşi în cărare şi căţeaua pădurarului, slabă de i se vedeau coastele prin piele Vasile ridică mâna şi se plecă asupra ei Frişca se lipi la pământ schelălăind, apoi prinse a bate din coadă —De-acu să mergem, cucoane Grigoriţă, zise pădurarul îndepărtându-se O apucăm tot înainte Ş-apoi la poteca aceea a lor, nu se poate să nu dăm peste capre Le-am văzut şi ieri Porniră, călcând înăbuşit, cu cizmele cu turetci lungi, pe potecă umedă",
    "137": " Cânii umblau liniştiţi îndărăt, în lanţuguri —Iaca, aici, la marginea asta, am puşcat cei doi lupi anul trecut, zise Vasile —Chiar aici? întrebă cuconu Grigoriţă —Chiar aici! Aici, doi Da’ peste alţii am dat eu în alte părţi… De cum dă omătul, parcă ce fac? Pe-atâta m-am pus şi eu Am o ciudă pe dihănii, lucru mare Când am dat peste urma lor, nu mai am linişte Asta-i ca o patimă, cucoane Grigoriţă, la mine lucru mare Nici nu mănânc, nici nu beau, s-a sfârşit! Vin eu, cucoane Grigoriţă, şi găsesc urmă pe cărarea asta Erau multe labe pe omăt Trecuse Sfântu-Andrei, umblau jivinele potăi Găsesc eu urma, o cercetez, o găsesc afară din pădure până-ntr-un loc, o mai găsesc spre sat, pe urmă spre bahnă, întoarsă",
    "138": " Mă gândesc eu că-s în bahnă Şi m-am dat aşa, la marginea pădurii, cucoane Grigoriţă, m-am dosit între tufişuri, ş-am început să-i urlu Urlu eu o dată, urlu eu de două ori, numa’ ce-i aud că-mi răspund din bahnă Acolo erau, în trestii Iar îi chem, şi mai aştept Atunci i-am zărit că ies Erau şase Da’ unu mare, înainte, ia aşa, cucoane Grigoriţă (Şi Vasile înjură şi arătă cu mâna, de la pământ, mărimea lupului) Încep eu a scheuna; se opresc ei, miroasă vântul, pe urmă pornesc spre mine cu cozile târâiş pe omăt Eu tac Ei s-au apropiat Atuncea am ridicat puşca şi l-am însemnat pe cel dinainte, pe cel mare",
    "139": " (Aici Vasile înjură iar, de mamă, pe lupul cel mare din frunte) L-am însemnat, cucoane, şi când am aprins, belciug s-a făcut pe omăt! Şi când a sărit al doilea peste istalalt, l-am luat şi pe-acela la ochi, şi când am slobozit l-am răsturnat curmeziş peste cel dintăi Cu altă înjurătură, pădurarul se opri, privi în urmă la câni, după aceea îşi cercetă oţelele puştii —Da’ ceilalţi? zise cuconu Grigoriţă —Ceilalţi s-au dus la mama dracului Ce erau să mai aştepte? Boierul zâmbea mulţămit Scoase, mergând, tutunul; dădu de o ţigară pădurarului, îşi răsuci şi el una; Vasile scăpără; aprinseră; şi acuma mergeau tăcuţi prin răcoarea pădurii, pe subt arcurile ramurilor, prin scăpătări de raze pe ici pe colo O veveriţă se căţără pe trunchiul unui copac în calea lor Îi privi o clipă cu ochişori negri, se dosi după o cracă, sări ca o minge castanie de păr, în alt copac, şi se pierdu în frunziş",
    "140": " Boierul tresărise, cu mâna pe puşcă; apoi se linişti, pe când Vasile zicea încet: —Ia, o biată dihanie mititică Aşa merseră o vreme, într-o linişte deplină, prin mirosul umed al pădurii Ciocănitori tocau în scoarţa arborilor, strigăte melancolice veneau de departe şi se stângeau între frunzişurile neclintite Într-un târziu, pădurarul se opri —Iaca, pe ici, cucoane Grigoriţă, zise el S-o luăm aşa, la dreapta, pe vălcica asta Să te fereşti de crengi, că-i des al dracului! În vale-i jilăveală mare; nu-i departe pârăul; acolo sunt urmele Se lăsară la dreapta, pe costişă lină, prin bungeturi care păreau ziduri nestrăbătute —Încet vorbi Vasile Şi glasul lui dintrodată dobândi un răsunet deosebit, care tremura ca o suflare de vânt pe vale Iar merseră o vreme, şi iar se opriră Cânii trăgeau de lanţuguri, neliniştiţi",
    "141": " Vasile se plecă asupra hleiului jilav —Iaca, se cunoaşte, urmă proaspătă Cuconu Grigoriţă se plecă şi el, privind cu luare-aminte Îşi aşeză după aceea torba în stânga, cuţitul de vânătoare în dreapta, îşi îndesă pălăria în cap şi-şi pregăti puşca —Hai, Osman! vorbi pădurarul cătră câni Puneţi botul Hai şi tu, Frişcă! Ce? nu simţi putoarea caprei? Copoii, eliberaţi, dintrodată porniră în lungul costişei şi dispărură în tufe Vasile zise: —De-acuma să ieşim în luminiş şi să aşteptăm trebuie să le gonească Capauca asta a mea, aşa cum o vezi, le ştie sama Îţi aduce, cucoane Grigoriţă, capra la buza puştii Boierul tânăr era cam neliniştit Răsuflă adânc de două ori şi se luă după Vasile, cu puşca pregătită",
    "142": " În curgerea lină a văii, o poieniţă se deschidea, dormind parcă într-o pulbere de lumină, într-o neclintită singurătate Pădurarul îndreptă capul Boierul tresări Un chefnit de câne sunase de două ori în adâncimi, ca sub nişte bolţi nemărginite Cei doi oameni aşteptară Nu se auzea nici o chemare de pasere; nici zbor de gâze măcar nu străbătea lumina Bătaia copoilor începu iar, acum mai deasă, mai depărtată, la răstimpuri regulate Pădurarul puse cornul la gură şi chemă de două ori, iar pădurea tresări până în depărtări, hăuind Dintrodată, când nici nu se aşteptau, când stăteau numai cu urechile aţintite la bătaia răsunătoare a cânilor, scurt, din tufe dese, cu foşnet iute, răsări o căprioară cenuşie, pe picioarele-i subţiri şi sprintene Ca o săgeată trecu pe lângă boier, la cinci paşi Pădurarul tresări Cuconu Grigoriţă se smuci în sus ca trezit cu spaimă într-o visare; puse puşca la ochi cu repeziciune, şi slobozi două focuri unul după altul",
    "143": " Prin fumul risipit văzu căprioara în fuga-i de vânt în lungul poienii Înghiţi de două ori, frânse puşca cu mânile tremurătoare, şi o încărcă iar Dar prin fumul care se trăgea lin la o parte, pădurarul sta cu arma la ochi —Trage! strigă cuconu Grigoriţă Puşca lui Vasile bubui Clocotul ei ajunse bubuiturile celor dintăi două împuşcături Sălbătăciunea, printre copaci, făcu o săritură, o zăriră amândoi după aceea ca o nălucă printre trunchiurile cafenii şi o pierdură din vedere Pădurarul începu să-şi încarce puşca Zise cu linişte: —A fost prea departe… Boierul era aţâţat şi mânios —Cum dracu de a venit aşa? vorbi el pripit Nici nu m-aşteptam Eu ascultam cânii Am tras prea repede m-am grăbit —A fost fără ştire zise încet Vasile",
    "144": " Da’ nu-i nimica Trebuie să mâie cânii într-acoace alta Aici e hăţaşul lor Deodată tăcură, cu urechea aţintită Cânii veneau chefnind Pădurarul puse iar cornul la gură —Cum dracu? şopti cu ciudă boierul şi-şi privi de aproape puşca Tăcerea se întinsese Bătaia cânilor un răstimp lung nu se mai auzi Iar printre tufe dese, prin luminişuri scurte, căprioara fugea alungată de spaimă, se depărta spre pârău O clipă se opri tremurând, ca şi cum ar fi fost înaintea unei prăpăstii Apoi, încetinindu-şi fuga, îşi făcu loc printre frunzişuri în albia apei Cu cele două picioare de dinainte în unde, cu celelalte în iarba malului, stătu pe loc Blăniţa cenuşie îi lucea lin în umbră; numai capul fin, cu urechile înălţate, cu ochii mari, sta într-un sul de raze Ascultă puţin",
    "145": " Apoi îşi plecă botul şi atinse de două ori apa de lângă picioarele subţiri Îşi ridicară iar ochii În undele limpezite, apoi, deodată căzu o picătură de sânge Piciorul de dinainte, din stânga, se zgârci uşurel şi prinse a tremura De la umăr, se prelingea sânge Acuma picătură după picătură cădea mai des, tulburând apa pârăului Căprioara îşi plecă domol capul, ca şi cum voia să-şi privească în oglinda aburită jumătatea de dinainte a trupului, în mişcare de oprire Apoi avu parcă un gemăt uşurel şi-şi întoarse botişorul negru spre pata de sânge Sta aşa Din când în când se pleca spre apă Din când în când îşi tremura pielea cenuşie Iar departe, în urmă, vuia cornul, şi stâns, slăbit, răzbătea chefnitul copoilor Se trase încet pe iarba malului, îşi trase şi ochii în umbră Lumina căzu numai asupra apei",
    "146": " Se lăsă pe covorul moale Din vreme în vreme îşi întorcea capul spre rana care sângera Dar pe drumul pe care venise ea, deodată răzbătu un ţap spăriat, cu corniţele înălţate Lângă ea, se opri, întinse capul, o mirosi Căprioara mugi încet, abia auzit, parcă spunea ceva, şi ridică botul uscat spre căprior Cornul tresări în urmă prin bolţi răsunătoare; ţapul se scutură, sări sprinten peste pârău şi dispăru în desişuri Ca şi cum i-ar fi venit o înfiorare de spaimă şi de putere, căprioara se ridică şi intră iar în apă Şchiopătând uşor, numai în trei picioare, porni în copce scurte, domoale, în susul pârăului Mergea la deal şi picături de sânge se tot prelingeau în lungul piciorului stâng şi se închegau în şuviţe roşii În juru-i copacii stăteau neclintiţi; tufe de ferigi pe maluri, se plecau în trecerea ei şi iar se îndreptau cumpănindu-se; o pitulice ţârâi uşurel un timp deasupra ei, apoi dispăru undeva",
    "147": " Vremea trecea O aburire de răcoare începu a luneca în răstimpuri În poieniţe, lumina se trăgea spre vârfurile copacilor; câte-un plop cu coajă cenuşie abia îşi clătea rămurelele subţiri şi-şi tremura bănuţii frunzelor, care luceau în două ape Căprioara suia pe pârău, la deal La dreapta şi la stânga malurile creşteau Undele veneau mai repezi, murmurau printre pietre ascuţite, săreau fărâmându-se în bulgăraşi de argint Ea schimba copitele negre ca abanosul de pe piatră pe piatră, şi urca încet, pe când pe picior i se scurgea sânge cald Sus, pe pisc, se înălţa în cer albastru bradul, vestitor al vânturilor Mai jos, în jghiab pietros, într-o roată de mesteceni, se strângea apa pârăului într-o baltă limpede Cădea tremurând, lunecând pe muşchi de stâncă, se alina, se împrăştia, se liniştea într-o lumină care răsfrângea cerul şi pletele luminoase ale mestecenilor, apoi iar strângea şuviţe şi ieşea lunecând domol pe vale, cu murmur nesfârşit",
    "148": " Căprioara se opri între mesteceni, în iarbă naltă, într-o adiere de răcoare ce începea să alunge miresmele calde încă ale florilor sălbatice Capu-i cu ochi negri dintrodată tresări în oglinda apei, la mal Se lăsă jos, trudită, cu puteri puţine Sta mută cu privirile aţintite spre apă, în tăcerea măreaţă a codrului Parcă asculta, parcă se gândea, şi din când în când era străbătută de un tremur care-i alerga pe sub piele Umbra creştea în juru-i Lucirile de pe vârfuri ale soarelui se şterseseră Pădurea avea în răstimpuri înfiorări rare, după care urmau alinări, linişti ca din alte lumi Şi căprioara sta singură; şi sângele i se scurgea în iarba moale a ţărmului Îşi plecă o dată botul uscat spre luciu, apoi iar rămase neclintită Din nesfârşite depărtări răzbăteau vibrările melancolice ale cornului, tot mai strânse; bătaia copoilor amuţise; sara venea, şi prin bradul de pe pisc trecu o oftare",
    "149": " În linişte, pe cerul întunecos din fundul apei, începu să tremure lacrima de aur a celei dintâi steluţe Căprioara avea un muget abia auzit, şi ochii îi luceau în cea din urmă lumină a malului Aşa sta singură şi murea, sub pletele mestecenilor cu trunchiuri albe Vremuri de bejenie, 1907 \nÎn pădurea Petrişorului a apărut prima dată în Semănătorul, nr 17-18 din 20 aprilie 1907 În perioada în care a scris povestirea, Sadoveanu obişnuia să meargă la vânătoare în Valea Râştei, însoţit de setter-ul său, Nero Profira Sadoveanu spune că Pădurarul era, de fapt, un cunoscut puşcaş de la Dolhasca „Câteva din cele mai frumoase pagini de natură din întreaga literatură a lui Sadoveanu sunt aici, o nuvelă fină, construită cu o mână de bijutier“ (N Manolescu) Folclorul oral susţine că tânărul Nicolae Labiş a fost atât de impresionat când a citit în volum povestirea, încât a scris în replică poemul Moartea căprioarei",
    "150": " \n\nÎnecatultc \"Înecatul\" Aveam în lunca de sălcii şi plopi de dincolo de apă nişte vite Din când în când, mă scoboram din sat de la Barboşi, trecând Siretul şi mă duceam să le văd Umblam pe cărările umede, printre ramurile împletite, stârnind sturzi cu zbor tăcut şi mierle care fâlfâiau cârcâind spăriate Sunetul moale al tălăngilor răzbătea din vreme în vreme ca dintr-o depărtare nesfârşită – părea că vine de deasupra, din cerul albastru, ori printre frunzişuri, cu strecurarea vântului Într-un rând, aproape de asfinţitul soarelui, într-o zi liniştită de septemvrie, mă întorceam din luncă şi veneam gânditor pe podul răsunător de fier Apa râului curgea pe dedesubt largă şi lină, cu strălucire întunecoasă În stânga, pe malul dinspre Galaţi, o bulgărie îşi întindea răzoarele lungi şi liniile negre ale şănţurelelor, cu sticliri de şuviţe de apă printre zarzavaturi Stăpânul ei era un om cu mustăţile mari, zbârlite, cu ochii abia zăriţi sub sprâncenele late; un om negru şi tăcut",
    "151": " Stăpân la podul umblător din susul liniei ferate, cunoşteam pe un moşnegel îndesat, cu mustăcioară albă, cu ochi mititei pe obraz zbârcit Şi venind acum încet spre căsuţa de bârne a podarului, în preajma apei, spre coliba de stuh a bulgarului, ridicată în mijlocul grădinii – ştiam de bună samă că voi găsi pe aceşti doi singuratici vecini, ca totdeauna, faţă în faţă Bătrânul vorbea cu pipa în gură, lângă şanţul umed de pe margine —Ce, mă? ce tot umbli încolo şi-ncoace şi dai drumu la apă? Ce tot îţi uzi cepele şi curechiul? Stai singur cuc, nici nu mânânci ca lumea, nici un păhărel de rachiu nu bei, de ce dracu mai trăieşti pe lumea asta, ha? Bulgarul, încovoiat între căpăţâni violete de varză, mormăi ceva neînţeles, ridicându-şi sprâncenele negre Bătrânul începu a râde, clătinându-şi luleaua între dinţi Apoi strigă tare, vârându-şi mânile în brâu şi dându-se puţin pe spate: —Ceacâi bre? Grădinarul iar îşi ridică negreaţa de sub frunte",
    "152": " Moş Gheorghe Cucu se întoarse spre mine, cum mă apropiam Noi eram prietini vechi —Iaca, aşa mă chinuiesc cu el, domnule Nu ştie bechi moldoveneşte Tot îl întreb, tot îi vorbesc de vreo şase luni de când a venit, el pace! numai ca urşii face, şi tot se uită urât la mine – Iar se îndreaptă spre bulgar: Ceacâi, bre? – Nici aşa nu vrea să răspundă Ceilalţi doi, la Galaţi, cu vânzarea; el stă singur ca un moroi, bată-l Dumnezeu să-l bată! Dezbaterea aceasta nu era nouă pentru mine; o auzeam foarte des Cu ţigara în gură, cu mânile la spate, cu pălăria de paie pe ceafă, mă îndreptam liniştit spre sat; când deodată strigăte lungi mă opriră în loc: —Moş Gheorghe! Moş Gheorghe Cuculeee! Mă întorsei Bulgarul se îndreptase din şale",
    "153": " Moş Gheorghe ridicase capul —Ce dracu a mai fi? mormăi bătrânul scuipând într-o parte Glasurile strigau tot mai prelungi Putui să deosebesc într-un timp: —Un om înecat, adă cangea, moş Gheorghe! Bătrânul îşi strânse sumanul roşcat peste cămăşoiul de câlţi încins cu brâu roşu, scuipă în pipă, îi închise căpăcelul de alamă ş-o vârî în chimir Cu stânga îşi ridică de pe frunte căciula jerpelită şi porni spre căsuţă şi spre podul umblător care sta de partea asta de mal, pe când odgonul se întindea neclintit, negru, încovoiat în jos din mijloc, deasupra râului Nu se uita la bulgar, nu se mai uita nici la mine Trase de pe acoperişul zbârlit al căsuţei prăjina lungă cu vârf de fier la capăt, o puse pe umăr şi porni cu paşi îndesaţi pe malul năsipos, în susul apei Înţelesese în urmă şi grădinarul despre ce e vorba",
    "154": " Ridicându-şi şalvarii cafenii şi opincile mari, păşea cu luare-aminte peste straturi şi venea după noi Dintr-o înfundătură de mal, din când în când, doi flăcăuaşi ridicau până la piept trupurile Ne făceau semne cu mâna, îşi tot întorceau capetele spre apă; dispăreau şi iar se arătau La malul celălalt, încovoindu-se cătră asfinţit după cursul râului, lunca de sălcii şi plopi făcea zid neclintit, zimţuit de vârfurile ascuţite ori rotunde ale copacilor Umbra luncii se îngusta; soarele se lăsa la asfinţit, spre aburii depărtaţi, din fund, ai Siretului Pe apa lucie, aproape de malul cestălalt, venea domol înecatul, la linia undelor —Ne duceam încolo, la vale, zise repede unul din flăcăuandri, şi l-am văzut că vine Moş Gheorghe Cucu nu zise nimic Păşi repede la marginea apei şi întinse prăjina Cu gheara de fier, cu luare-aminte, întoarse în apă pe înecat, până ce apucă subsuoara",
    "155": " Atunci începu a trage – pe când noi priveam neliniştiţi îndărătul lui La ţărm se opri un trup vânăt, umflat de apă Faţa bugedă stă întoarsă spre noi, cu ochii pe jumătate deschişi, sticloşi Barba şi mustăţile atârnau în jos, în hlei, îngreuiate de apă Moşneagul puse cangea deoparte, apoi făcu semn cu capul —Hai, apucaţi de ici Flăcăii se apropiară Coborî şi grădinarul malul Cu luare-aminte cuprinseră trupul moale şi luciu şi-l aduseră pe năsipiş neted; îl aşezară prăvălit pe o coastă; un pârăuaş începu a curge prin barba încâlcită, amestecându-se cu două dungi de sânge, care însemnau linioare roşii de la nări, în jos, pe obraz —Trebuie să se fi înecat azi, zise moşneagul privind la faţa necunoscutului Mai de mult nu-i Se aşeză pe năsip, alături, şi-şi scoase pipa Bulgarul se puse şi el jos, fără nici un cuvânt, cu ochii aţintiţi spre cursul lin al apei",
    "156": " —Noi ce facem acum? zise unul din băietani —Voi duceţi-vă până la primărie, răspunse moş Gheorghe Flăcăuaşii se uitau la mort, parcă ar fi vrut să-l întrebe ceva —Oare de unde să fie, moş Gheorghe? —De unde să ştiu eu, măi ţâcă? Ia, dintr-un sat, de la deal, cine ştie! Băieţii nu se clintiră de la locul lor —E bărbos tare, zise cel smead, căruia îi mijea mustaţa Poate-i rus —Poate să fie şi de-ai noştri, răspunse celălalt întorcându-se spre moşneag Dar moş Gheorghe, cu pipa în gură, nu răspunse; nici nu se uita la mort Cel smead zise iar: —Noi ne ducem la primărie, moş Gheorghe —Duceţi-vă, zise bătrânul fără a-i privi, şi spuneţi acolo —Ce să spunem, moş Gheorghe? —Apoi spuneţi să vie primarele Spuneţi c-am scos un om înecat",
    "157": " Atât Ce să spuneţi altceva? Parcă numai o dată a venit? numai o dată am prins cu cangea asta înecaţi? Cei doi tovarăşi cu pălării rotunde îşi întoarseră iar capetele spre străinul neclintit Bătrânul ridică ochii spre mine —Să vezi când vine apa mare Dumneata, boierule, nu eşti de mult prin partea locului, nu ştii Vin mulţi înecaţi, saracii Pe unii îi cunoşti, pe alţii nu-i cunoşti De unde să ştii parcă atâta lume? La început aveam o groază pe urmă m-am deprins Acuma ştiu că aşa-i apa Cere ea om Când am venit întăi, nu ştiam Ştiu că atunci, primăvara, s-a umflat şi mi-a rupt pod, a dus căruţă, tot, şi se zbătea apa ca într-o negură Ce? crezi că nu cere? Cere; are şi ea glas",
    "158": " Da’ atuncea pe cei ce veneau îi purta de-a rostogolu Nimeni nu-i putea prinde Îi lua sforul apei şi-i mâna în Dunăre Ş-apoi Dunărea cine ştie unde îi ducea! Moş Gheorghe tăcu Flăcăuaşii aşteptară un timp, apoi unul trase de mânică pe celălalt, îi făcu semn de îndemnare cu capul şi plecară Aşa stăturăm o vreme Soarele asfinţea departe, deasupra Siretului, luminând pâcla zării, împrăştiind pe luciu şi înaintea noastră ca o pulbere aurie Podarul se sculă, scuipă într-o parte, apoi se dezbrăcă de suman Cu luare-aminte se plecă spre înecat, îl întoarse pe spate şi-i îndreptă capul cu faţa spre cer Ochii stăteau închişi acuma pe un obraz liniştit, senin, cu barba umedă, lucie Bătrânul întinse sumanul roşcat peste trupul gol, îl acoperi până la bărbie, după aceea se aşeză lângă bulgar, cu luleaua, slobozind din clipă în clipă vălurele de fum albăstriu",
    "159": " Grădinarul îl privise în tăcere Cu ochii umezi, deodată răsăriţi plini de milă de sub sprâncene, acuma se uita la bătrân Vorbea din gât privindu-l ţintă, parcă-l întreba ceva Moşneagul se îndreptă spre el: —Ce spui? Grădinarul bolborosi iar câteva vorbe şi-şi întoarse ochii spre mortul liniştit —Nu ştiu ce spui, bre! zise îndesat bătrânul, pâcâind din lulea Grădinarul, de la înecat îşi purtă ochii cu lumina de milă spre mine; apoi, cu braţele puse pe genunchi, cu bărbia rezemată de braţe, rămase un timp uitându-se la podar Se sculă după aceea şi se îndreptă păşind rar, spre zarzavaturile lui Rămăsei cu bătrânul şi cu mortul Soarele se scufundase; la asfinţit crescuse o întinsă roşaţă purpurie Prin lumina aceea, prin singurătatea ţărmurilor, venind pe lângă lunca tăcută, apa trecea într-o linişte şi într-o tăcere de moarte Nu aburea vântul; tălăngile de peste ape nu se auzeau; împrejurimile încremeniseră în lumina cu luciri sângeroase",
    "160": " Deodată, departe, cine ştie unde, pe dealuri, un chiot lung începu să tremure şi să se desfăşoare în lungul câmpiilor Răsunetele lui încă nu se stânseseră, şi altul izbucni în altă parte, mai apropiat, şi parcă-l simţii adiind, trecând în cursul apei În liniştea amurgului, de pretutindeni, de pe dealuri, începură a creşte chiotele şi a tremura prin văzduh; se încrucişau peste vale, parcă se depărtau, şi ecourile deşteptate clocoteau prelung —Vin flăcăii şi fetele de la cules murmură, nemişcat, moşneagul O vreme valea se deşteptase în tremur; apoi chemările se răriră, slăbiră, se stânseră În tăcerea care se întinsese pretutindeni până în depărtări nesfârşite, pe roşaţa din fund, din apus, începură a trece raţele sălbatice Veneau din zarea Dunării, din bălţile Brăilei, şi treceau prin smârcurile apropiate de la Mălina Stoluri, pe cer depărtat, purpuriu, grăbeau ca alungate de vânt",
    "161": " Se desluşeau linioare mărunte, negre, în lumina vie a asfinţitului, izvorau ca din aburi, cârd după cârd, intrau în marea de lumină, apoi coborau, se mistuiau Mă îndreptai spre casă Lumina scădea Într-un timp, de pe colnic, mă întorsei Moş Gheorghe Cucu se ridicase şi el de la locul lui şi mergea domol spre căsuţa de lângă pod Era vremea cinei Nu-l mai văzui Lumina din asfinţit stătea încremenită pe cer Apa Siretului se umpluse de o lucire tainică, ajungând până la mal, unde sta înecatul, sub sumanul moşneagului cu faţa spre cerul adânc boltit, limpede ca lacrima Sta nemişcat şi singur în tăcerea ţărmurilor Iar în fund, pe lucirea de sânge, tot se alungau punctele negre, grăbite, tăcute ale stolurilor Vremuri de bejenie, 1907 \nÎnecatul a fost publicată prima dată în Semănătorul, nr 9 din 25 februarie 1907",
    "162": " În Convorbiri, nr 6 din 15 martie 1907, Mihail Dragomirescu a publicat un articol în care compara povestirea lui Sadoveanu cu nuvela omonimă scrisă de Emil Gârleanu Aceasta fusese publicată chiar în Convorbiri, exact cu o săptămână înainte de apariţia povestirii sadoveniene Peisajul ar fi fost inspirat din satul Barboşi – Covurlui \n\nFântâna Hazuluitc \"Fântâna Hazului\" În fierberea iarmarocului celui mai mare din târgul Romanului, a doua zi de Probajeni, Dumitrache Hazu şi-a vândut în scurt juncanii A bătut palma cu un român pletos de pe la Dămieneşti, au cinstit o garafă de vin, ş-acu, aşa, pe la o amiază, se pregătea să pornească acasă Cum s-a făcut, cum s-a dres – şi-a găsit degrabă un tovarăş la carul lui rămas fără trăgători Un român „din ceea parte a Moldovei“, din ţinutul Neamţului ca şi dânsul, târguise nişte boi mari albi, cu coarnele lucii şi frumos aduse",
    "163": " Din câteva cuvinte s-au înţeles; satele alăturea; unul are car, altul are boi, pornesc tovărăşie la drum; îşi mai ţin de urât şi cu vorba; şi la Tupilaţi, după ce-or trece apa, s-or opri acolo la crâşmă, ş-or cinsti un pahar dulce, pentru tovărăşie şi pentru prietinie —Am luat pe juncani trei sute fără doi lei, zise Dumitrache Hazu, cu un zâmbet blajin pe obrazul proaspăt ras Am de unde da o cinste Acasă mai am doi boi mândri ca ş-ai dumitale —Apoi oamenii cum se cade îndată se înţeleg, răspunse Ion Băieşu, celălalt gospodar, un român îndesat şi vârtos, cu mustaţa ca pana corbului, cu ochii verzi, iuţi la privire Dumitrache Hazu îşi cercetă în car sumanul şi traista, după aceea se îndreptă, nalt, şi-şi pipăi în chimir punga plină de parale: două hârtii de câte douăzeci şi celelalte carboave",
    "164": " —Apoi de-acu mergem, zise el Ion Băieşu, vorbind cu boii lui, chemându-i pe nume: Duman şi Joian, îi puse la jug; după aceea îi apucă de funie şi prinse a trece prin mulţimea deasă de oameni care se ţesea de colo până colo, prin fierbinţeala cea mare a soarelui, cu larmă nedesluşită de glasuri Săteni cu feţele liniştite, cu muierile şi cu copiii după dânşii, se purtau încet spre comedii, unde urlau paiaţe pestriţe, ridicate pe podişte de lemn, deasupra mulţimii care se grămădea în juru-le cu gurile căscate Negustori cu ochii mici şi ascuţiţi vorbeau aspru, din gâtlej, cu palmele întoarse în laturi, de o parte şi de alta a bărbilor Câte-un ţigan uscat, cu ilic peticit, cu căciula jerpelită în cap, se strecura prin norod, pândind în toate părţile cu ochii ca două picături de catran Se uită şi Dumitrache Hazu la unul, lung şi adus de spate ca o cobâlă, cu obrazul negru şi uscat ca o coarnă, cu privirile agere şi cu nasul coroiat",
    "165": " Îşi aduse aminte că l-a mai zărit la vânzarea juncanilor, apoi îl pierdu din vedere, pe când Băieşu, întorcându-se din când în când cu iuşca, îşi mâna şi-şi îndemna cu glas blând boii albi Aşa ieşiră domol din târg; îngrămădirea de case rămase în urmă; şi deodată câmpia Moldovei cu miriştile lungi, cu lanurile de păpuşoi, cu fâneţele neclintite sub lumina orbitoare, se desfăcu în toate părţile, până la dealurile depărtate care sprijineau cerul alburiu de secetă Nu se simţea nici cea mai mică fâlfâire de vânt; un miros cald de fâneţe plutea în lumina lui august În depărtări se zăreau sate ca într-o pulbere mişcătoare; un acoperiş de biserică lucea ca o oglindă, ori ca o apă; în întinderi, pe lângă crânguri, cositori răzbăteau înmlădiindu-se prin valurile ierbii, şi coasa suna ascuţit şi ritmic; pe drumul lung, plin de pulbere, cine ştie unde înainte, câţiva oameni însemnară pete negre, apoi se şterseră mistuiţi de lumină, în depărtare",
    "166": " Carul mergea lin prin singurătatea aceea a drumului mare; boii îşi cumpăneau la dreapta şi la stânga capetele, neîntrerupt, pas cu pas; gospodarii şedeau pe draghinile căruţei Dumitrache Hazu pe dreapta şi Băieşu pe stânga; priveau întinderile şi schimbau din vreme în vreme cuvinte puţine Hazu întrebă într-un timp, întorcându-şi ochii căprii de pe fâneţe spre tovarăş: —Nu te-am întrebat Ai copii? —Am, răspunse Ion Băieşu, ridicându-şi de pe frunte pălăria lată-n boruri Am trei: doi băieţi ş-o fată Pe cel mai măruţ a venit profesărul şi mi l-a luat la şcoală —Iaca, eu n-am, zise Dumitrache dând din cap c-o uşoară mâhnire în priviri Am avut şi eu trei, ş-au murit, acu doi ani, de gât Pe tustrei i-am pus într-o săptămână în pământ Ş-acu am rămas singur cu nevasta",
    "167": " Tăcură un timp Amândoi priveau înainte printre coarnele lucitoare ale boilor Dumitrache Hazu îşi întoarse iar obrazul blajin: —Tot zice fumeia: Iaca, n-am avut noroc de băieţi, zice Când am scăpat de griji cu ei, s-au dus Şi, când îşi aduce aminte, prinde a boci Ion Băieşu grăi încet: —Ce să faci? parcă te poţi pune împotrivă? Dacă aşa a fost voia lui Dumnezeu, s-a mântuit —Şi eu tot aşa spun, zise Hazu Parcă ce poţi face împotriva lui? Şi la carte scrie că nu se mişcă un fir de păr fără ştirea lui Da’ muierea parcă vrea să ştie? Am avut mult nacaz cu dânsa Parcă mie mi-a fost uşor? urmă el după o clipă Nici mie nu mi-a fost uşor Şi nici acu nu mi-i uşor, când văd casa pustie",
    "168": " Da’ ce pot să fac? Ce pot să zic? Mă gândesc şi eu că nu pot face nimic, nici nu pot zice nimic Mai bine tac Băieşu privea înainte-i, în lungul câmpiei —Te-am văzut că le-ai cumpărat covrigi, vorbi iar Dumitrache Hazu Aşa le cumpăram şi eu, când mă duceam la târg Tăcură; şi caru-i duse aşa o vreme prin singurătatea locurilor Moldova sticlea orbitor acuma, printre zăvoaiele ei, parcă fierbea în lumina şi în căldura verii, departe, în stânga drumului mare Băieşu plesni din bici pe deasupra boilor şi zise: —Ai luat preţ bun pe juncani Iaca, şi eu am dat o mulţime de bani pe boi Şi acu trebuie să închipuiesc şi nişte parale pentru suhat —Da, răspunse Dumitrache, suhatu-i scump; iarbă nu lipseşte, a dat Dumnezeu, dar dacă-i a boierului, ce poţi face? Dai cât cere",
    "169": " De aceea m-am gândit şi eu să vând juncanii O păreche de boi mi-i destul —Apoi da, o păreche de boi e destul Un răstimp de linişte —Mai am şi eu o leacă de parale, zise Hazu, mai pun ce-am luat acu ş-am să încep o căsuţă nouă, şindilită Casa bătrânească e prea veche Ca lucru vechi, nu mai ţine mult Cum ajung acasă, de mâne încep a căra bârne —Aşa-i, rosti încet Băieşu, îţi trebuie lemn din vreme Stăteau amândoi aşa, pe draghini, cu feţele umbrite de pălăriile late şi tari de pâslă Din când în când, caru-i sălta prin bolovanii răzleţi ai drumului Treceau acuma şi se gândeau la căsuţele lor din satele de dincolo de baltă Obrazul ars de soare a lui Hazu avea o lumină uşoară de mâhnire, care parcă izvora din ochii lui căprii",
    "170": " Trupu-i nalt şedea încovoiat asupra chimirului lat de piele roşcată lustruită, în care bătaia razelor trezea scânteieri Drumul drept dintrodată începu să se încovoaie lung şi tărăgănat într-o vale În fund, o fântână îşi înălţa de la marginea păpuşoaielor cumpăna neagră singuratică Lângă ghizdele, adăpătoare pentru vite – ş-alături o răchită deasă, care răsfira ramuri neclintite în jos Amândoi oamenii priveau într-acolo —Acolo ne oprim şi adăpăm boii, zise Băieşu Nu mai avem mult până la pod, la Tupilaţi —Valeu, valeu! ia staţi o leacă, oameni buni Oamenii întoarseră capetele Pe cărarea din marginea şoselei se ridică un ţigan cărunt, cu obrazul pământiu şi zbârcit Mustaţa aspră îi era împărţită în două sub nas printr-o ruptură în buza de sus, care-i arăta dinţii lungi, albi Sta încovoiat, în surtucu-i peticit, desculţ, cu izmene albe, cu mânile strânse sub brâul roş",
    "171": " Începu să scâncească răguşit, stâns: —Faceţi-vă o pomană, oameni buni M-a apucat vătămătura Şi mă ţine, mă arde, nici nu mai pot merge Să mă duceţi macar până la pod la Tupilaţi —Bine, măi ţigane, vorbi Băieşu Suie în car Este loc şi pentru tine Ahoo! Sări de pe draghină şi se alătură prin stânga de boi Carul se opri Încovoiat din mijloc, ţiganul făcea paşi rari, cu picioarele desculţe, prin pulberea drumului Gemea înăbuşit, cu ochii încreţiţi Dumitrache Hazu întinse mânile şi-i ajută să se urce Îl privi cu luare-aminte şi-l întrebă: —De mult te-a apucat? —Dă vreun ceas gemu ţiganul, grămădindu-sepe scânduri, cu genunchii la gură Auleu! tare mă arde! – Şi de unde eşti? —Dă la Ciohorani",
    "172": " mormăi omul, ghemuit Carul porni Băieşu păşea pe lângă boi Hazu se aşezase iar pe draghină Din când în când ţiganul gemea, şi el întorcea capul şi cobora ochii spre el —La Tupilaţi să bei nişte rachiu cu piper, zise el; poate te-a mai slăbi Ţiganul deschise ochii mari, negri, şi-şi întinse gâtul o clipă afară din car, apoi iar se ghemui la locul lui La fântână, Ion Băieşu opri boii: —Aho, aho, băieţi, zise el domol Ia să vă dau o leacă de apă Îşi dădu pălăria pe ceafă şi scoase răsteiele Jugul căzu Românul apucă funia Cumpăna stătea neclintită, naltă, în albastrul şters al cerului Printre ramurile răchiţii bătrâne pâlpâi o turturică vânătă, apoi se zvârli, în zboru-i iute, zvâcnit, peste fâneţe tăcute Frunzişurile se clătiră o clipă, după aceea căzură iar în neclintirea lor",
    "173": " În clipa aceea, din păpuşoaie săltară trei oameni, trei ţigani Pe cel care venea întăi, cu dreapta întinsă ţapăn în jos, cu cuţitul lângă coapsă, nalt, uscat, cu ochi şi cu plisc de pasere răpitoare, Dumitrache Hazu îl cunoscu numaidecât, îl văzuse de două ori în îmbulzeala iarmarocului de la Roman Înţelegerea primejdiei deodată îl fulgeră prin toată fiinţa Se îndreptă scurt în car, nalt şi vânjos, şi puse mâna pe cuţitul din chimir O clipă, zări pe Ion Băieşu încremenit, cu boii de funie; îşi simţi braţul drept prins ca-n cleşte: bolnavul din car zvâcnise năprasnic asupra-i Simţi o lovitură tare şi o săgeată, în deşert, în stânga Ţiganul se înălţă, el căzu Văzu a doua oară scânteierea cuţitului Răcni lung, cu glas chinuit: —Nu mă omorâţi, oameni buni! Vă dau paralele, numai nu mă omorâţi! Ţiganul nalt, cu nasul coroiat, se avântase uşor în car",
    "174": " Dumitrache Hazu cercă să se scoale Simţi că cineva îi smulge punga din chimir Pieptul îi pârâi Sângele îi năvăli în ochi Simţi a doua săgeată în deşert Porni a geme lung, fioros Ţiganii ceilalţi doi se prăbuşiră cu cuţitele asupra lui Ion Băieşu Omul lăsă funia boilor Cuţit n-avea Numai un răsteu ţinea în mâna stângă Zvârli şi răsteul şi-şi cuprinse cu dreapta pălăria lată Se trase înapoi Începu să urle prelung: —Săriţi! Hoţii! Ne omoară hoţii! Glasul lui răguşit, izbucnit din cumplită spaimă, se risipea în întinderile fâneţelor, în cuprinsurile tăcute Ţiganii se zvârliră, dintr-un salt, asupră-i cu cuţitele Băieşu se trase pe lângă boi, ridică pălăria, simţi arsura unei tăieturi în braţul stâng Răcnind, se trăgea iute spre fântână, căuta un loc de scăpare, căuta un par, căuta o piatră; îşi purta trupul scund cu mişcări iuţi; ochii lui verzi se deschideau mari, îngroziţi, pe faţa albă ca varul, pe care lucea o pânză de sudoare",
    "175": " Striga mereu: —Săriţi! Şi glasu-i deştepta tăcerile În car, românul celălalt se zvârcolea şi gemea sub frământările ţiganilor Băieşu simţi a doua arsură de cuţit De pe braţul stâng, în lungul degetelor, curgea sânge fierbinte Tălharii se încordau, veneau plecaţi pe furiş spre el, căutau să-l izbească o dată din două părţi Dintre ei patru, nimenea nu rostise nici un cuvânt Tăcuţi, încruntaţi, negri, se năpusteau cu cuţitele Într-o mişcare de fulger, omul puse mâna pe ghizdele fântânii; se încordă, o dată cu alt răcnet al disperării; scândura groasă pârâi ascuţit, plesni, se desprinse; Băieşu o trase spre el, o ridică în stânga; dară înainte de a o repezi, ţiganii se traseră sprinteni îndărăt Însă iar se năpustiră, cu umărul stâng înainte, cu un braţ în apărare, cu dreapta încovoiată pe dedesubt, ţinând fierurile lucii Dar strigătele de groază deşteptaseră undeva, într-o cotitură a văii, în fâneţe, în locuri nevăzute, pe câţiva oameni",
    "176": " Aproape, deasupra vălcelei şi deasupra fântânii, ţărani cu coasele, fără pălării, fără brâie, cu cămăşile fâlfâind, aşa cum îi apucase vremea, se arătară Veneau opt; unul după altul se arătară cu părul vâlvoi; răcneau, se îndemnau, se lăsau în goană spre fântână, cu coasele înălţate Dumitrache Hazu, prăbuşit din car, zăcea lângă roate; Băieşu, cu stânga şuroind de sânge, se apropie de el; cei patru ţigani se mistuiră într-o clipită în păpuşoaie Dar cositorii îi vedeau de pretutindeni, le zăreau capetele, vedeau învăluirile porumbiştei, se chemau cu glasuri aspre, şi-i ţărcuiau risipindu-se, dându-le ocol Băieşu cuprinse de subt umeri pe Hazu şi-l trase la umbră, sub răchită Cămaşa, în dreptul coastelor din stânga, era numai sânge, năvălit din răni Românul abia sufla, cu ochii deschişi mari, cu faţa dintrodată întristată, subt umbra pe care o cernea frunzişul verde cenuşiu al copacului În liniştea şi-n căldura zilei, glasurile întărâtate ale cositorilor se auzeau depărtate, chemându-se",
    "177": " Boii, lângă adăpătoare, stăteau acuma neclintiţi şi priveau cu ochii mari şi umezi spre cei doi oameni Băieşu se alătură de ghizdele, scoase de două ori ciutura plină şi o vărsă în jgheab, pentru boi O scoase şi a treia oară, îşi clăti de sânge şi-şi răcori mâna stângă; trase din brâu năframa de pânză subţire, o muie în apă şi apoi se întoarse la Dumitrache Hazu Omul sta pe spate, cu umbra de mâhnire pe faţă Băieşu îi întinse spre frunte năframa udă Hazu clătină din cap: nu-i trebuia Şi rămase cu ochii deschişi, privind la tovarăşul de drum Buzele i se mişcară Băieşu întrebă încet: —Vrei să-mi spui ceva? Rănitul făcu semn din ochi, de sus în jos, şi îndată şopti: —Eu de-acu mor Să mă duci acasă şi să spui nevestei cum a fost După vorbele acestea, muri",
    "178": " Faţa-i rămase neclintită, în umbra plină de mâhnire a frunzişului de răchită Băieşu îl privi un răstimp, apoi îşi şterse de iarbă mâna stângă iar umplută de sânge Întinse degetele şi coborî pleoapele mortului Oftă, parcă se deştepta din gânduri, şi se sculă în picioare Larma de glasuri creştea, venea ca un vârtej din porumbişte Sfărâmând strujenii, gâfâind, plini de sudoare, cu cuţitele în mână, cu ochii crunţi, cei patru ţigani deodată izbucniră din desiş, strânşi alături, încolţiţi de toate părţile de românii care săltau în juru-le şi-i ajungeau —Îs de la Ciohorăni! strigă cineva Îi cunosc Cel lung a fost şi la ocnă! Ţiganii voiau să se năpustească peste mort, pe lângă răchită, spre huceagurile apropiate ale Moldovei Dar din toate părţile deodată, scurt, izvorâră oamenii întinzând cu braţe tari toporâştele; coasele încovoiate fulgerară în lumină, se atinseră, se opriră cu sunete domoale, în jurul capetelor fugarilor",
    "179": " Ghemuiţi unul în altul, ţiganii încremeniseră ca nişte stane de piatră între ascunzişuri Îşi zbăteau piepturile în gâfâiri gemute şi, cu capetele în piept, între fierurile împreunate, îşi rostogoleau ochii, cu albul ca de lapte, privind pe lângă umere în jur, ca nişte fiare Mortul se odihnea în liniştea lui, care parcă se cernea din cerul singuratic Vremuri de bejenie, 1907 \nFântâna Hazului a apărut mai întâi în Luceafărul, nr 6 din 15 martie 1907 Se spune că omorul ar fi fost un fapt real, iar descrierea locului seamănă, conform mărturiilor Profirei Sadoveanu, drumului din Ciohoreni, satul în care prozatorul a copilărit \n\nO istorie de demulttc \"O istorie de demult\" Mergeam departe, spre podgoriile de la Băiceni, pe o vreme frumoasă de toamnă Soarele nu ardea, aveao lumină lină de aur, şi vântul abia-abia adia, ici cumiros tare de pădure, dincolo cu parfumul uscat al miriştilor",
    "180": " Eram c-un advocat bătrân, care apucase şi vremurile vechi de la 48; stam aşezat bine în trăsura lui largă cu arcuri moi, „cu arcuri pentru bătrâneţă“, zicea moş Ştefan Leu; şi doi cai albi băteau şoseaua prunduită, nici prea iute, nici prea domol Vizitiul de pe capră era şi el bătrân, cam de vârsta lui moş Ştefan, cu o păreche de mustăţi albe ca două caiere, şi întruna vorbea cu „zmeii“ lui La drum drept le dădea sfaturi, la deal îi îndemna, la vale-i certa Bătrânul de lângă mine privea gânditor şi zâmbind locurile pe unde treceam Ne apropiam de capitală (moş Ştefan Leu zicea: „reşedinţă“); dar ziua era prielnică pentru călătorie cu trăsura, la picioarele noastre aveam un paner plin cu lucruri bune de ale gurii, şi amândoi am fost într-un gând să nu ne mai abatem pe la târg —Nu mai mergem pe la reşedinţă, Ilie!",
    "181": " strigă, de la locul lui, moş Ştefan Vizitiul scutură hăţurile şi dădu din cap în semn de înţelegere Suiam acum o costişă lină, lungă, fără sfârşit parcă; târgul, într-o înfundătură, rămânea la stânga, în urmă La dreapta noastră deodată răsări un tapşan larg, între muncele Era un loc drept, sălbăticit, plin de spinării bogate, printre care răzbăteau câţiva pruni pitici, strâmbi, răsuciţi ca-ntr-o durere În fund, pe clina unui muncel, pe iarba arsă, şedeau într-o rână două cruci de piatră Un stol de potârnichi se ridică dintrodată din apropierea drumului, zbârnâind, se risipi şi, împrăştiate, paserile pline şi rotunde zburau pe deasupra tufişurilor, pe deasupra prunilor, apoi, cu aripile întinse, uşor încovoiate, lunecară spre crucile de piatră —Ce caută prunii aici, şi crucile? întrebai eu Parcă a fost un ţintirim în locul acesta —A fost, răspunse bătrânul întorcând spre mine barba-i albă şi ochii albaştri, dar nu cum îţi închipui dumneata",
    "182": " Aici era odată spânzurătoarea reşedinţei Am apucat şi eu pe vestitul Gavril, când a spânzurat pe o femeie Îmi aduc bine aminte Ş-apoi au pus nişte creştini câţiva copăcei, ş-au rămas şi două cruci, dar locul se tot sălbătăceşte, şi peste câţiva ani nimic n-are să se mai cunoască Eu mă întorsei cu mai multă luare-aminte spre vechiul loc de pedeapsă Îngrămădirea de tufişuri era liniştită şi pustie —Am să-ţi spun istoria asta, zise deodată bătrânul Ştefan Leu; e interesantă şi-mi aduc bine aminte de dânsa Eram pe atuncea flăcău, aveam ş-o lecuţă de slujbă la ocârmuire, ş-am fost de faţă Să vezi Pe fata asta, pe care au spânzurat-o, o dăduseră părinţii ei după un flăcău cam tomnatic, dar altfel om chiabur, vornic în satul lui N-a vrut ea, s-a împotrivit, dar ce putea să facă? A zis că i-i drag altul, că nu ştiu ce; tatu-său a pus-o jos, i-a dat o bătaie bună, şi pe urmă au făcut nunta cu tămbălău mare",
    "183": " Bine Astea le-am ştiut pe urmă Ce-ţi pare dumitale, cucoane, nu trece anul, şi pe la iarmarocul lui Sfântul-Ilie, pe când se întorcea vornicul – îl chema Gheorghe Timofte – cu nevastă-sa spre casă, ici, în pădure, după deal, iese un cioban din sihlă, sare în căruţă, şi dă năvală asupra barbatului Sare şi femeia, şi apucă ea baltagul ciobanului şi trage-n capul vornicului Ce-a mai fost nu ştiu L-au omorât Au lăsat căruţa şi mortul acolo şi ei au fugit Au umblat ei aşa ca fugari două săptămâni, pe urmă i-a prins stăpânirea într-o colibă în colo, la munte, subt o poală de codru Ş-apoi a fost judecată aici, în târg Întăi cercetare La cercetare eram şi eu, că făceam o leacă de slujbă, cum ţi-am spus Îmi aduc bine aminte A fost ceva cum n-am mai apucat eu, cât îs de bătrân",
    "184": " O chiamă judele pe Aniţa întăi, Aniţa lui Timofte, nevasta omorâtului Da’ era o femeie mititică şi iute, tânără, abia împlinise douăzeci de ani, cam smolită la obraz, cu sprâncenele groase puţin încruntate Când vorbea, îi tremurau uşurel nările Era îmbrăcată cu caţaveică cafenie, cu fustă roşă, îmbrobodită cu bariz verde şi în picioare cu ciuboţele de cordovan cu potcoave de alamă Se opreşte şi se uită ţintă la judecător, îşi duce dreapta peste ochi, apoi îşi lasă în jos palmele cu degetele împreunate Bătrânul Gâţu, judecătorul (a murit de mult), se uită lung la dânsa, o vede aşa frumoasă şi sprintenă, cu ochii negri aşa de aprigi şi de deştepţi, parcă nu-i vine a crede că o fată ca dânsa a făcut moarte de om —Spune, Aniţă, dar spune drept, ai omorât pe bărbatu-tău? —Vă sărut dreapta, cucoane, l-am omorât —Şi de ce l-ai omorât? ce ţi-a făcut? Ea se uită o clipă în juru-i, apoi îşi trece iar palma dreaptă peste ochi",
    "185": " —L-am omorât, boieri dumneavoastră, că nu mai puteam trăi cu dânsul Mie-mi era altul drag! Şi i se zbăteau ca într-un fior nările Se ţinea să nu plângă poate, şi-şi încrunta mai tare sprâncenele —Bine, atunci de ce l-ai luat? —Eu? eu n-am vrut să-l iau Am spus de la început că mi-i drag Ioniţă Spataru Da’ tătuca şi mămuca n-au vrut să ştie M-au pus jos şi m-au zdrobit, ş-apoi după aceea ce puteam face? Au zis că mă ucid, că-mi pun cuţitul la beregată Am zis aşa: cum a vrea Dumnezeu! Şi m-am dus după Gheorghe Timofte Şi Spataru a fugit la ciobănie, de năduf şi de amar! —Ei, şi cu bărbatu-tău n-ai trăit bine? Ea se uită ţintă în pământ acuma —Spune, Aniţă, n-ai trăit bine? Te bătea? ce-şi făcea? —Vă sărut dreapta, şopteşte încet femeia, îmi era urât! nu puteam să trăiesc cu urâtu-n casă! Era urât şi bătrân! Tuşea noaptea! Nu-l puteam suferi",
    "186": " Eu nu m-am lăsat —Ce nu te-ai lăsat? întrebă judele —Vă sărut dreapta, zise Aniţa, numai la nuntă, atuncea, m-am îmbătat – ş-atuncea şi-a făcut râs de mine Eu n-am ştiut nimica Da’ pe urmă am făcut eu în inima mea jurământ şi nu m-am lăsat! Ş-apoi de la asta a început Gheorghe Timofte a mă bate Că de ce nu i-s nevastă? I-am zis aşa: lasă-mă, dă-mi drumu-n lumea mea, mi-i drag altul El zicea aşa: eşti nevasta mea Am să te omor Vin-aici! Eu nu voiam să mă duc la dânsul! Noi toţi tăceam Bătrânul o privea ţintă Iar Aniţa se uita într-o parte cu privirile-i negre şi umede şi-şi frământa mânile —Şi pe urmă cum a fost? Spune drept! A tras Spataru cu baltagul? Spune drept!",
    "187": " —Nu, n-a tras Spataru Eu l-am văzut pe Ioniţă în iarmaroc şi parcă mi-a venit aşa o ameţeală Ş-am zis lui Timofte: de-acu hai să mergem El n-a vrut Ş-am mai stat Pe urmă, pe sub sară, am pornit acasă Mergem noi, mergem, şi când ajungem în pădure, iaca iese Ioniţă Spataru şi sare în căruţă peste Timofte Atuncea am zis aşa: lasă-l, Ioniţă! Ş-am luat baltagul cu amândouă mânile ş-am tras în bărbatu-meu Eu l-am omorât! —Tu ai tras? Spune drept! Ai avut tu atâta putere să despici capul unui om? Toţi spun că Spataru trebuie să-l fi ucis —Nu, boieri dumneavoastră, eu l-am omorât Eu i-am dat în cap şi l-am omorât După ce a vorbit aşa apăsat, şi-a făcut cruce şi şi-a întors deodată privirile spre jude",
    "188": " —Ei, şi pe urmă? —Ei, pe urmă atâta-i Pe urmă m-am dus în lumea mea cu Ioniţă Atâta am avut şi eu drag pe lume, şi m-am dus cu el! La asta m-am aflat eu de faţă, urmă încet cuconu Ştefan Leu, pe când caii suiau domol în pas, coasta, ş-atâta a fost Când a intrat ciobanul, un băiet frumos, tânăr, drept ca un brad, ea a întins numai mânile spre el şi a strigat: —Spune şi tu, Ioniţă, iaca eşti de faţă Eu l-am omorât! Eu i-am dat cu baltagul Şi-l privea cu ochii negri, fără să clipească, pătimaşă, cu nările tremurând Iar Ioniţă Spataru a început a-şi şterge lacrimile încet, şi se uita în pământ Pe dânsul l-au osândit la muncă silnică, zece ani; iar pe Aniţa au dus-o la spânzurătoare Aşa au hotărât; şi când a venit Gavril Buzatu ş-a ridicat furca acolo, pe tapşan, s-a îmbulzit toată lumea din târg şi de prin satele dimprejur, ca la un iarmaroc",
    "189": " N-aveai unde zvârli un ac Soldaţi cu chivără, cum era pe atunci, stăteau şi opreau grămădeala cu şpăngile puştilor Ş-am văzut şi pe bătrâni, pe părinţii Aniţei Veniseră şi ei, saracii Tatăl cu cojoc de sărbătoare, cu cămaşă curată, iar nevasta cu catrinţă şi cu ştergar Plângeau amândoi, când au adus-o pe Aniţa sub juvăţ Atâta fată aveau Şi era frumoasă şi mai subţirică decât toate femeile şi fetele care erau acolo, de faţă A venit popa ş-a binecuvântat-o acolo, nu ştiu ce i-a făcut, şi iaca, ş-acuma parc-o văd pe Aniţa: cu caţaveica ei cafenie, cu fustă roşă, cu barizul verde şi cu ciuboţelele de cordovan cu potcoave de alamă; s-a întors dreaptă spre mulţime şi a ridicat mânile A zis aşa: —Oameni buni, iertaţi-mă! Au răspuns toţi: „Dumnezeu să te ierte!“ Iar bătrânii au început a plânge: —Aniţă, Aniţă, ce-ai făcut! Cum de ne-ai ruşinat tu pe lumea asta!",
    "190": " Atuncea s-a întors ea şi a băgat de samă că şi bătrânii sunt acolo A început a tremura, pe când călăul îi pregătea juvăţul, ş-a răcnit cu ură, spre dânşii, i-a blăstămat: —Să deie Dumnezeu să nu mai muriţi! că m-aţi dat în lume spre pedeapsă! Şi deodată s-a făcut o tăcere adâncă Şi ea a strigat iar cu glas amar: —Ah! drag mi-a fost să trăiesc şi eu pe lumea asta şi n-am avut parte! Şi şi-a dus amândouă mânile la ochi Atât a fost plânsul ei: câteva clipe Toţi stăteau încremeniţi Ca o suflare de foc trecuseră vorbele ei pe deasupra capetelor Atuncea i-a pus călăul juvăţul de gât Ea şi-a lăsat mânile în jos şi privea neclintită, cu sprâncenele uşor încruntate, în juru-i Ş-au tras ştreangul! Cuconu Ştefan Leu tăcu",
    "191": " După un răstimp rosti domol: —Stăi Caii se opriră Ne întoarserăm în loc, pe perinile trăsurii În urmă, tapşanul singuratic, între muncele, se desluşea cu tufişurile, cu arborii lui pitici şi răsuciţi, deasupra mormintelor pierdute şi uitate Peste singurătatea şi peste melancolia aceea de început de toamnă luneca lin un vultur cu aripile neclintite O istorie de demult, 1908 \nO istorie de demult a fost publicată prima dată în Semănătorul, nr 26 din 24 iunie 1907 Profira Sadoveanu crede că este o poveste ascultată chiar la Hanu Ancuţei „În primul Sadoveanu se ascundea – O istorie de demult constituie dovada – un romancier realist, atent la reacţia sufletească, la limbaj, capabil să zugrăvească pregnant şi lapidar ş…ţ Nuvela atrăgea atenţia prin dramatism şi stilul teatral, deşi întâmplările erau relatate de un povestitor (un «al treilea») care şi le amintea",
    "192": "“ (N Manolescu) \nMergând spre Hârlăutc \"Mergând spre Hârlãu\" Mai anii trecuţi, mergând spre tabăra de la Şipote, am făcut un drum care mi s-a părut grozav de lung Era într-o zi înăbuşitoare de august; în ajun făcusem cel dintăi marş ca ofiţer în rezervă, cu cizme nouă, şi tălpile picioarelor mi se beşicaseră; precum se cuvenea unui târgovăţ, făceam ziua a doua de marş în ambulanţă, în tovărăşia doctorului Andronescu, un om foarte vesel, cu burta mare Pornisem pe un drum întortochiat, prin ţinutul Botoşanilor Coloana îşi întindea înainte furnicarea neagră în care se ţeseau scânteieri, se încovoia printre muncele, cobora în văi, se ridica pe costişe Şi în trăsura cu pânze, mare cât o corabie, legănat şi scuturat pas cu pas prin bolovanii şi gropile drumului, stăteam de vorbă cu doctorul Priveam cum rămân în urmă lanuri singuratice, un sat care părea pustiu în lumina orbitoare a zilei, şi mă miram că văd aşa de puţini oameni",
    "193": " Sătenii parcă părăsiseră locurile —Ne ducem pe pustii locuri! zise doctorul Andronescu, râzând cu toată faţa-i ca o lună plină, săltându-şi burta ca-n undoiri de val După ambulanţă venea o căruţă cu doi boi În căruţă, între raniţe, stătea un moşneag: din când în când atingea boii cu sfârcul biciului şi atuncea i se vedeau ochii, apoi părea că-şi închide obrazul în sprâncenele-i stufoase şi-n barba-i zbârlită Câţiva soldaţi, cei mai slăbiţi de drum, despovăraţi de greutăţi, păşeau în urma chilnei de dinapoi, domol, cu capetele plecate, prin roirea pulberei deşteptate La ambulanţa noastră, pe lângă caii regimentului, erau înhămaţi şi doi căiuţi care se zbăteau în ştreanguri şi trăgeau cu încordare, îndemnaţi din când în când de glasul stăpânului lor, un român nalt şi uscat, negricios la obraz Într-o vreme, pe când omul se lăsase mai în urma trăsurii, doctorul îl întrebă: —Da’ ştii că ai cai straşnici? Trag mai bine decât cei mari",
    "194": " —D-apoi ce crezi? zise românul, şi deodată obrazul i se umplu de bucurie Cu aşa cai mă simt în putere să duc trăsura asta şi fără cei mari După un răstimp, doctorul întrebă iar: —Cum te chiamă? —Pe mine? Ştefan Da’ cu caii iştia, pot să spun, nu că mă laud, că am dus greutăţi de m-am spăriat chiar eu Trăsura începu să se hurduce prin făgaşuri Doctorul zise iar: —Am auzit că drumurile-s rele pe aici Le cunoşti? Mai avem mult până la Hârlău? —Nu prea cunosc locurile, răspunse Ştefan Da’ om întreba pe-un român Poate ştie şi moşneagul ista Moşule! ştii drumul la Hârlău? Din car, moşneagul deschise doi ochi rotunzi în sprâncenele-i tufoase, albe Apoi dădu din cap la dreapta şi la stânga: nu-l cunoştea —Da’ las’ că tot ajungem noi! zise Ştefan şi, ridicându-şi biciul, trecu repede înainte, ca să-şi îndemne roibii",
    "195": " În fundul unei văi ne oprirăm deodată Un caporal se arătă în deschizătura de dinapoi a trăsurii, roş la faţă şi asudat —Trăiţi, domnul căpitan, drumul pe care a apucat trupa e din nou prunduit şi greu, nu puteţi merge pe el A dat ordin domnu colonel să apucaţi tot pe drumul vechi, să ieşiţi înainte, deasupra Hârlăului, şi s-aşteptaţi acolo coloana —Aha-aha! zise doctorul şi începu a râde Vra să zică până acuma, dacă nimereau ceilalţi toţi, nimeream şi noi, da’ acu în adevăr că-i nevoie să ştim drumul Căci drept să-ţi spun, dragă, e cam primejdios prin pustietăţile acestea Uite, mergem de-un ceas: n-am văzut un om Şi de-acu cine ştie unde-om da peste un sat Caporalul dispăruse Doctorul se uita la mine râzând Apoi ochii mari, bulbucaţi, deodată se opriră asupra unui soldat mărunţel, slăbit la faţă, care venea încovoiat din mijloc spre noi",
    "196": " —Ce este? —Trăiţi, domnul căpitan, vătămătura Şi deodată, pe faţa slăbită se arătă albul ochilor, ca de lapte —Cum? —Vătămătura nu mai pot merge —Aşa! Da’ drumul la Hârlău îl ştii? că auzi, de-acu apucăm prin altă parte —Nu-l ştiu, trăiţi, domnul căpitan —Aşa? Ia arată limba Soldatul scoase limba, apoi o trase înapoi, se încreţi la faţă, îşi plecă capul pe umăr şi se apucă cu amândouă mânile de pântece —Ai devastat o grădină de pruni, mişelule! zise doctorul vesel Hai, marş în căruţă! suie îndărătul moşneagului Când se sui soldatul cu luare-aminte, privindu-ne cu coada ochiului, în căruţă, dindărătul moşneagului sări în pulberea drumului, peste draghini, un ţânc numai în durligi, cu capul gol, cu părul galben şi zbârlit Cum sări, nici nu se uită la noi, se alătură de jug, în stânga, apucă funia boilor şi începu să-i îndemne",
    "197": " —Da’ asta ce-i, moşule? întrebă doctorul căscând ochii A cui e flăcăul ista? —Apoi dă, zise moşneagul arătându-şi ochii dintre sprâncene Iaca aşa, s-a luat ca un mânz după mine, din sat Numai m-am trezit cu el în căruţă Îi de acolo, din sat a unui român… —A lui Ilie Popa! zise ţâncul cu părul zbârlit, cu un glas pe care cerca să şi-l îngroaşe —Şi pe tine cum te chiamă? —Dumitru! răspunse el cu nepăsare Şi, fără să se mai uite la noi, îşi căută de treabă cu boii, păşind mărunt prin pulberea fierbinte Pornirăm pe un drum îngust, plin de făgaşuri Ne cumpăneam la dreapta şi la stânga, cădeam c-o lature, scurt, ca-ntr-o groapă, şi ne opream o clipă, apoi caii se opinteau după glasul gros al vizitiului de pe capră şi după îndemnul blând al lui Ştefan, şi porneau domol; şi mergeam acuma printre mirişti întinse, printre ogoare lungi de păpuşoi care-şi clăteau încet, atingându-le, săbiile frunzelor",
    "198": " Aşa merserăm multă vreme prin arşiţa zilei şi prin singurătate Oamenii şi animalele parcă dormitau; nu vorbea decât doctorul, din când în când, şi atunci îşi sălta pântecele rotund, într-un râs tăcut —Cine ştie unde mergem! zise el vesel Glasul lui Ştefan se auzi într-o vreme: —Iaca un om —Aha-aha! rosti doctorul căscând Slavă Domnului! Se sculă de la locul lui şi scoase îndărătul trăsurii capul —Măi bădişorule! rosti el cu un glas foarte dulceag Pe aici e drumul la Hârlău? Românul se oprise în drum, cu căciula roşcată pe ochi, cu sumanul şi cu traista în băţ, pe umăr Era un om năcăjit, cu obrazul ars, cu fruntea încreţită Răspunse săltându-şi în sus căciula cu mâna stângă: —Pe aici, tot înainte Este loc bun pe lângă pădure tot pe margine",
    "199": " pe lângă curţile cucoanei Roza da’ acelea nu se văd pe lângă moşia lui domnu Todirescu şi pe la conu Dumitrache —Aşa? bun Da’ mai avem mult? —Ei, nu, nu mai este aşa de mult… Omul porni fără să ne mai privească, caii urniră trăsura grea; doctorului îi veni iar râsul tăcut, apoi rămase privind la Dumitru, ţâncul cu capul flocos, care mergea tip-tip prin blana de praf a drumului, ţinând boii de funie, foarte serios şi cu glasul tot mai gros parcă —Vra să zică, pe-aici e drumul! vorbi doctorul, oftând greu Dar cred că n-o fi fiind aşa departe până la Hârlău Acum mergem şi singuri, nu mai suntem coadă de şarpe Dar eu nu înţeleg, dragă, de ce atâta pustietate Unde-or fi fiind casele cucoanei Roza?",
    "200": " —Apoi zice că nu se văd —Aşa-i, nu se văd şopti doctorul, căscând plictisit Tăcură multă vreme În urmă-ne se deşirau mirişti şi lanuri pustii Treceam prin ţinuturile de pământ sfărâmicios, negru, al Botoşanilor, „prin partea câmpului“, şi zările parcă ardeau, tremurau într-o flacără alburie Nici arbori, nici case nu se zăreau cât bătea ochiul În ierburile care începeau să se usuce, în ţepile gălbii ale miriştilor, sfârâiau cosaşi Vântul câteodată venea ca o suflare fierbinte Deodată simţirăm umbra şi mirosul pădurii Doctorul răsuflă de două ori adânc, cu nările larg deschise, şi îndată scoase capul —La stânga pădure La dreapta văd un fel de sat Pe-aici trebuie să fie casele cucoanei Roza, dar nu se văd Şi începu a râde înveselit Satul era gol",
    "201": " Nici cânii nu lătrau Oamenii erau undeva, la lucru, pe câmpiile întinse Totuşi, un om sta rezemat în băţ la o cotitură, sub geana întunecoasă a pădurii şi parcă ne aştepta —Un om! strigă doctorul, ca şi cum ar fi făcut o mare descoperire Staţi! Bădişorule, ai putea să ne spui cât mai avem până la Hârlău? —Cum? —Cât mai avem până la Hârlău? strigă doctorul —Pân’ la Hârlău? Apoi aşa de mult nu mai este —Da’ cât? Aşa, într-un ceas ajungem? —Apoi da, cam aşa, într-un ceas —Bun! oftă cu veselie doctorul Hai înainte Caii porniră; săteanul îşi puse pălăria în cap şi rămase sprijinit în băţ, în umbra pădurii Acuma adieri răcoroase treceau Ne dădurăm jos Băieţelul în durligi vorbea cu boii Noi păşeam în urma ambulanţei, apoi rămaserăm mai în urmă",
    "202": " Moşneagul sta neclintit în car Soldatul negricios îndată îşi duse mânile în deşerturi şi se făcu covrig Ceilalţi cinci-şase oameni umblau domol, cu mânile atârnate, cu capelele pe ceafă În pădurea de stejari era linişte Soarele după-amiezii tremura prin reţeaua crengilor Pe lângă desişuri bogate, printre gropi şi printre cioate, ţinând poala pădurii, drumeagul urca şi cobora, ocolea la dreapta şi la stânga, dispărea şi se arăta în depărtare, undeva, cine ştie unde, apoi se pierdea pe o muche de deal, unde, singuratică, se zugrăvea pe cer o fântână cu cumpănă Merserăm un ceas, merserăm două, la pas, urcând şi coborând necontenit, pe sub pădure Apoi abia într-un târziu suirăm cu greu, cu suferinţă, spre acea fântână; şi după ce adăparăm caii, după ce ne mai răcorirăm, mai privirăm o dată în urmă spre pădurea neagră, ce părea fără sfârşit, şi într-un tropot grăbit ne lăsarăm la vale, cu ţâncul şi cu boii după noi, porniţi tot în goană",
    "203": " Şi la o cotitură, deodată, mă izbi mormăitul unei batoze Şi-n câmp, într-o curte fără arbori, plină parcă de un soare mai luminos şi mai fierbinte, o casă se arăta, o casă mare, urâtă, cu acoperişuri vechi, cu ferestre întunecoase După garduri de nuiele, pe lângă hambare lungi de scânduri, se mişcau câţiva oameni, printre saci, printre paie îngrămădite, şi un glas ascuţit, ciudat, se urca, parcă sfredelea liniştea locurilor —Iacă ş-o locuinţă omenească! zise doctorul Şi deodată, la o portiţă îngustă, printre spinii gardurilor, răsări un cap spăriat, un cap negru, cu barba şi cu părul ca-n spulber de vânt —Stăi! zise doctorul Şi dădu să coboare La portiţă, în clipa aceea, obrazul omului bărbos parcă se umfla de bucurie Două mâni negre se ridicară, glasul ascuţit izbucni deodată: —A! ce mai faci, iubite! Încotro? Încotro? Şi întindea şi scutura acum o mână prin aer, întinzând-o spre ambulanţă",
    "204": " Doctorul sări din trăsură Părea mirat Se apropie şi întinse şi el mâna —Ce mai faci? nu te-am văzut de mult! zise bărbosul, şi nu mai putea de bucurie —Bine! zise încet, nedumerit, doctorul Andronescu —Ce? nu mă mai cunoşti? —Ba da, ba da, cum nu Străinul negru îşi scutura capul buhos, râzând fericit —Bine, foarte bine! strigă el ascuţit şi foarte repede Îmi pare foarte bine că te-am văzut Încotro mergeţi? De unde veniţi? Aha! mergeţi la Hârlău! Aha-da! Aha-da! Vra să zică eşti bine? eşti sănătos? Nici n-ai idee ce bine-mi pare! Dar Agache ce mai face? —Care Agache? zise doctorul cu îndoială Apoi pare a-şi aduce aminte: Aha! e bine, e bine şi el! e sănătos! —Aşa? e bine? bolborosi stăpânul hambarelor, râzând plin de fericire Să-i spui aşa, când l-ei întâlni: multe complimente de la mine!",
    "205": " Doctorul întinse repede mâna: —La revedere! La revedere! o să-i spun Acu mă grăbesc Trebuie să ajung coloana —Care coloană? care coloană? ce coloană? bolboroseşte bărbosul, tremurându-şi în toate felurile braţul ce părea uriaş Mă aplecai de după pânza trăsurii, ca să-l văd mai bine Într-o clipă mă zări; începu să strige, înălţând mânile: „A! ce mai faci, doctore! Comment ça va?“ Mă azvârlii îndărăt, îngrozit Doctorul se aruncă şi el lângă mine Strigă scurt: Înainte! Şi trăsura, smucită, se urni şi porni repede Mă întorsei spre doctor: —Cine-i proprietarul, ori arendaşul ăsta? —Nu ştiu! Cine ştie! s-o fi sălbătăcit aici N-ai văzut? Ş-am uitat să-l întreb de Hârlău Dar Agache acela cine-o fi fiind? Hm! Aşa nostimadă încă nu mi s-a întâmplat Tăcurăm Ne aplecarăm apoi afară Omul sălbatic răcnea ascuţit pe lângă hambarul lui, dar nu-l mai zăream",
    "206": " —Hm! foarte curios! şopti doctorul Câmpiile triste, în arşiţa zilei, iar se desfăşurară de o parte şi de alta a drumului Într-o văgăună, subt o răsfirare uşoară de fum, mormăia batoza, dar mişcarea oamenilor nu se zărea Mergeam încet, trudiţi de cale zbuciumată, de soare, de singurătate Şi moşneagul coborâse din carul lui, şi mergea încet pe drum, desculţ şi el, lângă băiatul cu părul ca undelemnul Mergeam şi noi pe jos, ca să ne mai desmorţim Şi deodată, într-un pâlc de holdă întârziată, zărirăm umbre de secerători Se ridicau şi se plecau regulat Iar la margine o momâie se târa la faţa pământului, ceva negru ce se mişca cu greutate —Ce să fie acolo? întrebă doctorul Ne apropiem încet Apoi ne abăturăm în loc Trăsura, în drumeag, se opri Oamenii care ne întovărăşeau se apropiară şi ei",
    "207": " Acu vedeam: era o femeie, o bătrână care se târa pe pământ —E o babă, zisei eu cătră doctor —Şi ce face acolo? Atunci, întăia oară în ziua aceea, auzii lângă mine glasul moşneagului cu sprâncenele şi cu barba stufoase: —Ce să facă? Seceră Avea un glas aspru, un fel de hârâire dureroasă Doctorul se întoarse spre el: —Ce vorbeşti, moşule? Cum seceră? Bătrânul nu răspunse Iar bătrâna, corogită, rezemându-se în coate, se târa, ca o râmă prin lanul fierbinte, prindea mănunchiuri şi le tăia cu secerea sclipitoare Când ne văzu, se opri şi, aşa cum era, în genunchi, aţinti asupra noastră doi ochi trişti şi tulburi pe un obraz pământiu, zbârcit, chinuit ca o mască —Ce faci acolo, mătuşă? Şi abia îi auzirăm răspunsul, gâfâit: —Ia, ce să fac? Secer Vai de capul meu",
    "208": " De dimineaţă, de când s-a zărit geană de ziuă, am venit M-a adus Ghiţă —Care Ghiţă? —Aista, Ghiţă, vătavu boierului —A cărui boier? —Apoi nu ştiu cum îl chiamă —Şi cum aşa? Văd că eşti bolnavă —Vai de pacatele mele Iaca, aşa m-au adus Era dator băietu Da’ pe dânsul l-au chemat la cazarmă Şi m-au luat pe mine A venit Ghiţă vătavu şi m-a luat parcă cu ciocoiul te poţi pune? El e omul ciocoiului Prin lan, cele câteva umbre se îndreptaseră şi ascultau Baba sta cu faţa-i dureroasă îndreptată spre noi Apoi oftă greu şi se ghemui pe pământ —Da’ ce ai, bătrâno? întrebă doctorul De ce seceri în genunchi?",
    "209": " Bătrânul vorbi iar lângă mine, cu hârâitu-i aspru, neprietinesc: —Vai de capul ei O biată păcătoasă Aşa-i ea, beteagă Boală femeiască Ce să facă? Parcă o iartă cineva? Doctorul nu zise nimic Tăceam şi eu Ne urcăm aşa în trăsură Bătrâna, în genunchi, rezemându-se în coate, începuse iar a secera în arşiţa zilei O privea neclintit bătrânul Alături de el, cu mânile în lungul trupului, privea şi băiatul cel desculţ şi cu capul gol Priveau şi soldaţii înşiraţi pe drumeag Bătrâna secera O auzeam gemând din când în când Bătrânul întoarse o clipă capul peste umăr, fără să se uite la noi, sau fără să ne vadă, apoi se scociorî la brâu şi trase punga O deschise şi scoase un gologan Făcu câţiva paşi prin holdă",
    "210": " Întinse banul luciu babei Abia-i auzeam glasul: —Babă hăi, iaca, să bei desară un pahar de rachiu cu undelemn Are să-ţi facă bine Se întoarse cu faţa-i tristă la carul lui; băiatul se alătură nepăsător de boi Doctorul zise scurt: —Mână! Şi pornirăm iar pe drumul lung, fără sfârşit, pe sub văzduhul plin de vârtejuri de foc După noi, venea băiatul zbârlit Lângă el, păşea pe gânduri moşneagul Amândoi, eu şi doctorul, ne gândeam la acelaşi lucru, dar nu ziceam nimic Dispăruseră curţile şi lanurile cu umbrele care se aplecau şi se ridicau, nu se mai auzea murmurul adânc al batozei Şi într-un târziu, doctorul tresări Doi oameni veneau pe drum, încet, vorbind —Ce dracu! nu mai ajungem la Hârlău mormăi tovarăşul meu Oameni buni, mult mai avem până la Hârlău? Unul din cei doi răspunse: —Tot mai este o leacă",
    "211": " Şi al doilea adăogi: —Nu mai este aşa de mult —Cam cât? —Ia, ca la două ceasuri, mai mult nu este —Cu căruţa ori cu piciorul? —Apoi tot una-i, răspunse zâmbind unul din oameni, că nu-i aşa de departe Doctorul mă privi ţintă, voi să râdă, apoi oftă greu o dată, îşi scoase batista şi începu să-şi şteargă cu năduf fruntea de sudoare O istorie de demult, 1908 \nMergând spre Hârlău a fost publicată prima dată în Semănătorul, nr 34 din 19 august 1907 Concentrat în tabăra de la Şipote, în perioada august-septembrie 1906, Sadoveanu va folosi experienţa acelei aplicaţii în scrierea povestirii A fost considerată proză fantastică pentru prima dată de către Nicolae Manolescu, care a observat anticiparea temei „rătăcirii“, precum şi stilul nuvelelor lui Eliade, mai exact din La ţigănci şi 12",
    "212": "000 de capete de vită \n\nFiorultc \"Fiorul\" Acum opt ani, aveam numai moşia de la câmp, îmi zise într-un rând cuconu Petrache Ţineam eu de mult să-ţi spun istoria asta Acolo, după cum poate ştii, aveam o întindere nesfârşită de pământ, dar cât bătea ochiul nu vedeam fum de sate Abia la jumătate de poştă de curte era un cătun ca vai de lume, o adunătură de bordeie Trăiau în ele nişte oameni de strânsură, nu puteam pune pe ei nici un temei Aduceam oameni la lucru de prin Bucovina O mulţime de rusnaci: toată săptămâna se speteau muncind, iar duminica beau holercă şi le cântau lăutarii Curtea boierească era o căsuţă de ţară cu patru odăi Aveam acolo câteva lucruri, numai ce-mi era de trebuinţă, şi armele Adusesem o femeie bătrână, o slugă veche, care-mi făcea de mâncare Încolo, afară de argatul care îngrijea de cai, nu mai aveam pe nimeni",
    "213": " Ograda sta goală şi pustie în căldura verii, n-aveam un copac pentru umbră, nici măcar grădiniţă de flori n-aveam: pe atuncea nu mă gândeam nici eu la de-acestea Pe-atuncea îmi era cugetul şi inima numai la vagoanele de grâu şi de ovăs Cum se făcea ziuă, cum eram pe cal Şi mă îndreptam spre lanuri Nu zăream pe nimeni în juru-mi: înaintam la trap prin ierburile pline de rouă Treceam printr-o vălcică, unde se ridicau abia la faţa pământului cele câteva bordeie ale haidăilor şi ale feciorilor boiereşti Le lăsam pustii, goale, păzite de doi dulăi albi, şi, cum dădeam în lumina lanurilor, zăream la stânga, pe un muncel lutos şi sterp, morile de vânt Aveam două mori vechi de vânt în care-mi făceam nutreţ pentru vite, pentru mascuri şi pentru paseri Acolo, în şandramalele acelea, stătea vătaful, un om mărunt şi aprig, cu faţa negricioasă, şi cu ochii scânteietori",
    "214": " Mergeam aşa o bucată, ş-apoi auzeam murmurul muncii Răsărea soarele, şi-n fierberea razelor treceam printre colibele mărunte ale lucrătorilor şi mă amestecam în zarva şi larma oamenilor, în jurul lucirilor de cuţit ale curelei, în mormăitul de zăvod mânios pe care-l scotea fără întrerupere hapca, înghiţind snop după snop Munceam ca un rob; răcneam şi înjuram până ce răguşeam, de-a valma cu Neculai Dragoş vătaful şi cu feciorii boiereşti La amiază mă repezeam acasă şi îmbucam în fugă mâncarea; iar sara, trudit, lăsam calul să mă ducă domol, în pas legănat, spre hodină Pe întinderi nu adia nici cea mai uşoară suflare de vânt, şi sus, pe muncelul sterp, cele două mori negre stăteau încremenite, tăind cu spetezele linii negre pe cer Îl ştiam şi pe Neculai Dragoş singur Avusese el o femeie acolo unde fusese, la o moşie pe malul Prutului, dar la mine venise singur şi, ducându-şi calul de frâu, în fiecare sară urca tăcut spre sălaşul lui",
    "215": " Dar într-un rând mă repezii până la Iaşi, ca să mă mai răzbun pe zilele de singurătate şi, când mă întorceam, cum veneam în trăsură spre casă, văd că, sub mori, îmi iese vătaful înainte cu pălăria de paie în mână —Ce-i, bre Dragoş? îl întreb eu —Apoi, cucoane Petrache, să nu vă supăraţi, am să vă spun ceva —Spune, ce este? Dragoş îşi ridică ochii spre argatul de pe capră: o privire ascuţită, furişată, cum avea obiceiul să strecoareel —Nu pot să vă spun acuma, cucoane —Atuncea vină la curte —Vin numaidecât, cucoane Petrache! Îl văd că întoarce capul şi priveşte în deal Ridic şi eu ochii mirat Între cele două mori, care stăteau cu spetezele neclintite în văzduh, era întinsă o frânghiuţă pe care atârnau rufe colorate La una din ferestruici cineva stătea şi privea; nu se vedea cine, dar se ghiceau acolo doi ochi iscoditori",
    "216": " Neculai Dragoş făcu un pas înapoi, cu capu-n piept: parcă voia să se hotărască, să se urce pe muncel, la sălaşul lui Apoi, fără nici un cuvânt, se luă repede în urma trăsurii mele Abia intrasem în odaie, şi mă scuturam de colb, şi deschise şi el uşa Rămase în picioare înainte-mi, ţintindu-mă cu ochii lui mici, negri —Ce este, Neculai? —Cucoane Petrache, să nu vă supăraţi, voiam să vă spun că a venit nevastă-mea M-a găsit —Ei, foarte bine Cred că nu-ţi pare rău —Cucoane Petrache, eu nu-s aşa de bucuros Eu sunt un om care-mi păzesc onorul meu, cucoane Petrache Eu am făcut oastea la vânători, am fost sergent, şi domnu maior Vintilă ne zicea aşa: Onoru, domnilor, fără de asta un om nu poate trăi pe lume",
    "217": " Neculai Dragoş înghiţi ceva greu şi mă privi cu luare-aminte —Bine, Neculai, ce vrei să spui? —Să mă iertaţi, cucoane Petrache Eu, acolo, la Domneşti lângă Prut, am prins-o pe Polixenia cu un flăcău din sat —Cum ai spus c-o chiamă? —Polixenia zise Neculai, şi întinse spre mine capul, ca şi cum ar fi aşteptat o poruncă —Ei, şi vra să zică, dacă ai prins-o, ai alungat-o? —Am alungat-o, cucoane Petrache zise vătaful privind cu încordare spre peria pe care o ţineam în mână; – căutam un loc unde s-o pun Se repezi cu braţele întinse, mi-o luă din mână şi o puse cu grijă într-un colţ, pe o mobilă Apoi iar se întoarse spre mine, foarte serios, fără să zâmbească —Ei, spune",
    "218": " —Am alungat-o, cucoane Petrache Mie îmi era dragă, am luat-o din dragoste Tatăl ei era fecior boieresc, un biet om acolo, da’ ea era fată frumoasă Şi eu dac-am văzut-o aşa de frumoasă, m-am amorezat, se chiamă, de dânsa Ş-am luat-o, cu cununie, cucoane Petrache M-am dus la târg la Eş, şi i-am luat o rochie de matasă Şi ce nu i-am cumpărat? Şi botine de lux, şi testemeluri fine, ca la o cucoană, ce socoţi dumneata Şi numai iaca, într-o zi, o prind c-un flăcău, pe malul Prutului, într-o luncă Da’ nici eu nu ştiu cum am dat peste dânşii Şi sar eu asupra hatalăului, îl bat, îi strămut fălcile, şi sar şi asupra ei, ş-o bat Dar n-am putut s-o bat aşa de tare, parcă-mi era milă de dânsa",
    "219": " Credeam că dac-oi pune genunchiul pe ea, se frânge Ş-atuncea am zis aşa: Dragă mi-ai fost tu mie, în viaţa mea, da’ de acuma te-am urât! Să piei din ochii mei! Ş-am alungat-o Am plesnit-o cu sfârcul biciului, şi i-am spus aşa: Du-te unde te-a îndrepta Dumnezeu Şi pe urmă m-am mutat de la Domneşti, n-am mai putut sta acolo, şi iaca, ieri, numai mă trezesc cu dânsa Cu bucceaua în mână, suie la mine, la moară – şi numai o văd în uşă: Ce-i? zic Ea se uită la mine şi încep a-i curge lacrimile pe obraz Bine, zic, du-te şi-ţi caută de treabă, acu am să te iert Da’ de ce-ai venit la mine? Zice: N-am putut să răbd Nu puteam să mai trăiesc în cocioabă la tătuca",
    "220": " El mă bătea şi mă alunga Ş-am dat tot de lângă mine, ş-am venit Mai bine omoară-mă, numai nu mă alunga Îmi era şi dor de tine, zice Dragoş se opri Îşi ţinti ochii în pământ o clipă, apoi şi-i întoarse spre mine: —Şi rochiţă de matasă a dat-o, cucoane Petrache Acu nici cu ce se îmbrăca n-are Eu tot sunt cu dragoste pentru dânsa şi vreau să-i cumpăr alta Ş-acu vă rog să-mi daţi vreo două parale, cucoane Petrache Mi-i cam ruşine mie, da’ ce să fac? De acu, dac-am primit-o, trebuie s-o îmbrac Azi îi duminică, nu mai am vreme Da’ duminica viitoare vreau să mă reped pân’ la Eş —Bine, Neculai, zic eu, să-ţi dau",
    "221": " El zâmbi bucuros, şi stătea parcă gata să sară, să-mi mai ia ceva din mână Apoi se întoarse şi ieşi Îl văzuidepărtându-se repede, îndesându-şi în cap pălăria de paie A doua zi, cum treceam săltând în buiestru spre girezi, îmi aruncai ochii spre mori Una umbla, îşi învârtea spetezele uriaşe pe pânza albastră a cerului şi de la ea venea scârţâit aspru şi chinuit Cealaltă moară sta neclintită, cu aripile despoiate: aceea era locuinţa vătafului Pe pragul întors spre vale, spre mine, şedea femeia lui Dragoş Dezghioca încet un păpuşoi şi zvârlea grăunţele la câteva paseri care se repezeau sfioase până la picioarele ei, apoi se împrăştiau în toate părţile, cârcâind Întorsei calul spre moară şi începui a urca potica Cum mă văzu, nevasta vătafului se sculă în picioare, îşi pături grăbit şorţul roşu şi deodată se întoarse şi dispăru pe uşa neagră a şandramalei",
    "222": " Eram curios să văd pe femeia care înşelase pe Dragoş, care călcase în picioare onorul lui Dragoş, deşi o femeie care îşi înşală bărbatul e ceva destul de obişnuit Calul ajunsese suflând pe culme Îl oprii Polixenia ieşi deodată în prag Se opri, cu mânile împreunate şi lăsate în jos Nu îndrăznea să se uite la mine Sta cu genele plecate şi privea în pământ sfioasă, rumenită la obraji Era o femeie tânără, voinică, curăţel îmbrăcată Ridică ochii spre mine şi zise încet, cu frică parcă: —Sărut mâna, cuconaşule Ochii ei mari rămăseseră pironiţi asupra mea Nu spuneau nimic, nu voiau nimica ochii ei; se uitau cu curiozitate la mine Erau doi ochi negri, umezi ca nişte ochi de juncă Mă privea cu stăruinţă – şi simţii un fior fierbinte în lungul trupului Încruntai sprâncenele mirat de această tresărire a fiinţei mele",
    "223": " —Vra să zică te-ai întors la bărbatu-tău, zisei eu cu linişte —Da, cuconaşule Nu puteam să trăiesc fără el… Iar îşi plecă pleoapele spre paserile care se apropiau din toate părţile, ţintind-o când c-un ochi, când cu altul Apoi văzând că nu mai spun nimic, mă privi iar lung —Caută să fii cuminte, zisei eu; iaca, Dragoş se duce duminica viitoare să-ţi cumpere ce-ţi trebuie Dragoş e un om de care eu sunt foarte mulţămit Întorsei calul şi o lăsai în prag Cum coboram, simţeam cum mă petrece, cum mă urmăreşte privirea ei îndărătnică Mergând spre cirezi, îmi făceam socoteala că o asemenea femeie n-are nimic din apucăturile celor ce iscodesc cu ochii, zâmbesc cu înţelesuri şi ademenesc cu glasul Îi era frică de mine; abia îndrăznea să rostească cuvintele; în ochii ei mari nu se oglindea nici o gândire",
    "224": " Vra să zică aceasta e femeia care a înşelat pe Dragoş! Nu puteam înţelege cum poate o asemenea femeie să înşele pe Dragoş După ziua arzătoare de vară, prăfuit şi plin de ţepi, mă întorceam, iar vătaful mergea în pasul calului lângă mine Un gând mă necăjea; voiam să-mi lămuresc într-un fel oarecare nedumerirea, şi mă-ntorsei c-o întrebare spre Neculai Dragoş: —Ian ascultă, Neculai, ce-mi spuneai tu că te-a înşelat nevasta? Eu am văzut-o pe nevastă-ta Nu mi s-a părut deloc sprinţară Cum te-a înşelat? —Cucoane Petrache, mult am pătimit eu Nici eu n-am înţeles Iaca aşa, de vorbit nu vorbeşte Nu-i vorbăreaţă deloc Să umble ea aşa, lela, iar n-are obicei E o femeie cuminte, ţine la mine Şi iaca am mai prins-o de atâtea ori",
    "225": " —Ce vorbeşti, omule? Mi-ai spus c-ai prins-o c-un flăcău Ai mai prins-o şi cu alţii? —Am mai prins-o şi cu alţii – ş-am tot iertat-o vorbi oftând Dragoş Ce să fac? Mi-e ruşine, da’ ce să fac? Am iertat-o Nici nu se păzea Am prins-o Am alungat-o şi pe urmă iar venea la mine, şi eu o iertam Da’ de-acu n-o mai iert I-am spus Ş-acu mă port altfel cu dânsa Las’ că şi nainte tot aşa mă purtam Am şmotrit-o eu de multe ori Cunosc eu moarea femeilor, ce crezi mata! Şi Dragoş îşi duse dreapta la gură şi începu să râdă înfundat, vesel —He-he! zise el Ce bătăi i-am tras, uite, cu harapnicul! Când o ardeam, se întindea pe jos şi se zvârcolea ca un şarpe pe jaratic",
    "226": " Altfel nu-i de chip – dacă n-o baţi pe muiere, nu merge, cucoane Petrache Altfel îs mulţămit, şi nu pot să spun că nu ţine la mine De aceea a şi făcut atâta drum şi a venit până la morile mele de vânt Dragoş iar începu a râde înveselit —Ieri, cum a venit, vorbi el, a făcut nişte dulceaţă Altfel nu-i ea deşteaptă, da’ dulceţi a învăţat a face Dacă vreţi, vă face şi dumneavoastră —Bine, Neculai, să-mi facă şi mie Ne apropiam în tăcere de muncel Şandramaua vătafului sta nemişcată Cealaltă moară se învârtea fără hodină, îşi vântura spetezele pe cerul pustiu al răsăritului —Vă rog să nu vă supăraţi, cucoane Petrache, zise Dragoş Dacă vi-i sete, poftim până sus să luaţi o dulceaţă",
    "227": " Omul avea o înmlădiere de mândrie în glas Urcarăm domol clina Găinile se culcaseră În moara care se învârtea, un purcel îşi amesteca în răstimpuri guiţările cu scârţâitul prelung al încheieturilor de brad Vătaful strigă gros: —Polixenie! —Aud! răspunse femeia dinlăuntru şi ochii îi sticleau la ferestruica şandramalei —Adă o dulceaţă ş-un pahar cu apă limpede pentru boier Da’ repede, m-ai înţeles? Zâmbind, Dragoş descălecă Prin moara neclintită se auzeau dupăind paşi —Mai repede, mai repede! strigă vătaful întorcându-se cu faţa spre moară Femeia ieşi cu sfială, aducând pe tabla paharul de apă şi dulceaţă Venea cu fereală, cu umerele puţin înălţate În ochii ei mari nu era nici un gând, nici o dorinţă Cât băui apa, mă privi O privire lungă de copil neştiutor —Hai, du-te şi-ţi caută de treabă! zise apoi Dragoş",
    "228": " Femeia se duse cu tablaua; omul mă petrecu o bucată de drum; moara rămase scârţâind şi vânturându-şi spetezele pe singurătatea dealului Eu mergeam obosit în pasul calului şi nu mă gândeam la nimic Aşa trecură câteva zile – şi-n duminica următoare, înainte de a pleca la Iaşi, vătaful se abătu pe la mine —Cucoane Petrache, zice, vă rog de îndrăzneală, să nu vă supăraţi Aţi fost bun cu noi, şi m-am gândit eu să trimet nevasta la curte să vă facă o leacă de dulceaţă Tot n-are ce face azi Zicea ea că-i sărbătoare, dar cu mine nu se poate pune Mai bine s-oştiu eu aici Când zic eu, nu poate să se-mpotriveascăea —Bine, zic, ridicând capul de deasupra socotelilor mele —Eu mâni dimineaţă îs aici, cucoane Petrache; nu-ntârzii nici o clipă",
    "229": " —Bine, zic eu iar Şi omul s-a dus Nici n-am ştiut când s-a dus Eu eram foarte ocupat cu condicile mele verzi Iar după masă m-am mirat când am văzut-o pe Polixenia venind Pe urmă mi-am adus aminte —Aha! vii să faci o leacă de dulceţi? —Da Aşa a spus Neculai —Bine, rostesc eu iar Las’ că pentru osteneală am să-ţi cumpăr şi eu un dar de la Iaşi Să cauţi acolo, în dulap Are să-ţi arate baba Găseşti zahar, găseşti ce-ţi trebuie Ea s-a tras încet din odaie, nici n-am văzut-o când s-a întors, a deschis uşa şi s-a dus Îmi era cald, perdelele erau lăsate şi stăteam tolănit pe pat, învăluit de umbră uşoară, prin care răzbăteau firele de argint ale soarelui",
    "230": " Aşa stăteam, nici nu mă gândeam la nimic Aţipisem fără dorinţi, fără cugetări, copleşit de somnul plăcut de după masă Cât am stat aşa nu ştiu Deodată am deschis ochii Parcă mă chema cineva Dar nu mă chema nimeni Nevasta lui Dragoş sta lângă uşă şi aştepta să mă trezesc Mă privea ţintă —Ce-i? întrebai eu Ea tresări Apoi vorbi cu sfială: —V-aţi odihnit o leacă Veneam să spun că am gătit dulceţul Am făcut două ocă, de mure A ieşit foarte bine Zâmbi bucuroasă —Dacă vi-i sete, pot s-aduc; a ieşit foarte bine A ieşit un dulceţ tare frumos Când se întoarse cu apa şi cu dulceaţa, păşea încet şi cu fereală prin odaie Era o femeie simplă, o femeie ca toate femeile, n-avea nimic deosebit în mişcări, nimic deosebit în glas",
    "231": " Nu simţeam nimic la apropierea ei, nici nu-mi închipuiam că trebuie să-i spun ceva Era o fiinţă oarecare – abia putea să cugete Am luat dulceaţa într-o mână şi paharul în alta Îmi beam liniştit apa – şi cum ridicam capul, i-am întâlnit privirile fixe Deodată m-a străbătut fiorul fierbinte În umbra odăii, ochii i se luminaseră, firele de argint parcă i se răsfrângeau toate în pupilele mărite Rămăsei privind-o aşa, cu paharul uitat în mână O văzui zâmbind cu teamă După aceea zâmbetul i se deschise; parcă se lumina Făcu o mişcare îndărăt, o mişcare lină şi nesimţită Şi ochii, ochii mă priveau ciudat acuma Dintrodată aveau înţelesuri şi dorinţi; parcă ardeau plini de altă viaţă Nu, nu era o deşteptare a simţurilor mele, asta o pot spune cu credinţă; nu vedeam ceea ce nu era; într-însa, în ochii ei, se deşteptase ceva, care mă tulbura, mă cucerea",
    "232": " Iar n-am băgat de samă când s-a strecurat afară Am rămas singur M-am întins pe pat cu faţa în sus Şi dintrodată am văzut-o, mi-am înfăţişat-o în gând: sta lângă mine cu ochii neclintiţi care mă atrăgeau, cu zâmbetul ei, şi încercai din nou o înfiorare de plăcere Târziu, când am ieşit, era întuneric Mergeam încet, parcă păşeam la întâmplare Aşa am mers, până ce pe cerul întunecos se desluşiră aripile înălţate şi neclintite ale morilor Şi sub două speteze ardea o luminiţă, care clipea din când în când ca un ochi somnoros Spre lumina aceea m-am urcat, cu paşi repezi Un câne, în lanţ, începu să latre; auzii paşi dupăind pe scânduri Simţii că în prag a ieşit femeia lui Dragoş Ridicai capul Pot să-ţi spun cu încredinţare că prin întuneric i-am văzut foarte desluşit ochii",
    "233": " Uite, asta voiam să-ţi spun Acuma îmi aduc foarte bine aminte de împrejurările acelea Nevasta vătafului meu era aşa cum am înţeles-o eu la început Abia putea să îngâne două vorbe; nu ştiu dacă cugeta în adevăr la ceva Nu ştiu dacă-şi iubea bărbatul, dar, după cum înţeleg, părea că-l iubeşte Şi femeia aceasta, din când în când, deodată îşi dezvăluia doi ochi plini de patimă şi avea un zâmbet care se deschidea ca lumina unei flori Nu-mi vorbea, nu mă chema Dar de multe ori am stat noaptea cu privirile aţintite asupra morilor singuratice care întindeau în cer braţe de schelet; de multe ori am aşteptat dintr-acolo, cu fior adânc, cele mai arzătoare ceasuri ale anilor mei de-atunci O istorie de demult, 1908 \nFiorul a apărut prima dată în Viaţa românească, nr 10 din octombrie 1907 Profira Sadoveanu notează că o anume Polixenia, „femeie simplă“, ar fi fost modelul real",
    "234": " \n\nCodrultc \"Codrul\" Eu ştiu de la bunicul Manole multe istorii vechi Deştepta el din când în când lumea lui, a tinereţii, adormită în veşnică linişte – şi totdeauna când vorbea, îmi aduc aminte, pâlpâia în sobă focul şi vânt de toamnă se strecura oftând pe la ferestre Cum povestea el anume nu pot să ştiu; acuma nu-l mai aud; căci s-a călătorit şi bunicul spre lumea umbrelor Mi-a rămas totuşi ceva în suflet, şi parcă răsună în mine, în singurătatea ce mă împresură, din când în când, glas domol– şi se deşteaptă fantome Ş-aşa – îmi spunea parcă bunicul Manole – am cunoscut eu atuncea, încolo, spre munte, pe un pădurar pe care îl chema Voinea Codrii Antileştilor stăpâneau o întindere de cincisprezece mii de fălci, erau codri bătrâni, codri nestrăbătuţi; şi pădurarul Voinea avea la o margine, în Prisaca lui Ion, o căsuţă; şi subt un şirag de meri, în vălcică, vreo zece stupi",
    "235": " Pe lângă şiragul de meri şi pe lângă stupi, se strecura prin iarbă pârăul Cerbului La o parte era ş-o fântână veche cu cumpănă —Vezi dumneata, zicea Voinea; căsuţa am făcut-o eu de iznoavă; abia se mai cunoşteau nişte urme de păreţi de bârne Da’ fântâna am găsit-o aşa, cu apă limpede ca lacrima Tot Fântâna lui Ion îi zice Şi Prisaca lui Ion şi colo, lângă pârău, era loc pentru ştiubeie Aici a stat odată unu Ion dar nimenea nu-l mai ţine minte nimenea nu poate şti ce fel de român a fost A trăit pe aici, şi pe urmă a murit Şi Voinea, om scund, cu mustaţa neagră, se uita în juru-i la toate şi rămânea apoi cu ochii mici pironiţi spre întunecimea pădurii, parcă se gândea la altă viaţă care a fost odată pe-acolo, până se gândea la Ion acela, care cine ştie ce suflet de creştin năcăjit o fi fost; pe urmă deodată întorcea capul şi stătea privind spre nevastă-sa Măriuca",
    "236": " Naltă şi subţirică, în catrinţă de lână, strânsă tare sub sâni cu brâu îngust, cu cămaşă albă ca helgea, se strecura pe uşă şi trecea fără zgomot prin iarbă, spre fântână Cozile strâns împletite şi le lega totdeauna în cunună Era albă la obraz, parcă bolnavă, cu ochii trişti Odată l-am întrebat pe pădurar: —Ce are nevastă-ta, Voineo? —Ia, ce să aibă? n-are nici pe dracu! Nu ştii dumneata cum îi muierea? Ş-o urmărea cu ochii lui mici ca două picături de păcură Căuta apoi să-mi întoarcă de la nevasta-sa privirile în altă parte: — Iaca, vezi ştiubeiele acestea? poţi zise că-s nişte cetăţi ale muştelor Eu am prins aici, într-un copac, un roi, ş-acu ian uită-te dumneata ce de-a albinărit! Ce să faci? Îşi mai îndulceşte omul sufletul din când în când şi c-un dram de miere",
    "237": " Face cine cum poate Cu cofa de brad, Măriuca trecea prin iarbă spre casă şi intra pe uşa care însemna în lumină o pată neagră Liniştea plutea peste marginea aceea de pădure, linişte uşoară pe care o tremura parcă strălucirea luminii; şi tăcea frunzişul nesfârşit „Nu mai bătea inima codrului şi erau priponite şi vânturile…“ Pârăul curgea fărâmând lumina şi clătea uşor ierburile şi florile şi treceau albine prin soare ca nişte scânteietoare de aur Şi mi se umplea sufletul de pace, acolo, într-un colţişor de lume Treceam destul de des prin aceste locuri cu afacerile mele: ba pentru lemne, ba pentru brânză, la câşlărie în poiana cea mare dinspre Solomoneşti Mă duceam câteodată şi la pândă de căprioare în inima codrului Şi aşa îmi erau drumurile, că mai totdeauna mă întâlneam cu Voinea şi la întoarcere mă opream o ţâră în prisacă de mă hodineam pe prispa căsuţei şi mă răcoream cu apa limpede din Fântâna lui Ion",
    "238": " Şi-mi era drag tare mai ales adâncul codrului aceluia, miezul lui cu piscuri pietroase Acolo, departe, în bolţile bătrâne, se cernea umbră ca de amurg şi rar câte-o floare de lumină se întindea vie, strălucită, pe covorul moale de o coloare gălbie, dulce-stânsă Paseri nu zburau, nici n-ajungeau până acolo: le spăria întinsa singurătate Pârăul Cerbului sărea pe trepte sure de stânci şi împrăştia lacrimi de pietre scumpe pe muşchiul gros, verde închis, al malurilor; tremura cu zvon moale, neîntrerupt; şi în zvonul lui, în singurătate, pe oglinda mişcătoare a undei, câteodată, dintr-un tufiş, ca dintr-o hrubă de întuneric, răsărea, neclintită, ca tăiată din lespede, o căprioară cenuşie, într-o mişcare gingaşă de oprire Altfel era o tăcere aşa de grozavă: mă opream şi dintotdeauna îmi auzeam bătaia inimii în coşul pieptului Rar glas de corn tremura departe şi răzbătea până la mine înăbuşit, trist, ca din fundul pământului",
    "239": " Treceam printre fagi uriaşi încărcaţi de jâr Eram întovărăşit uneori de Voinea Tăceam şi eu, tăcea şi el, şi ne strecuram printre tufişuri, pe poteca umedă, înecată în bogăţia de verdeaţă Când dădeam la margine, creştea lumina şi se auzeau spre câşlărie tălăngile vacilor boiereşti Sunau lin cu sunete felurite, unele joase şi altele tot mai subţiri, o scară de sunete dulci, care picurau domol şi alergau ca un cântec depărtat, şoptit încet, şoptit uşor de clopote melodioase şi nevăzute Într-un timp, pe vremea aceea, pădurarul umbla lângă mine cu ochii duşi şi cu faţa brăzdată ca de un năcaz mare Avea ceva de la o vreme; mie nu-mi spunea, dar băgam eu de samă Mă lăsa uneori la câşlărie, ori în mijlocul codrului, şi se întorcea: — Apoi eu mă duc o leacă până acasă Am uitat să spun ceva nevestei",
    "240": " Dacă trece boierul, să ştie ce răspuns să deie Se ducea Îl zăream grăbind tot mai tare pasul spre lumina slabă dintre arbori Hăt târziu se întorcea, mă găsea la locurile de pândă cu puşca gata; se aşeza şi el lângă mine, gâfâia un timp de osteneală, după aceea se liniştea şi rămânea lângă mine aşa de tăcut şi de nemişcat, că de multe ori uitam de dânsul Nevastă-sa Măriuca era tristă şi slabă, o zăream câteodată cu ochii plânşi Într-un rând m-am întâlnit cu boierul tocmai când ieşea din prisaca lui Ion, călare pe calul lui negru Mă întâmpină cu un zâmbet pe faţa-i blândă, bărbătească şi mă întrebă: —N-ai văzut pe Voinea? L-am căutat şi la câşlărie şi nu l-am găsit Nu ştiu ce i-am răspuns Pe Voinea nu-l văzusem Mi s-a părut că nici n-a băgat de samă la vorbele mele; şi-a săltat puşca în spate, a îndemnat calul cu pintenii şi s-a dus prin lumina lui august, până ce s-a pierdut prin bungeturile din marginea pădurii",
    "241": " Cânele, nedespărţit totdeauna de stăpânu-său, un câne mare roş, cu părul lung, sărea în dreapta şi-n stânga calului şi străbătea prin toate desişurile mărunte Într-un târziu, după ce dispărură cal şi călăreţ, auzii bătaia puştii, adânc răsunând, clocotind din poiană în poiană: am înţeles că a dat boierul peste ierunci; acesta era vânatul lui cel mai plăcut de-o bucată de vreme Dar cum mă gândeam la supărarea nevestei pădurarului, îmi veni deodată în minte lămurirea lucrului Ce căuta pe aici boierul? Iar Voinea de ce se repede aşa de des pân’ acasă? Trebuie să fie ceva la mijloc În amurg, după ce conteni picurarea depărtată a clopotelor în poieni, după ce aşteptarăm zadarnic găinuşi la poteca Hoţului, ne întorceam, eu şi Voinea, cu puştile în spate Şi cum mă necăjea gândul de peste zi, întrebai pe pădurar: —Azi n-ai fost pe la câşlărie, Voineo? —Nu, da’ ce-i? —Te-a căutat boierul",
    "242": " —Care? cel tânăr? cuconu Enacache? —Da Şi zicea că nu te-a găsit —Apoi nu, că eram încolo dus, spre Fundeni Un timp tăcu; lumina scădea; o adiere rece se strecura din pădure: ne apropiam de pârău Voinea întoarse spre mine capul: —Era cuconu Enacache? Apoi cine putea să fie? că boierul cel bătrân nu se mai urneşte de acasă Şi-n prisacă te-ai întâlnit cu dânsul? —Da, în prisacă Păru că se gândeşte un timp, apoi zise cu glas scăzut: —Hm! cine ştie ce avea să-mi spuie Mă uitam la dânsul cu coada ochiului Cumpănindu-şi uşor într-o parte şi-n alta trupul, păşea liniştit ca de obicei; obrazu-i ars de vânturi, cu mustaţa de cărbune, avea blândeţea şi liniştea tristă de totdeauna Nu putea să fie nimic Ce putea să fie? Omul era liniştit",
    "243": " Ş-aşa mă duceam eu des în Prisaca lui Ion Mă îndemna ceva ascuns din fundul fiinţii mele spre Măriuca, căci eram în floare pe atunci şi mă ademenea într-acolo şi năcazul ei pe care nu-l pricepeam Şi mă chema mai ales pădurea bătrână, pentru care aveam o dragoste aproape bolnavă În marginea desişurilor negre, Măriuca părea mai naltă, mai subţire şi mai albă şi, cum şedea câteodată neclintită, pe gânduri, când umbrele înserării cresc, părea o fiinţă care nu-i din lumea aceasta – din taina singurătăţii închegată şi din aburii codrului Şi şoaptele frunzarelor păreau în adevăr tremurarea unui suflet; creşteau din arbor în arbor, din ramură în ramură, scădeau, se depărtau, spuneau ceva neînţeles, ceva foarte vechi şi foarte trist Şi când tăceau bolţile nesfârşite, parcă şi sufletul din mine tăcea, sta neclintit, aşteptând; n-aveam bucurie, n-aveam durere, intram parcă în nesfârşita fire, în marea bogăţiei pământului",
    "244": " Iar când tresărea în murmure şi-n oftări codrul, când începea să crească şi să curgă valul vânturilor, fiori grei îmi răscoleau sufletul, un cântec înfricoşat pornea în mine, cântecul care prevestea şi cerea iubirile tinereţei Aşa, furtuna odată m-a prins la căsuţa din poiană – şi Voinea pădurarul nu era acasă Parcă voiau să-şi smulgă rădăcinile din pământ, aşa se frământau plopii cenuşii de la marginea poienii; iar fagii bătrâni se cutremurau mânioşi, se aplecau prelung şi iar se îndreptau, pe când printre ei, ca pe nişte cărări gheţoase, din inima codrului, zvâcnea cu vârtejuri, cu frunze spulberate, cu găteje, mânia furtunii Un zvon greu creştea între nourii negri şi poiana frământată ca de spaimă – creştea ca o buciumărie prelungă chemând spaima din zarea mohorâtă, înăbuşită de pulberi răsculate Aşa crescu bubuind buciumăria pădurii, învăluiri dese de stropi se abătură, duruiră uşurel şi la geamurile mici, se depărtară – şi deodată, ca o mânie care osteneşte, cu oftări de uşurare, se alinară adâncurile, şi soarele străluci deodată orbitor în toată poiana",
    "245": " Ieşii afară, pe prispă, cu nevasta pădurarului Împrejurimile, neclintite, râdeau în lumină; o albină fulgeră ca un fir de aur; o gaiţă trecu, cu penele-i albastre lucind; o mierlă începu o frântură de cântec răsunător, apoi tăcu deodată; şi liniştea se întinse ca limpezimea unei ape Femeia părea mâhnită ca totdeauna; şi eu, iar, voiam să-mi lămuresc presupusurile —Lele Măriucă, spune-mi dumneata ce ai? Parcă îţi stă ceva pe suflet, aşa priveşti la lume Ea se uită la mine lung, cu un zâmbet: —N-am nimic, ce să am? Dumneata nu vezi că n-am nimic? Aşa-s eu; aşa m-a făcut maică-mea, fără bucurie Vorbea încet, c-o mlădiere de glas din care se cunoştea că dăduse aşa, numai un răspuns de mântuială O întrebai din nou: —Poate-i rău Voinea cu dumneata? —Voinea? cum poate să se poarte Voinea cu mine? Ca un bărbat cu nevastă-sa",
    "246": " Şi rămase gândindu-se Tăcurăm amândoi o vreme Apoi femeia întoarse spre mine ochii mari, frumoşi şi-şi îndreptă într-un oftat mijlociul subţire, încins strâns pe sub sâni cu brâul îngust —Hei, ce ştii dumneata! încă n-ai dat de nacaz! Dumneata eşti ca mierla ceea, care a cântat ş-a tăcut Şi un zâmbet iute îi lumină faţa şi ochii şi răspunse ca un fulger în sufletul meu —Dumneata n-ai auzit, zise ea domol după câteva clipe, de ce-a păţit Ileana lui Ion Macovei Să vezi ce-a păţit femeia aceea, saraca – ş-apoi să te gândeşti că mama de-ar şti, mai bine-ar lăsa să moară din leagăn pe fata fără noroc în lume S-a măritat Ileana cu cel ce nu-i era drag şi s-a măritat şi de tânără Şi-i plăcea şi ei viaţa",
    "247": " dacă era tânără, ş-avea suflet Da’ vezi că bărbatul parcă i-a fost duşman Este-o babă, acolo, în sat la Solomoneşti, una Gahiţa, care stătea lângă Ileana, numai gardul o despărţea de dânsa Şi cum ieşea femeia – şi se ducea ba la nevastă, ba pân’ la crâşmă – baba dădea de ştire bărbatului, sara Aşa a fost Şi s-a mai întâmplat de i-a fost drag femeii unul, un băietan da’ ea nu spunea nimănui şi nici băietanul nu ştia De păcătuit nu păcătuia, da’ aşa-i era drag, macar să mai iasă în lume, să mai soarbă lumină, ci numai în casa urâtului se înăduşea Ş-a început a o bate, săraca, a început a o bate bărbatul Ş-o bate azi, o bate mâni, nimeni nu ştia",
    "248": " a grămădit-o într-un rând în zemnic ş-a bătut-o A fugit Ileana la tatu-său şi la mă-sa, dar n-au vrut s-o primească bătrânii — Ai casă şi barbat Du-te la barbat, du-te la casa ta şi la copiii tăi Şi s-a dus nevasta acasă ş-a zăcut pe coaste Şi după ce s-a sculat, bărbatu-său iar a zăpsit-o că umblă aşa prin sat, iar a grămădit-o în casă, a pus zăvor şi iar a bătut-o… Şi zice că urla saraca, parcă la înjunghiere o ducea Ş-au sărit oamenii şi băteau în păreţi şi răcneau pe afară Uite, aşa a trăit Ileana cu barbatu-său Şi-ntr-o zi a căzut la pat, şi valeu! şi valeu! i-i rău azi, i-i rău mâni – până ce într-o dimineaţă zice: — Apoi să vie tătuca şi mămuca care m-au făcut, că eu de-acuma am să mor",
    "249": " Ş-au venit bătrânii Şi cât sta barbatu-său în casă, ea nu zicea nici o vorbă, şedea cu faţa la părete; şi după ce ieşea el, se întorcea şi vorbea cu bătrânii: — Iaca, tătucă, iaca, mămucă, omul ista mi-a scurtat zilele şi dragă-mi era lumea asta! Ş-au venit vecinele cu baba Gahiţa: să-i deie Ilenei baba apă din pumni, să beie, căci altfel se duce fără să ierte pe lumea cealaltă Şi s-a apropiat baba şi îndemnau vecinele, ş-a venit şi Ion – da’ Ileana făcea cu dosul mânii semn de împotrivire spre uşă: Nu! nu! – şi şoptea: — Să mă lese, să mă lese să mor în pace! Şi n-a vrut să beie apă din pumni – ş-aşa nici pe baba Gahiţa n-a iertat-o, nici pe barbatu-său nu l-a iertat – ş-a murit",
    "250": " Şi când au scăldat-o, ştii cât de slabă era? numai pielea şi ciolanele; şi trupul negru de vânătăi negru de-atâtea bătăi crunte Măriuca tăcu Privea neclintită înainte, spre fundul Prisăcii lui Ion —Uite aşa dumneata de unde să ştii câte poate îndura o femeie pe lumea asta? O întrebai mirat: —Te bate Voinea? Mie nu mi se pare om rău —Nu, de ce să mă bată pe mine? Dar eu vorbesc de altele; eu nu vorbesc de mine —Atuncea ce ai? Te văd supărată şi slabă Femeia sta la îndoială, parcă voia să răspundă ceva Îşi aţintise în pământ privirile Apoi deodată tresări: Ia! şi se sculă în picioare, naltă şi subţirică şi intră în casă De departe, dinspre câşlărie poate, se auzea cornul lui Voinea Chema prelung – îngâna sunete scurte apoi, şi iar tremura într-o adiere lină; după aceea, tăcu",
    "251": " În linişte, un glas depărtat începu să cheme Abia se desluşea, venea ca un freamăt prin codrul des: Măi Orofei, măi! Tăcu şi glasul Şi într-un târziu o secure începu a bocăni undeva, în adâncuri, în bolţile mai răsunătoare după ploaie Femeia pădurarului ieşi cu cofa şi se îndepărtă spre fântână Cumpăna se coborî, apoi se înălţă scârţâind Pe când venea repede spre casă, puţin încovoiată spre stânga, cu cofa în mâna dreaptă, Măriuca îşi strecură spre mine privirea tristă Mă ridicai în picioare, îmi luai puşca şi pornii, pe lângă stupii de lângă pârău, prin marginea desişurilor, spre câşlărie Mă gândeam cu milă la nevasta lui Voinea, la suferinţa ei vădită; mă gândeam cu mirare la vorbele-i întrerupte, la povestea ei cu Ileana lui Ion Macovei şi simţiri nelămurite, amestecate cu bănuieli vechi, îmi nelinişteau sufletul Voinea venea pe potecă",
    "252": " Venea întunecat Îl zării tocmai când începeau a cânta tălăngile vacilor boiereşti, în poieni şi tocmai când din urmă, pe drumul pe care venisem eu, se arătă şi boierul Enacache pe calu-i iute, cu cânele-i mare roş care sărea în dreapta şi-n stânga şi străbătea toate tufişurile adulmecând Se opri boierul, se opri şi pădurarul —Ce mai este pe la câşlărie, Voineo? —Bine, cucoane Enacache Stăpânul zâmbi, apoi, întorcând spre mine capul, rosti limpede: bună ziua!, trecu repede înainte şi descălecă Cânele se oprise şi stătea neclintit, ca de piatră, cu coada întinsă, cu botul spre un pâlc de tufe mărunte Eu mă întorsei, cu Voinea Auzii, după ce cotii după un pâlc de copaci, strigătul cunoscut Aici, Hector! Într-un târziu, câteva bubuituri deşteptară singurătăţile; linişte se făcu după aceea pretutindeni; contenise şi bocănirea securii în pădure —M-a căutat pesemne şi pe acasă",
    "253": " zise deodată Voinea, lângă mine —Cine? boierul? —Da Văd că m-a găsit şi nu mi-a spus nimic Eu tăcui Se gândea şi Voinea, mă gândeam şi eu Merserăm aşa în tăcere Intrarăm în poiană pe lângă stupi, sărirăm pârăul; Măriuca sta în prag, dreaptă şi ne privea şi faţa-i părea palidă tare în umbra neagră a uşii Cânele ciobănesc al pădurarului ne sări înainte, zburdând —Uite, vezi dumneata, zise Voinea, dacă dă cineva în cânele ista, el se întoarce şi muşcă; el are mai mare drept decât dumneata şi decât mine Omul rabdă şi tace Asta-i o pildă! adăogi el râzând şi privind ţintă spre femeia lui Nu vreau să povestesc despre întâmplările pădurarului şi ale nevestei lui, nici despre vreo dragoste care-mi încolţea în suflet; eu despre codrul Antileştilor care-mi era aşa de drag vorbesc şi despre tinereţele mele",
    "254": " Toate au trecut: nici codrii aşa nu mai sunt, şi tinereţele s-au călătorit! În mirosul aţâţător al pădurii creştea în mine puterea vieţii, şuietul domol al vântului în frunzişuri îmi mângâia auzul şi ce strălucire neobişnuită, ce strălucire vie, şi ce mireasmă ascuţită, ameţitoare, aveau florile din poienile de la margine! Ca-nspre o dragoste, cu dor, pornii, după două luni de lipsă spre codrul Antileştilor Înaintea iernii, în toamnă târzie, voiam să mai văd o dată bolţile sărăcite de podoaba întunecoasă de frunze Poate mă chemau şi alte doruri spre Prisaca lui Ion, poate mă chemau, dar de atunci au trecut ierni multe şi primăverile tinereţei s-au dus cu soarele care le lumina atunci Măriuca robotea prin căsuţa întunecoasă şi tăcea, cum o ştiam Din umbră nici faţa nu i se desluşea bine şi îi luceau numai ochii, când se întorcea spre ferestre Voinea îmi ascultă liniştit dorinţa, îşi luă dintr-un colţ, din întuneric, puşca, şi ieşirăm",
    "255": " Cele din urmă frunze cădeau încet, fluturând, din fagii uriaşi şi prin grămezi galbene păşeam; foşneau grămezile, şi paşii noştri tăiau cărări prin ele Ca o oftare aspră trecea pe sub ramurile goale; şi pustii şi triste se deschideau adâncurile, tot mai pustii, cu cât mai mult răzbăteam în ele Sufletul parcă-mi era plin de negură Într-un târziu, mă oprii şi întrebai: —Ce mai face, Voineo, boierul Enacache? Voinea mă privi drept, mirat: —Cum? nu ştii? boierul Enacache a pierit! L-au găsit oamenii de la câşlărie sub râpa de la Fundeni Cine ştie cum trecea pe acolo, şi tocmai când trecea, a fătat malul L-au găsit sub mal, cu cânele alături ştii, cânele cel roş —Cum? a murit boierul? Eu nu ştiam nimica —Da, a murit Răspunsul era liniştit şi lămurit, dar mi se părea că ochii neclintiţi ai pădurarului mă ţinteau prea îndărătnic",
    "256": " Nu ştiu, n-aş putea spune de ce, un fior, ca o sârmă de foc, mi se strecură prin şale Într-o clipă, în clipa aceea, am avut o bănuială; am avut bănuiala că pădurarul Voinea a ucis pe stăpânu-său Nici nu mi-am dat sama cum am întrebat: —Şi cum? nu s-a găsit cine l-a omorât? —Cum să se găsească? zise Voinea A murit aşa, de moarte năprasnică Eu tăcui Pădurea era foarte tristă şi foarte pustie în jalea ei de toamnă Şi eu simţeam, poate din pricina asta, o greutate mare în suflet, o amărăciune nedesluşită, ca în faţa morţii Şi când ieşeam din desişuri, se dezvăluiră deodată negurile depărtării, şi rămase codrul uriaş în urmă, cu adâncurile şi cu taina lui, codrul ca o fiinţă cu dureri, cu mânii, cu plângeri Toamna plutea în juru-i ca un vis al morţii",
    "257": " Măriuca, nevasta pădurarului, se închegă o clipă înainte-mi ca din aburi şi se risipi; şi gândul pieirii boierului rămase în mine, după fiorul fierbinte, ca un sloi de ghiaţă Vezi, gândăcelule, tare mi-a fost drag codrul în tinereţele mele! Aşa îmi povestea bunicul lângă soba mare, bătrânească Aşa îmi povesti, şi tăcu Ş-afară ofta şi se tânguia vântul toamnei O istorie de demult, 1908 \nCodrul a apărut mai întâi în Calendarul Minervei pe anul 1907, anul X, din 6 noiembrie 1906, apoi povestirea a fost reluată şi în Viaţa românească, nr 10 din decembrie 1906 Fiica poetului, dar şi critica literară au observat că Sadoveanu s-a inspirat aici din Pădurea vâjâie a nuvelistului rus Korolenko „Dacă comparăm Păcat boieresc cu povestirea Codrul, observăm că aceasta din urmă e mai fină, păstrând o anume nesiguranţă a faptelor, deşi de un dramatism mai redus",
    "258": " E de remarcat că rafinarea povestirii sadoveniene merge paralel cu scăderea dramatismului“ (N Manolescu) \nPovestea cu Petrişortc \"Povestea cu Petriºor\" Hanului celui mare de deasupra Siretului îi zicea odinioară Hanul Aniţei Acuma cade în risipă pe muncelul lui, la margine de drum părăsit; înainte-vreme însă, în fiecare sară era împresurat de focuri de popas Iar noaptea, după ce cărăuşii se linişteau, după ce tăciunii mureau în spuză şi cânii se făceau covrig sub chilne, cele trei ferestre zăbrelite luceau încă până târziu în straja a treia a nopţii Luminile lor parcă întindeau fire vii pe toate drumurile văii – spre drumeţii întârziaţi Într-un rând, sara, Petrişor Damian de la Cornul Caprei era cu chef şi sta în bătătura hanului, de vorbă cu cărăuşii Îşi dusese murgul în grajd, îi dăduse grăunţe, ş-acuma şedea c-o mână-n şold, cu cuşma plesnită cam pe-o ureche",
    "259": " Petrişor, ca totdeauna, poposise pe la crucile drumurilor, şi-i sticleau ochii Se uita din vreme în vreme, pe furiş, la hangiu, când îl vedea că-şi scoate în prag capul mare plin de păr aspru —Măi frate! ştii de ce-am venit eu aici, la hanul ista? zicea el cu oarecare fală Eu aici n-am fost de când sunt, dar a pus dracu pe boieru meu, pe boieru nostru cel mare de la Cornul Caprei să poposească aici Ş-a văzut pe hangiţă Aniţa asta am auzit că-i năstruşnică muiere Ş-o păzeşte ungurul de comedie, cu farmece şi cu câte drăcii sunt pe lume Mă chiamă boieru Zice: Măi Petrişor, poţi tu să duci o veste până la hanul cel mare? — Pot, stăpâne, zic N-am fost acolo niciodată, da’ o veste pot să duc — Apoi, măi Petrişor, zice, du-te şi vezi ce-i pe-acolo",
    "260": " Aş vrea, măi Petrişor, zice, să poposesc eu într-o noapte la hanul Aniţei da’ să bagi de samă la ungur, măi Petrişor — Da’ ce-i cu ungurul, stăpâne? zic — Apoi cu unguru-i bucluc mare, zise boierul, da’ tu vezi şi intră în vorbă cu Aniţa că a dat, măi Petrişor, mare alean peste sufletul meu! —Apoi, măi om bun, zice un moşneag de la foc, nu ştiu dacă-ţi scoate-o în capete cu Mogoş Petrişor se îndreptă cu fudulie din şale: —Cine-a spus vorba asta? Apoi află, moşule, că eu am umblat multă ţară şi nu mă înfricoşez cu una, cu două A spus boieru să-i fac o slujbă, eu trebuie s-o fac Boieru-i om vechi, care cunoaşte la muieri, şi dacă a pus el ochiul pe hangiţă, apoi nu se ogoaie nici în trei sâmbete! —Bine, bine, zise moşneagul de la foc, da’ ai dumneata la ştiinţă că aici fierbe cazanul cel necurat? Dumneata eşti om tânăr, ce ştii? Îţi pui cuşma pe-o ureche şi te duci fluierând, ca vântul",
    "261": " Noi ştim mai multe noi suntem oameni de altădată Petrişor îşi întoarse ochii spre uşa uriaşă a hanului Mogoş Ungurul nu se mai vedea; şleahul se potolea, şi el se trăsese în întunericul lui Iar în bătătură, sub plopii subţiri, la focurile care se zbăteau în întuneric, oamenii tăcură Stăteau pe coaste şi focul le rumenea feţele Erau oameni nelămuriţi, şi feţe nelămurite; şi Petrişor Damian, privindu-i cu ochi tulburaţi, se simţea mai tare şi mai cu curaj decât toţi – deşi din umbra neagră a hanului poate pândea bărbatul hangiţei —Eu nu mă tem de nimica! zise el cu tărie Şi spre încredinţare parcă, se aşeză greceşte, se trase mai aproape de focul moşneagului, aduse oala de vin la gură şi sorbi câteva înghiţituri lungi Tot îmi zice boierul: Măi Petrişor, tu eşti om de ispravă, da’ pacat că bei",
    "262": " Apoi aista zic, vinul, îmi dă mie coraj Şi zice: Măi Petrişor, băiete, om urât nu eşti, şi ai trecere la femei, da’ păcat că bei Apoi eu îs om fudul şi puţin îmi pasă De aceea chiar, beau eu vinul cu oala, ca să nu-mi pese Da’ eu, moşule, am auzit că-i straşnică muiere Aniţa asta Da’ de ungur de ce am eu a mă teme? Eu nu mă tem de nimeni Nici de farmecele lui nu mă tem! Moşneagul îşi duse mâna pe lângă barbă şi începu a da din deget: —Măi creştinule, zice, nu vorbi fără cumpăt Iaca, oamenii s-au aciuat şi ne-ascultă Să-ţi spun eu o istorie cu ungurul şi să vedem ce-ai să mai zici? Asta s-a întâmplat acu trei ani",
    "263": " Iaca, aşa stam într-o sară aici, la focuri, sub plopi şi ca acuma focurile se potoleau, se potoleau, şi pe urmă, odată s-au luminat ferestrele hanului Iar oile ungurului erau în dosul hanului Poposiseră cu ele ciobanii: i le aduceau de la munte Şi cum stam, dintrodată auzim clopotele sunând, şi prind a se frământa oile Stau o leacă, iar sună un clopot, altă frământare ş-aud ş-un behăit de jale Văd pe baci trecând pe lângă focuri, suie pragul, împinge uşa şi zice aşa cătră ungur, acolo înăuntru: Măi stăpâne, tare se frământă oile Şi ungurul nu zice nimica, iese, ascultă plângerea oii şi bătaia clopotului, ş-odată îşi dă jos cojocelul din spate, şi se pune pe dânsul cu pumnii şi cu picioarele",
    "264": " Bătea în cojocel şi suduia cumplit Şi numai ce prinde un om dintre cară a se văita: Valeu! valeu, jupâne Mogoş, nu mă omorî, că-ţi dau laptele înapoi Tu eşti? grăieşte ungurul Tu iei mana oilor? Şi se duce la carul românului şi-l găseşte acolo era un om mititel şi slab pusese ceaunul subt osia de dinapoi a carului, dăduse sfredel în osie, şi curgea pe borta sfredelului laptele oilor Apoi a dat el laptele înapoi şi oile s-au potolit da’ el linişte n-a mai avut, că se tânguia prin somn, parcă-i fărma necuratul ciolanele Şi dimineaţa nici nu l-am mai văzut Nici el nu mai era, nici carul Da’ dumneata ce crezi, că dacă bei din oală, bei coraj? Poţi să ai oricât coraj, cu necuratul nu te poţi pune",
    "265": " Şi pot să-ţi spun că eu pe hangiţă încă n-am văzut-o Iaca, s-au aprins şi luminile geamurilor Focurile sub plopi mureau, şi de la geamurile hanului curgeau lumini spre întunericul văilor Petrişor Damian îşi dădu cuşma pe ceafă şi sorbi tot vinul din oală Se uită spre oamenii care se culcaseră cu capetele pe fân cosit, învăliţi în sumane; nu vedea nimic lămurit; nici pe moşneagul ce-i povestise nu-l mai deosebea; se ridică în picioare, clătinându-se uşor, şi se îndreptă spre han Sfătuia încet: Aici nu-i lucru curat, fireşte că nu-i lucru curat Boieru a văzut ziua pe hangiţă, şi zice că-i româncă, iar de cum se înserează iese un ungur hangiu în loc de Aniţa ceea, cine-o fi Ei, am să mă duc să spun boierului că aici nu-i lucru curat",
    "266": " Cum poate să fie aici lucru curat? La un han vechi şi mare cât o cetate, nu-s lucrurile curate niciodată Să vedem ce are să zică ciocoiul? că eu de temut nu mă tem Cum păşi lângă prag, uşa grea se deschise şi obrazul bărbos al hangiului i se puse dinaintea ochilor Auzi glas gros: —Mă rog, dumneata pleci la vreme aşa de târzie? —Plec, zice Petrişor Dămian, mă duc să spun boierului cum a fost —Faci rău că pleci la vreme de noapte Petrişor s-a dus la grajd, şi-a luat calul, l-a închingat frumos, a încălecat ş-a pornit în buiestru spre Cornul Caprei Într-o vreme însă s-a răzgândit Se poate să fie ş-un hangiu, ş-o hangiţă, a zis el întru sine Trebuie să văd pe hangiţă şi să-i spun ce vrea boierul",
    "267": " Zice că-i straşnică muiere! Să vedem De ungur nu prea am eu de ce mă teme Şi-a întors calul – a simţit o undă de lumină de pe muncel, de departe – şi a început a face lin drumul îndărăt, pe coama dealului Apoi, într-un târziu, luminile de la trei geamuri, scurt pieriră; o perdea de neguri grele se întinse peste valea Siretului Încet-încet apoi negurile se luminară, o lună roşie izvorî din răsărit; ape scânteiau în depărtări, pădurile se lămureau pe zare ca dungi de cărbune; şi călăreţul mergea gânditor, pe murg, spre hanul Aniţei, prin visul negurii Ajunse, la vreme târzie Nu se mai simţea nimic în bătătură Legă calul de veriga de la scară Apoi împinse uşa Se împiedică de prag şi glasul lui Mogoş se auzi dinlăuntru: —Vra să zică te-ai întors dumneata",
    "268": " —M-am întors! răspunse Petrişor Dămian, şi uşa se închise singură, fără zgomot Atunci slujitorul de la Cornul Caprei văzu că obloanele odăii aceleia mari sunt închise Focul ardea în vatră, şi hangiul sta c-o friptură înaintea focului —Dacă ţi-i foame, iaca, frige-ţi şi tu un pui! vorbi Mogoş, fără să-şi întoarcă obrazul bărbos Petrişor găsi o frigare; un pui sta pe o măsuţă în lumină; îl puse în ţapă, se apropie liniştit de jar, rezemă ţigla de o cărămidă şi începu să învârtă —Bine, vorbi Petrişor, da’ aici nu este una Aniţa? Zice că-i straşnică muiere! Hangiul nu răspunse Dar flăcăul simţi că faţa bărboasă s-a întors Ridică ochii şi văzu pe ungur cum îl priveşte neclintit Nu simţi însă spaimă Îşi plecă privirile şi văzu o broască mare în ţigla hangiului",
    "269": " —Aha! vra să zică tu eşti frate cu diavolul din poveste grăi el, râzând, cătră Mogoş Hangiul nu răspunse, dar îşi ridică ţigla şi începu a bate cu grăsimea broaştei puiul din frigarea flăcăului —Măi ungurule, caută-ţi de treabă, zise Petrişor Eu sunt un om care am călcat ţară multă şi nu mă tem Eu îs om de coraj Pe mine m-a trimes boierul aici, tocmai de la Cornul Caprei Şi tu-ţi faci râs de mine şi-mi spurci friptura? Ia să-ţi cauţi de treabă, căci eu nu-s cel cu sfredelul şi cu laptele Hangiul bătu iar cu broasca lui în friptura flăcăului —De-acu s-a isprăvit! zise îndârjit slujitorul boieresc De-acuma îţi crăp ochii, cum ţi se cuvine! Şi cum a grăit, şi-a încordat braţul şi a plesnit scurt peste ochi pe Mogoş",
    "270": " Ticălosul a gemut, a scăpat ţigla şi şi-a pus palmele peste pleoape Îi picura sânge printre degete —Apoi îţi arăt eu ţie, scrâşni Petrişor Dămian – cu mine, măi, nu merge! Eu, acu şi ţigla, dacă vreau, ţi-o vâr pe gât Da’ cu tine nu mai am ce face Mai bine stăi aici liniştit lângă vatră, că eu mă duc să-mi împlinesc slujba Boierul mi-a dat o poruncă şi eu trebuie s-o plinesc Petrişor simţi o aburire de vin, o suflare pe gura gârliciului Hangiul sta neclintit la pământ, rumenit de jarul din vatră Trecu pe dinaintea gârliciului, deschise uşa din fund Ş-acolo erau obloanele puse – şi trei lumânări de seu ardeau într-un sfeşnic cu trei crengi Aniţa hangiului se ridică încet de pe divan, şi Petrişor stătu în loc privind-o cu luare-aminte",
    "271": " —Credeam că-i bărbatul zise ea încet —Apoi uite cum e, vorbi bucuros Petrişor; îmi spune boierul aşa: Măi Petrişor, zice, eu am mare alean la inima mea Boierul nostru cel mare de la Cornul Caprei Este acolo, zice, la hanul cel mare, o hangiţă, măi Petrişor Aş vrea, zice, să poposesc într-o noapte la hanul acela Da’ bagă de samă la ungur, zice Hangiţa zâmbi şi Petrişor tăcu uimit —Măi bădiţă Petrişor, zise ea, ce are a face ungurul? Slujbaşul simţea că se desmeticeşte Tăcu un timp, apoi vorbi, şi despre ungur nu-şi mai aducea deloc aminte: —Apoi eu să-ţi spun dumnitale Boierul îmi zice: Măi Petrişor, tu eşti om de ispravă, da’ pacat că bei Apoi zic, mie vinul îmi dă coraj",
    "272": " Şi-mi mai zice: Măi băiete, om urât nu eşti şi ai trecere la femei, da’ pacat că bei Apoi mie vinul nu-mi face rău Se risipeşte aburul lui ca pe Siret, când a ieşit luna Da’ boierul nu vrea să ştie, el nu vrea să mă îndulcesc Hangiţa zâmbi şi grăi iar: —Măi bădiţă Petrişor, ce are a face boierul? Pe când lucea luna pe negurile Siretului, eu vegheam lângă vârşe, pe malul apei, cu oameni vechi Hanul cel mare de deasupra Siretului îşi zugrăvea risipiturile sus, în pulberea de lumină Şi mă gândeam că între zidurile acelea, multe trebuie să se fi petrecut odinioară Aşa am aflat cum a fost unul Petrişor care a trăit bine la hanul Aniţei Privind la han, am întrebat, şi oameni de altădată mi-au povestit acestea, pe când tomniţele ţârâiau dulce în ierburile luncii, în jurul nostru, în noaptea de august",
    "273": " Cântecul amintirii, 1909 \nPovestea cu Petrişor a fost publicată prima dată în Viaţa românească, nr 9 din septembrie 1908 Această povestire, în care apare un Han al Aniţei, a fost situată de critica literară undeva între nuvela La Hanul lui Mânjoală de IL Caragiale şi ciclul Hanu Ancuţei (1928) Situând-o sub nuvela caragialiană, Mihail Dragomirescu scria despre această povestire, în recenzia la volumul Cântecul amintirii din Convorbiri critice, nr 8 din 25 august 1910, că este „numai o ţesătură de lumini şi umbre, în care parcă ghicim un înţeles“ \n\nHoţultc \"Hoþul\" Boierul Costea Forăscu, îngrămădit şi încovoiat în mantaua-i groasă, pătruns de apă, de frig şi plictiseală, îşi opri capul la casa chihaiei Dincolo de poartă, în fund, în tindă, pâlpâia focul pe vatră cu sclipiri vesele de râs —Gavrile! strigă boierul scurt, cu mânie Un om nalt, spătos, cărunt, cu plete revărsate pe umeri, ieşi îndată, plecându-şi grumazul, ca să nu se pălească cu capul de pragul de sus",
    "274": " —Poronciţi, cucoane! Cu coada harapnicului, stăpânul îşi dădu la o parte gluga care-i acoperea capul, şi ochii luciră încruntaţi pe obrazul smead —Ia-ţi puşca şi vină după mine! grăi el cu hotărâre Chihaia se întoarse grabnic, intră în tindă, dădu cubraţul la o parte pe cineva care i se pusese în cale, şi căută prin unghere torba, cornul, puşca şi baltagul Trase pe mâneci repede sumanul, îşi îndesă în cap o căciulă veche şi ieşi în ogradă făcând paşi mari şi lunecând cu opincile prin hleiul desfundat Capauca Moţa, lângă cotlonul ei din colţul casei, începu să se zbată în lanţ şi să schiaune cu jale Gavril se opri, în cumpănă, cu capu-ntors spreea: —Las-o acasă! zise stăpânul Omul îşi strânse sumanul la piept şi ieşi în drum cu baltagul şi cu puşca —Ce este, cucoane Coste? —Mă-ntrebi ce este? izbucni îndârjit boierul şi îşi acoperi obrazul cu gluga",
    "275": " Tu ştii să te hodineşti la foc; haidăii ceilalţi, iar nu fac nimica – şi trebuie să mă vestească străinii că intră hoţi în pădure Ba pot să-i văd şi eu ziua-n amiaza mare, cum mă pradă Acu o jumătate de ceas am văzut eu, cu ochii mei, pe-un muşteriu —Cum se poate, cucoane? unde-i? Doar de-a fi intrat după ce-am făcut eu ispecţia! Stăpânul începu să râdă amărât: —Ia slăbeşte-mă N-ai ieşit tu pe vremea asta în pădure cum nu-s eu popă Las’ că vă ştiu! —Da’ unde se află, cucoane, am ieşit, cum să nu ies? Am cercetat, am dat glas din corn pădurarilor, mi-au răspuns Nu era nimica Linişte, pace Numai de sus ploua De trei zile plouă Cum să intre în codru pe aşa vreme? Boierul pufni mânios",
    "276": " Chihaia Gavril mai încercă domol, două vorbe: —Poate-acu să fi intrat pe furiş mai ştii? —Da’ cum? izbucni Costea Vrei să treacă pe lângă casa ta? Chihaia tăcu Stăpânul îşi îndemna cu pintenii calul, care-şi înfunda copitele adânc în noroiul drumeagului; Chihaia se ferea de băltoage, se strecura printre tufe, pe lângă trunchiuri de copaci, se încovoia, luneca, se depărta şi se apropia de cal Aşa merseră multă vreme fără să vorbească Prin pădure treceau adieri ca oftări de fiinţi chinuite, nevăzute O bură rece, o cernere de pulbere fină şi umedă umplea aerul şi dădea zilei o coloare cenuşie – Chihaia se ţinea grăbit după cal, lunecând, sprijinindu-se în baltag, scuturând în mersul lui buchetele de ferigi, făcând să ploaie tufişurile înalte de fagi cu broboane mari peste pletele lui cărunte",
    "277": " – Chihaia se gândea nemulţămit: Ciocoiu-i mânios şi trebuie să-i fac voile Aista, tânărul, nu-i ca bătrânul, Dumnezeu să-l ierte Acela avea credinţă în noi Aşa – mai bine să se facă el păzitor de pădure şi eu să mă fac boier —Ce-ţi vine a râde? întrebă deodată Costea, cu capu-ntors spre chihaie Gavril dădu din cap —Dă, mă gândesc şi eu că dacă punem mâna pe-acela, cine-a fi, n-are să-i fie moale Boieru ista-i mare şpion gândi apoi sluga Hm! Şi-i mânios Dunăre —Unde-a fi fiind, cucoane, hoţul? A fi fiind chiar în tăietura cea nouă —Pe-acolo l-am zărit intrând —Atuncea să-i ieşim înainte pe cararea asta Apucară de-a dreptul printre tufe, şi rămurelele începură să-i bată c-o ploaie deasă",
    "278": " Din vreme în vreme boierul mormăia cu mânie Gavril mergea înainte, deschizând drumul – Şi deodată dădură-n tăietură – şi, oprindu-se, deodată auziră glas de om —Auzi? gemu cu glas înăbuşit Costea, înălţând un deget Se auzea îndemn stăpânit de glas silnic, din gâtlej Scurt, Gavril se lăsă prin pădure ca să iasă înaintea hoţului la vale, iar boierul îşi repezi calul de-a dreptul năprasnic; şi omul, hoţul, îndemna încă în sumanu-i roşcat la jugul boilor nemişcaţi, până la genunchi în băltoagă – când boierul îl ajunse şi-l luă în pieptul calului —Vii la furat, păgânule? Da’ ce, intri-n pădurea tătâni-tu? Omul întoarse un obraz pământiu, c-o barbă rară, cu doi ochi rotunzi şi spăimântaţi Strigă răguşit: —Cucoane Coste! nu mă mai zdrobi şi dumneata! Dar boierul întoarse calul şi izbi pe om spre roatele carului şi spre lobdele încărcate Dădu de două ori cu harapnicul, apoi se feri o clipă, se dădu alături şi-l păli cu boamba de plumb din capătul mănunchiului",
    "279": " Omul căzu peste roată —De-acu-s gata! gemu el scurt, cu spaimă Cu mânile prinse de schiţe, îngenunche în noroi, ş-o undă de sânge i se sui pe buzele palide Chiar atunci şi chihaia se repezi din tufe – Strigă gros: —Ce-i, măi hoţomanule? Apoi se opri lângă car, uimit: —Tu erai, mă Ile? – Ce este? – Cucoane, aista-i Ile Covataru Da’ ce are? —Nu vezi ce are? strigă stăpânul Văd că a îngenunchiat şi dă ochii peste cap Amândoi se uitau la om Clipea din ochi şi obrazul i se încreţea; dintr-o durere grea din trup parcă-i ieşeau picăturile de sânge şi vorbele: —Am îndrăznit şi eu, da’ iaca, Dumnezeu mă bate Pe urmă îşi încleştă dinţii şi se lăsă în apa drumului Boierul sta neclintit pe cal Nu ştia ce hotărâre să ia",
    "280": " Nu ştia ce să creadă Chihaia Gavril aştepta şi-şi purta ochii întruna de la stăpân la căzut Apoi se hotărî şi se îndreptă spre boier: —Cucoane, eu zic să-l iau şi să-l duc până la bordeiul meu Cum să-l lăsăm aici? Are el ceva —Bine, ia-l şi du-l rosti cu jumătate de glas stăpânul Chihaia îşi rezemă la o parte puşca şi baltagul şi începu să descarce repede carul azvârlind lobdele la marginea drumului De deasupra ploua încet, mocnit, şi văzduhul plumburiu apăsa parcă asupra lumii o mâhnire sfâşietoare Ile Covataru gemea încet, în noroi, lângă car, sprijinit într-un cot După ce isprăvi, Gavril apucă pe român de subsuori şi-l aburcă încet în car Apoi îndemnă scurt boii: —Hai! Boii porumbi se opintiră şi scoaseră cu greutate carul din hlei",
    "281": " —Cucoane! zise Gavril cu tărie; dumneata apucă de-a dreptul pe unde am venit noi Eu fac pe drum – şi am o leacă de înconjur Carul porni cu boii blânzi, şi cu omul toropit, prin fumul burniţei Boierul, tăcut, îşi întoarse calul şi apucă prin pădure, prin răceala pătrunzătoare, prin oftările domoale ale adâncului Mergea în pas, gânditor, şi-şi simţea mădularele amorţite Ş-avea şi-n el ca o nemulţămire nedesluşită Şi parcă şi de el însuşi şi de roibul care-l purta de jumătate de zi, ud şi flămând, îi era milă Poate s-ar fi bucurat de focul din vatra chihaiei– dacă n-ar fi avut a veni cel îngenunchiat Ce are omul acela? se gândea boierul – Nu l-am pălit aşa de rău Trebuie să aibă de mai nainte ceva Şi mergea la pas prin pădurea plină de apă",
    "282": " De două ori greşi drumul şi trebui să se întoarcă înapoi Acu iar începea să se mânie Dar când ajunse într-un târziu la casa chihaiei, îndârjirea căzu: carul sta gol în mijlocul ogrăzii şi boii mestecau o leacă de iarbă la adăpost, subt un şopron Intră în tindă Îndată simţi blândeţea focului Dar lângă vatră, jos, slab şi sfârşit, plin de noroi, hoţul de lemne —L-am adus zise încet, c-o privire ciudată, chihaia Gavril Tare-i slab A mai avut el un val S-a opintit azi tare greu pe lângă boi Poftiţi, cucoane, în casa asta mare Boierul intră în odaia cea curată Din umbră ieşi deodată nevasta lui Gavril, nedesluşită, apucă mâna stăpânului şi o sărută Apoi se dădu la o parte, cu braţele încrucişate pe piept",
    "283": " —Da’ băieţii unde ţi-s? —Îs la treabă, cucoane, zise Gavril Îs stoleri Umbra odăii era rece şi mohorâtă Boierul simţea în nări un miros ascuţit de aer închis, de pulbere şi de rachiu Îşi lepădă mantaua grea şi trecu în tindă, spre focul din vatră —Te pătrunde la ciolan umezeala zise el frecându-şi mânile şi întinzându-le spre flăcări —Dă, aşa-i pe ploaie vorbi chihaia privind în pământ Apoi adăogi îndată: Am tăiat o găină s-o facă nevasta c-o leacă de borş Boierul Costea simţi într-o clipă foamea încălzindu-i coşul şi gura i se uncropi – Apoi îşi plecă ochii Lângă laturea cealaltă a vetrei, omul bolnav deschise ochii mari, sălbatici, tulburi Gemu deodată fioros: —Bade Gavrile bade Gavrile —Ce vrei? întrebă blând, apropiindu-se, chihaia",
    "284": " —Bade Gavrile, să-mi dai o lumânare Stăpânul simţi o înfiorare: omul îşi aştepta ceasul morţii! Şi dintrodată o simţire neobişnuită îşi făcu loc în sufletul lui: o adiere de milă pentru cel ce se stângea Şi cuvinte parcă i se ridicau în întrebări – Chihaia aduse o lumânărică de ceară Boierul îl privea cum se mişcă, solemn, nepăsător parcă, c-o încreţitură în frunte, deasupra nasului, pe când în el se iezea neliniştea Omul primi lumânarea şi o puse alăturea, pe pământ Apoi se întinse drept, pe spate Deodată boierul vorbi: —Bine, omule, dar ce-ai avut? —L-au pălit cu ciomagul nişte oameni mi-a spus rosti chihaia S-au luat de la nişte pământ L-au bătut în spate şi-n piept Coşul lui e numai vânătăi Boierul îşi aduse privirea iar spre bolnav: îi întâlni ochiul mare, dureros, şi dintrodată îşi aminti de lovitura boambei de plumb",
    "285": " Îşi întoarse capul Întrebă încet, stânjenit: —Da’ el de unde-i? şi ce face? Omul deodată începu să geamă, apoi întinse mânile, parcă se apăra de ceva: două mâni negre, arse, uscate, noduroase ca nişte vreascuri, două mâni de rob al pământului —E muncitor zise încet chihaia —Îs un biet om muncitor gemu bolnavul deschizând ochii cu albul mărit M-au farmat nişte români Şi mi-a murit un copil, şi n-aveam cu ce-l îngropa ş-am vrut să duc la târg un car de lemne Începu să tuşească Îşi şterse domol cu mânica, de pe buze, sângele năvalnic Şi deodată avu o privire stranie, fixă spre boier —Acu ce să fac? zise el cu glas schimbat, jos, adânc Acu eu zic aşa: mă-nsor Tăcu, privind stăruitor spre boier",
    "286": " Începu iar, aiurit: —Acu zic: Hai, măi nevastă, la câmp, la Cioara Acolo muncim o vară-ntreagă şi dormim sub căruţă cu cânele legat lângă noi În casă era tăcere Chihaia se aşezase pe un scăunaş într-un colţ Boierul asculta încremenit pe scaunul lui, în bătaia focului cu tresăriri şi bâzâiri încete —Da’ eu ce fac? zise deodată hoţul de lemne… Eu zic una, boierul zice alta Cucoane! şopti el cu durere, cucoane! am asudat ani de zile pe lanurile dumnitale; dă-mi v’o două parale să-mi cumpăr păpuşoi pe iarnă Acu eu zic altfel: mă duc să-mi vând boii că n-am ce le da de mâncare Răstimp de tăcere Şi pe urmă alt glas, o plângere adâncă, o rugare chinuită, de departe: —Oameni buni! nu mă zdrobiţi! Nu mă zdrobiţi! Nu mă omorâţi, măi fraţilor",
    "287": " O înfiorare se strecură parcă prin umbra cenuşie Omul începu a geme, închise ochii; apoi tăcu Într-un târziu, şopti lin: —Bade Gavrile, dă-mi lumina Din casa cea mare se auzi înecat în lacrimi plânsultremurat al nevestei pădurarului Gavril aprinse lumânărica de ceară; bolnavul o cuprinse strâns cu mâna dreaptă, apoi şopti foarte încet: —De-acu rămâne femeia Cine plânge? – Să-i duci boii şi carul —Bine… Omul avu o zguduire, apoi rămase cu ochii aţintiţi în sus, în bagdadie Obrazul pământiu, ochii trişti, i se cufundară ca într-o fumegare: ziua se întuneca încet-încet —Iertaţi-mă şopti el şi oftă o dată adânc De lângă foc, palid, boierul avu o întrebare înceată, tulburată: —Ce-i de făcut? Lumina din mâna întinsă se plecă spre pământ, căzu şi se stânse Nimeni nu răspunse",
    "288": " Omul, în umbra-i dureroasă, tăcu pentru totdeauna Cântecul amintirii, 1909 \nHoţul a apărut, iniţial, sub titlul Hoţul de lemne, în Luceafărul, nr 14 din 15 iulie 1908 Critica a remarcat asemănarea de subiect a acestei povestiri cu Biriuc de Turgheniev De altfel, Hoţul a fost scrisă în perioada în care Sadoveanu a tradus intens din prozatorul rus, Povestirile vânătoreşti fiind publicate un an mai târziu Mihail Dragomirescu spunea despre această povestire că „e un fel de literatură care, după ce va trece perioada aceasta de sentimentalism ţărănesc, va părea viitorimii ca cea mai falsă şi cea mai antipatică“ Deşi o apreciere generală, celebra frază a lui G Călinescu ni se pare aici relevantă: „Prin natura rudimentară a omului înfăţişat, literatura lui Sadoveanu şţ dă impresia unei mari muţenii“ În antologia Istorisiri vechi şi nouă, volumul de sinistră propagandă comunistă al cărui criteriu de selecţie era tema asupririi ţărănimii şi a clasei muncitoare şi „relaţia dintre exploataţi şi exploatatori“, prefaţatorul anonim scria că în această povestire: „Natura ia parte la zbuciumul interior al personajului",
    "289": " Cerul e plumburiu şi ploaia se cerne mărunt, formând noroaie şi băltoace“ \n\nHaia Sanistc \"Haia Sanis\" Itc \"I\" În mahalalele de la miazăzi locuiesc ovreii, grămădiţi în căsuţe leproase, pe uliţi întortochiate şi înguste Partea aceasta cuprinde mai puţin de un sfert de târg; dar în ea sălăşluiesc cu mult mai multe suflete decât în celelalte trei sferturi, ale creştinilor, unde înverzesc copaci şi creşte liniştea cu cât grădinile se măresc În desimea aceasta a lui Israel, doar în Broscărie s-au pripăşit câţiva români, funcţionari mici, odagii, şi puţini nemţi; un cârnăţar, câţiva dubălari Încolo, pe uliţa mică, pe uliţa jidovimii, pe uliţa şcoalelor, pe uliţa strâmbă – se înmulţeşte, creşte şi furnică în lumina soarelui un popor sărac, care-şi duce încovoiat năcazurile, îşi vorbeşte netulburat jargonul şi se închină Dumnezeului său Sunt acolo căsuţe vechi şi joase: din uliţă trebuie să cobori două trepte ca să dai într-un miros greu de îngrămădire şi să te loveşti cu capul de tavan",
    "290": " Ferestrele abia se ridică de-o palmă deasupra noroiului din drum Dintr-o locuinţă ies dimineaţa şi două familii, şi trei Bărbaţii îşi încep goana după pâne, femeile ofilite încep a se purta de colo-colo cu sugacii în braţe, pe când copii nenumăraţi cu ochi frumoşi şi cu părul creţ, cu obrazul plin de murdării, îmbrăcaţi în zdrenţe, îşi pornesc traiul pe insulele mai uscate ale uliţii De-acolo pornesc cotiugarii cu straiele ninse de făină, cu lemnăria hodorogită pe cele patru roate Şi triştii cai schilozi abia înaintează în hamurile rupte şi înodate cu capete de frânghie, se poticnesc, se opresc din când în când cu capetele plecate în pământ şi privesc cu ochii umbriţi de trudă înainte-le Stăpânii grăiesc repede, se întreabă, se ceartă, apoi biciul cade, şi cotiuga se urneşte, clămpănind din încheieturi De-acolo şi nişte omuleţi mărunţi şi unsuroşi pornesc, ducând cu greu tinichelele cu gaz",
    "291": " Intră gârbovi în uliţele mai deschise, privesc în pământ şi înaintează încet cu un strigăt prelung şi tremurător, care găseşte răsunet în toţi ştrengarii mahalalelor: gaz-gaz! De-acolo pornesc iute calfele spre meşterii din alte părţi mai bogate ale târgului; subţiri, palizi, flăcăuaşii aceştia deapănă mărunt din picioare, tremurând în dimineţile răcoroase şi molfăind încă cea din urmă îmbucătură de pâne Iar spre bariere, „spre porţile cetăţii“, se îndreaptă babe cu ochi ascuţiţi şi şireţi, cu şaluri grele în spete Aşteaptă pe sătenii din împrejurimi şi dezbat crâncen preţurile, din cinci în cinci bani, cu supărări, cu jurăminte, cu ochii bulbucaţi, cu gurile care nu-şi mai contenesc meliţatul Acolo, în sfârşit, în jurul sinagogilor, cresc şi pier acele vlăstare ale neamului care niciodată nu ies în uliţile largi: ologii şi rătăciţii la minte, cu feţele pururea triste, ori pururea neclintite şi zâmbitoare În furnicarea zilnică, în zarva obişnuită, răzbat corurile monotone ale şcolarilor, care silabisesc litera legii după glasul dascălului",
    "292": " Din când în când un ceauş trece grăbit spre sinagogă; altul colindă casele cu oala nouă în care fiecare lasă să cadă banul morţilor Iar drumul spre fundul mahalalelor acestora e totdeauna plin de mâzgă şi anevoie te scoate în câmpul acoperit de ciulini, unde, într-o pustietate întristătoare, se arată heigheşul, fără o floare, fără un arbor, cu lespezile albe de piatră deasupra lăcaşurilor veşniciei Spre şabăs, deodată toată viaţa aceasta se opreşte Se aprind lumânările; stăpânul familiei, la masa curată, îşi începe ruga După o săptămână de năcaz şi de hrană proastă, pe apucate, Dumnezeu porunceşte poporului lui să mănânce coilici, carne şi peşte Mai porunceşte bărbatului să se liniştească şi, în divanul cel mare, sub chilotele de puf de gâscă, să-şi cerceteze nevasta Şi-n ziua de odihnă havrele răsună de vaiete şi de cântări; bătrânii intră în papuci în şcoală, în laibăre negre şi cu cuşma blănită",
    "293": " Şi cel din urmă, cel mai sărac şi mai umilit, se grăbeşte spre rugăciune, cu cărţile în coşteiul alb de pânză În îngrămădirea aceasta şi în sărăcia aceasta a neamului său a crescut Haia, fata lui Leiba Sanis Până la şapte ani n-a cunoscut altă lume Mahalalele româneşti erau tot aşa de departe, ca şi America La şapte ani, tată-său Sanis, om sărac, şi Rifca, cu toţi copiii lor, s-au strămutat la Bărgăoani la ţară Acolo aveau o rudă, Meer Avramovici, care făcuse o leacă de avere cu crâşma şi avea nevoie de un credincios S-a dus Sanis la Bărgăoani în sat şi a început să facă negustorie în crâşmă, iar Meer, om gânditor, cu barba neagră, a prins a face alte speculaţii Din acea vreme, Haia îşi aduce aminte de multe lucruri Acolo era un sat mare; şi veneau flăcăi la crâşmă, flăcăi frumos îmbrăcaţi şi voinici, şi petreceau",
    "294": " Ei îi era frică de dânşii şi stătea într-un ungher privindu-i Câte unul o apuca de şuviţa de păr de pe frunte, îi zâmbea, şi-i dădea o bucăţică de covrig Atunci îi trecea un fior prin vine şi rămânea cu ochii aţintiţi la chimirul sclipitor, plin de alămuri, care se mişca înaintea ei Din când în când intra în casa lui Meer Se uita la lucrurile curate, la alămurile sclipitoare Madama Ernestina umbla îmbrăcată bine prin casă şi avea două slugi cărora le dădea porunci Iar fata lui Avramovici era acu o domnişoară de doisprezece ani, care cetea româneşte dintr-o carte Îşi aduce aminte Haia de o zi când a poposit în sat un regiment de soldaţi Cântau corurile frumos în aerul limpede al amurgului şi flăcăi în uniforme începură a furnica în toate părţile Un ofiţer tânăr şi mândru, cu mustăcioara neagră, a intrat în casă la Meer",
    "295": " Haia îl privea uimită dintr-un colţ şi l-a auzit spunând: —Vă rog să nu vă supăraţi am fost trimes aici în gazdă Meer Avramovici s-a ridicat de la masa lui şi a dat mâna ofiţerului Ernestina a zâmbit cu prietinie şi l-a poftit în salon Ş-acolo au aprins lampa cea mare şi au început să stea de vorbă Şi a intrat şi domnişoara Beti şi a dat mâna cu ofiţerul, şi s-a pus şi ea pe scaun şi a început a vorbi veselă cu el Asta-i plăcea tare Haiei; şi dintr-un colţ, dintr-o odaie de-alături, privea şi asculta Domnul Meer se uita gânditor într-o parte şi spunea: —Pân-acu, slavă Domnului, nu mi-a mers rău; da’ am de gând să mă las de toate celelalte afaceri şi să rămân cu pământ Am să mai iau în arendă",
    "296": " Acuma numai cu pământul se câştigă parale Şi ofiţerul tânăr da din cap; pe când Beti suspina cu dragoste: —Are să deie Dumnezeu, tată, să izbuteşti Şi cum sta pe scaun, şi-a ridicat ochii mari, negri şi sprâncenaţi, spre oaspete, şi parcă avea flăcări în priviri; iar zâmbetu-i era de o dulceaţă nespusă Mai târziu a început Haia a pricepe mai bine lucrurile Acu crescuse, umbla mai curat îmbrăcată şi se ducea mai des pe la domnişoara Beti Îi era dragă domnişoara Beti Era frumoasă şi deşteaptă şi cetea multe cărţi Şi-şi aducea foarte bine aminte Haia că fata aceea cuminte şi bogată avea o suferinţă mare şi de multe ori plângea Şi i-a spus ei odată: —Haie, eu sunt foarte mâhnită Eu nu vreau să mă mărit cu un evreu",
    "297": " Eu am o dragoste şi de multe ori plâng Pe vremea aceea a venit de multe ori la Bărgăoani un domnişor subţirel, care era subprefect – şi Meer Avramovici îl primea bine Iar Beti umbla atuncea veselă şi râdea, cu ochii umezi Pricepea Haia dragostea aceasta, şi-i era milă de fata stăpânilor Şi asculta ca într-un vis un glas melodios care spunea: „E tânăr, deştept şi vorbeşte frumos“ Şi madama Ernestina suspina: „Şi are legături cu lume bună“ Iar Meer Avramovici stătea la masă ca totdeauna, şi se gândea adânc, palid, cu tâmpla sprijinită în mâna stângă Ceva s-a întâmplat pe urmă Ce anume, nu-şi dă sama fata lui Sanis Poate a plecat domnişoara; poate au plecat cu toţii De la crâşma din Bărgăoani Leiba Sanis şi cu ai lui s-au întors iar în târg; şi de atuncea stau în căsuţa cu două odăiţi din Broscărie",
    "298": " Au trecut şapte ani şi nici un spor n-a intrat în gospodărie Săraci au rămas; doi băieţi mari au fugit la America, îndată ce-au tras sorţi; ceilalţi doi creşteau, slabi şi năcăjiţi, ucenici la un tinichigiu, şi se gândeau şi ei în odihna sâmbetei, câteodată, se gândeau şi visau la ţara aceea îndepărtată, la pământul făgăduinţii, unde banul se câştigă uşor şi unde te poţi îmbogăţi Haia era fată mare, cu ochi verzi, plini de lumină; în mahalaua aceasta avea câteva prietine de neam străin, şi trăia bine cu dânsele; din vreme în vreme îşi aducea aminte de visurile şi de suferinţele de demult ale fetei lui Avramovici şi cădea pe gânduri O mişcau deseori amintirile acestea din vremea când cu toţii trăiau mai bine O clipă însemnată în viaţa ei era şi plecarea fraţilor mai mari, cu pribegii Îi numărase: patruzeci şi cinci de tineri porneau pe jos spre pământuri străine, spre Hamburgul de unde se întinde oceanul nemărginit",
    "299": " Erau gătiţi de drum, cu tot calabalâcul în spate, şi colindau mahalalele neamului, cântând cu durere, luându-şi pentru totdeauna rămas-bun de la pământul pe care se născuseră Au cântat şi la casa rabinului, şi rabinul nu s-a arătat; şi au pornit mai departe, întovărăşiţi de o mare mulţime; şi pe lângă cimitir le-au scăzut glasurile, şi cotind drumul cel mare abia se auzeau ca o adiere mâhnită cântările lor – şi-n curând au murit sunetele; pe când plângeau mamele şi surorile Iar Haia nu plângea Ea se gândea că fraţii ei se vor întoarce; că ea niciodată n-ar pleca în ţări străine, niciodată, pentru nimic în lume, acum, la vârsta când dorurile încep a creşte şi dragostile a tremura şi-n sufletele celor mai umiliţi Acuma Haia era o fată năltuţă-n boi; şi-n plimbările de vineri seara, cu celelalte fete, se avântase chiar până la grădina publică şi până la uliţile româneşti, unde era linişte, răcoare şi livezile risipeau adieri parfumate",
    "300": " La vârsta ei găsea puţină plăcere numai în aceste clipe de răgaz; iar în ceasurile când sta acasă lucrând la o cusătură ori la un călţun, icoanele văzute i se deşteptau în lumina umedă a ochilor Viaţa care fierbea în juru-i săracă şi năcăjită, figurile palide şi flămânde, săptămânile şi lunile de răbdare, toate, fără ca ea să-şi deie samă, câteodată o făceau să râvnească la altă viaţă, să invidieze soarta altor femei din alt neam, mai libere, mai respectate şi mai scutite de griji Astfel intrau în sufletul ei mai multe năcazuri decât bucurii; şi astfel trăia în mijlocul neamului ei Bătea drumul părinţilor, până la şcoală, până la feredeu; până la săracele croitorii şi magazii din apropiere; trecea printre pruncii nenumăraţi care umpleau uliţile; ieşea şi intra între femeile care se purtau domol de colo-colo, vorbeau moale şi trăgănat, se certau ori se tânguiau fără întrerupere",
    "301": " Plângea pentru o rochie, pentru o bluză, pentru o păreche de botine, se certa cu maică-sa Rifca şi amândouă porneau tânguiri nesfârşite când Leiba Sanis intra în casă, tăcut, bocănind rar cu cizmele uriaşe La anul nou, la Hamăn, la sărbătorile de toamnă, se veselea cu tot tineretul din jurul ei Erau uitate năcazurile; glumele, pâcâliturile, cântecele, chefurile aveau o putere neobişnuită; petrecea ca într-o înfrigurare; cu grabă, cu teama ascunsă că toate se vor sfârşi prea curând Uneori cădea pe gânduri, cu inima grea De la şcoala statului se întorceau alungaţi şi bătuţi cu pietre copiii ovreilor Veneau în goană, spăriaţi, se opreau şi se întorceau în loc înjurând; apoi se răspândeau prin casele scunde, cu lacrimi şi tânguiri Şi femeile şi bătrânii blăstămau pe străini, pe goi, şi-şi aminteau de toate chinurile din urmă, de cele pe care le apucaseră şi de cele pe care uneori, sara, la focurile iernii, cărturarii le murmurau de pe cărţi, cu glasuri tărăgănate: istorii triste din pribegii fără sfârşit",
    "302": " I se împietrea şi ei inima şi nu i se părea nefiresc că, din întunericul şi tristeţa vieţii lor, copiii neamului, când ies la lumină, privesc pieziş în juru-le şi scuipă cu un blăstăm murmurat spre biserica creştinului În clipele acelea i se părea departe tare de la ea până la altă lume, de la ea şi până la străinii curaţi şi veseli ai mahalalei I se părea departe Căci ei treceau nepăsători privind în altă parte, fără griji Şi ea avea într-o clipă o privire de ură spre ei, iar alteori, în colţul ei de fereastră, avea o strângere de inimă IItc \" II\" Într-o vreme, primăvara, Haia a prins a umbla prin casa părinţilor ei cu o deosebită bucurie În fiecare ceas îşi lua din ocniţa mare a sobei călţunul început şi da fuga în uliţă Rifca, maică-sa, îşi ridica ochii negri, fără să-şi clintească trupul gras din locul ei, din cerdacul dărăpănat",
    "303": " Întreba cu voce ascuţită: —Haie, unde te duci, Haie? —Mă duc până la Tudoriţa! striga repede fata şi apuca la vale, pe cărarea zbicită Tudoriţa era fata picherului Ion Rusu, un om cărunt, negru la obraz, fornăit şi lăudăros Acest Ion Rusu, cu un cortel mare de doc, cu straiele-i ponosite, cu o pălărie cenuşie de pâslă în cap, bătea drumuri lungi, de la canton la canton, de la crâşmă la crâşmă, şi-şi lăsa gospodăria în plata Domnului Nevasta de multă vreme-i murise; umblase cu trei copii din mahala în mahala, prin case cu chirie Pe doi copii îi pusese în pământ, morţi de anghină, iar fata cea mai mare, Tudoriţa, deodată începuse a creşte, deodată se prefăcuse într-o domnişoară balaie şi voinică —Mâni-poimâni o mărit! grăia pe nas, cu mândrie, Ion Rusu Zestre n-am, dar chiar să am avere, n-aş da zestre fetei mele",
    "304": " Cui îi place, aşa s-o ieie Şi pleca, mândru, cu cortelu-i uriaş şi cu pălăria-i cenuşie Ca totdeauna şi aicea în Broscărie, de când se mutase, fata mai mult singură stătea acasă Cosea o rochie pentru nevasta unui funcţionar din când în când, făcea câte-o leacă de horbotă, şi izbutea să-şi cumpere o panglică nouă, o bluză, ori o pălărie de paie Ion Rusu zicea: —Eu pe Tudoriţa mea o port modest Nu-mi place luxul Chiar să am avere, tot aşa aş purta-o Şi el colinda pe drumurile lui, iar fata se năcăjea singură să se îmbrace Singură îşi plivea şi-şi prăşea o grădiniţă de zarzavat din dosul casei, şi hrănea vreo cincisprezece găini care-i dădeau ouă Avea o odăiţă curăţică, cu lăvicere de petici colorate pe jos, cu „tablouri“ pe păreţi – Othello întinzând un braţ spre depărtări şi povestind Desdemonei isprăvile lui, Romeo sărutând pe Julieta, şi altele",
    "305": " Haia intra şi se aşeza pe un scăunaş în dreptul ferestrelor deschise, pe care înfloreau flori în oale de lut Tudoriţa, aşezată în fundul unui divan, o privea zâmbind; şi amândouă tăceau o vreme, apoi începeau să vorbească —De unde ai mata aşa de frumoase portrete? a întrebat într-un rând fata lui Sanis —Le-am cumpărat de la iarmaroc, răspunse Tudoriţa Tablourile acestea au şi poveşti Eu le-am cetit acu doi ani Aici arată cum istoriseşte maurul, Desdemonei, vitejiile lui Pe urmă ei s-au iubit şi au fugit amândoi departe Iar la urmă, el a omorât-o —De ce a omorât-o? —A omorât-o pentru că o temea A pârât-o un om ticălos Ş-atunci maurul a omorât-o Scrie foarte frumos —Da’ era vinovată? —Nu, nu era vinovată",
    "306": " răspunse zâmbind Tudoriţa Iar Haia se uita cu luare-aminte pe păreţi, gânditoare, tulburată —Dar dincolo, ce-arată? —Acolo-i Romeo şi Julieta amanţii nenorociţi Şi cartea asta o am Spune cum erau duşmane familiile lor, şi cum ei s-au văzut şi s-au iubit Amândoi erau frumoşi Şi pe urmă n-au avut noroc, şi amândoi au murit Eu când am cetit, plângeam Haia tăcea, mişcată Deodată întrebă: —Domnişoară Tudoriţă, vrei să-mi ceteşti şi mie? —Ce să-ţi cetesc? —Cărţile de care spui Eu îţi fac ce vrei Vin să-ţi arăt cum să te piepteni ca mine, cu valuri, ca să nu se mai strice pieptănătura, îţi ajut la horbotă, la bluză Dacă-i aşa de frumos, tare te rog să-mi ceteşti şi mie",
    "307": " Cetirea aceasta a început s-o facă Tudoriţa în zilele lui mai, când şi la îngrămădirea aceea de case ajungeau miresmele pământului umed Soarele avea o lumină deosebită şi intra şi pe uşă şi pe ferestre în odăiţa strâmtă în care românca cetea rar, monoton, şi fata lui Sanis asculta neclintită, mişcându-şi numai mânile deasupra lucrului pe care-l avea pe braţe Din când în când se oprea şi ţintea asupra cărţii pe care o ţinea Tudoriţa doi ochi arzători, pe care îndată şi-i pleca, umeziţi, şi-i ştergea încet, pe furiş, cu dosul palmei —Tare-i frumos! zicea ea la urmă, în amurg; şi pleca cu părere de rău spre casă Multă vreme, înainte de a adormi, prin cap îi vâjâiau vorbe şi-i tremurau în ochii închişi icoane nelămurite Tudoriţa era singură în partea aceea de târg, şi zilele-i treceau mai uşor cu fata lui Sanis",
    "308": " Vorbeau despre întâmplările târgului şi mai ales despre ale mahalalei: despre o lehuză, despre o moarte, despre o bătaie Sâmbăta, Haia venea gătită şi veselă, după o mâncare bună, la care nici vinul nu lipsise Ieşeau pe o rohatcă, se plimbau până sub dealul Ulmilor, şi se întorceau cu un buchet de flori, vesele şi aţâţate Tineri palizi, stângaci în hainele lor nouă, treceau pe lângă dânsele murmurând frânturi de cântece; şi Haia, alăturea de Tudoriţa, nici nu se uita la ei Apoi prietinia între cele două fete se strânse şi mai tare Într-un rând, în amurg, Haia intrând fuga în casa picherului, se opri uimită în prag Îndărătul oalelor cu flori, la fereastră, Tudoriţa sta de vorbă c-un băiat nalt, negricios, c-o umbră de mustaţă deasupra buzelor Stătu la îndoială Dar Tudoriţa începu să râdă: —Intră, Haie, intră, nu te teme, că nu te mânâncă",
    "309": " Ea intră şi se aşeză pe o margine de divan, tăcută şi mirată Prietina ei spunea ceva tainic, cu mult foc, băiatului; iar el o asculta când c-un zâmbet, când c-o încruntare din sprâncene; şi din vreme în vreme îşi oprea ochii ca de păcură asupra ovreicei Haia îşi pleca genele, privea în pământ; apoi iar cerca să vadă obrazul celui din faţa ei, şi ridică pleoapele cu sfială Tudoriţa se ridică şi-şi petrecu prietinul pe dindos, până în hudiţă; apoi îndată se întoarse râzând, vorbind: —Ce stai, dragă, aşa? Până acu nu l-ai văzut niciodată? —Nu, nu-l cunosc Cum îl chiamă? —Ştefan Bucşan —Aista-i Ştefan Bucşan, băietul lui Vartolomei? Eu l-am cunoscut, când învăţa la şcoală Băieţii noştri se temeau tare de el îi alunga până-n uliţa noastră Pe urmă s-a dus de pe-aici",
    "310": " Acu nu-l mai cunoşteam El e? —Da, el e răspunse râzând Tudoriţa Şi aşezându-se alăturea, pe divan, deodată îşi schimbă glasul şi începu să-i spuie o taină mare Vartolomei, tatăl lui Ştefan, era un vântură-ţară şi a colindat multe târguri şi sate, ba ca notar, ba ca vechil, până ce, la urmă căzând tot mai tare în patima beţiei, a ajuns să nu-l mai primească nimeni; şi s-a întors iar în târg aici Cu un singur băiat a rămas, cu Ştefan, şi pe acesta l-a bătut, l-a horopsit, ca un tiran; l-a purtat desculţ şi flămând, şi el umbla din crâşmă în crâşmă Şi după aceea a murit Iar băiatul a mai răsuflat, s-a dezgheţat şi, pentru că n-avea mai mult de patru clase primare, a intrat practicant la judecătorie",
    "311": " —Da-i un băiat frumos şoptea Tudoriţa; şi deştept, şi nu se teme de nimeni Totdeauna are parale în buzunar Şi umblă bine îmbrăcat Toate fetele se uită după dânsul Dar el nu se uită la nimeni Fata lui Sanis asculta cum se înmlădie în înserarea caldă glasul Tudoriţei, apoi, după ce fata picherului tăcu, ea ridică ochii, o privi drept şi parcă îi ceru mărturisirea: —Nu se uită la nimeni? Tudoriţa se apropie până la urechea ei Începu a vorbi cu foc: —Haie! să nu spui la nimeni Auzi? Numai tu să ştii Mie mi-i drag Ştefan Vine la mine sara; şi tata nu ştie Numai ţie îţi spun, că tu îmi eşti prietină Să vezi cum îmi spune că i-s dragă, ş-are să mă ieie",
    "312": " Ţie nu ţi-a fost drag nimeni? —Nu! şopti Haia, şi dintrodată simţi o mâhnire mare în suflet Amândouă tăcură o vreme Odaia se întuneca pe nesimţite —Când are să mai vie să te vadă? şopti domol fata lui Sanis —Nu ştiu, poate mâne-sară Mai vorbiră un timp, cu greu, despre altceva, apoi Haia se sculă să se ducă acasă Tudoriţa o apucă de mână —Da’ să nu spui la nimeni Auzi? —Nu Nu te teme Nu spun la nimeni Ş-acasă pe când tată-său slab, cu pielea obrazului roşie şi tăbăcită, sta culcat în colţu-i obişnuit, lângă sobă, pe când Rifca scărmăna pene de gâscă în mijlocul casei, Haia se gândea la descoperirea pe care o făcuse Căuta să-şi aducă aminte de înfăţişarea lui Ştefan Bucşan, de şoaptele Tudoriţei, de mărturisirea primită – şi se gândea, tot aşa tulburată ca şi-n vremea când prietina ei îi cetea istoriile cele jalnice de dragoste",
    "313": " „Trebuie să fie fericită Tudoriţa“ se gândea ea închizând ochii pe jumătate —Ce dai aşa din cap? întrebă deodată Sanis, cu glas gros Fata tresări, spăriată —Ce ai cu fata? strigă de la locul ei Rifca Poate se gândeşte la ceva —Cum se gândeşte? Trebuie să facă treabă Eu cum muncesc toată ziua de dimineaţă până în sară? Şi de cu noapte mă scol, ca să mă duc să jupesc vitele la meserniţă Nici pe haham nu-l aşteaptă cum mă aşteaptă pe mine Trebuie să muncească Gândurile ei, ce folos mi-aduc mie? Mama şi fata îl priveau uimite De mulţi ani nu rostise Leiba Sanis atâtea cuvinte El ştia atâta: când se înturna acasă de la abator, scotea de prin buzunări şi de prin turetci bucăţi de carne şi le arunca pe leasa care aştepta sub tingirile de aramă, pe urmă tropăia cu cizmele-i pline de sânge, se aşeza la locul lui şi nu zicea nimic, pânăce nu-l chema nevastă-sa la mâncare",
    "314": " Atunci îşi îndesa în cap pălăria spartă şi începea să înghită cu lăcomie Apoi îşi ştergea cu dosul mânilor mustăţile roşii, zbârlite – se învârtea de două ori prin colţuri căutând ceva şi negăsind nimic –, îşi răsucea o ţigară cât degetul, ieşea cu paşi rari, şi se ducea să-şi beie litra de vin în colţ la crâşma lui Zeilic Ornştain, poreclit Făluţă Lapte-dulce —Ce ai în ia-sară? zise Rifca prelung, privindu-l cu mirare —Cineva mi-a făgăduit un mire pentru Haia grăi Sanis ridicându-şi în pod privirile şterse —Un mire pentru Haia? strigă femeia uimită Şi cine ţi-a făgăduit un mire pentru Haia? —Hahamul Rifca întoarse faţa spre Sanis, dar se uita în alt parte, căzută deodată pe gânduri Glasul Haiei porni deodată: —Mie nu-mi trebuie nuntă încă Logodnicul meu a murit",
    "315": " Nici macar nu l-am cunoscut şi a murit Părinţii nu răspunseră Ceea ce ar putea spune fata n-avea nici o însemnătate pentru ei Rifca întrebă oftând: —Şi cine-i mirele acela? Ştie hahamul că dăm zestre numai cinci sute de lei? —Ştie Dar el mi-a spus numai aşa: Am un mire pentru fata ta —Şi nu l-ai întrebat de nume? —Nu l-am întrebat —Leiba! tu totdeauna faci aşa! strigă cu nemulţămire nevasta Iar jupitorul îşi aduse aminte că mâncase o jumătate de scrumbie cu ceapă; şi-ndată începu să se învârtă căutând ceva; apoi îşi răsuci ţigara şi ieşi tropăind ca să se ducă la şfertul lui de vin După ce plecă el, fata începu să se frământe în locul ei —Mie încă nu-mi trebuie nuntă, zise ea întunecată —Haie! strigă maică-sa holbând ochii",
    "316": " Ţi-a spus cineva ceva? Ce treabă ai tu? Ce te priveşte pe tine? Mai bine vină aici şi scarmănă şi tu pene de gâscă Leiba-i mânios Dacă nu taci din gură, are să te deie cu capul de părete Tu mai bine taci din gură Haiei nu-i era frică de părinţii ei; ar fi putut să strige şi să plângă Dar mai bine tăcu Avea ea o tulburare în suflet şi stăpânea o taină; şi iarăşi începu să se gândească, alegând în neştire lângă maică-sa fulgii uşori, ca de zăpadă A doua zi o nelinişte ciudată o cerca din vreme în vreme N-avea astâmpăr Lăsa lucrul şi cădea pe gânduri, ieşea în uliţă şi privea la deal şi la vale, pe urmă intra în casă şi iar se suia pe divan",
    "317": " —Ce ai tu, Haie? întrebă maică-sa Ce te frămânţiaşa? —N-am nimic răspunse fata întunecată Pe după toacă, se cercetă înaintea oglinzii, îşi mângâie cu mâna, uşor, părul în unde, îşi legă la gât o panglică roşie, şi ieşi grăbită Intră la Tudoriţa, gâfâind —Ce este? ce-ai fugit aşa? —Îmi era dor să te văd! zise repede Haia Apoi se aşeză lângă fereastră Aşteptă o clipă; se întoarse după aceea spre Tudoriţa —Astăzi a fost pe-aici? —Cine? Fata lui Sanis nu răspunse O roşaţă uşoară îi năvăli în obraji —Cine? întrebă a doua oară Tudoriţa Ştefan? N-a fost Poate să vie mai pe urmă Haia se alătură de prietina ei Rosti cu glas moale: —Tare te rog, spune-mi şi mie —Ce să-ţi spun?",
    "318": " —Spune-mi ce vorbeşti cu dânsul Cum te desmiardă? Spune-mi tot tot Tudoriţa râdea Haia îi luase o mână şi i-o mângâia —Tare te rog să-mi spui —Ce să-ţi spun, dragă? N-am ce să-şi spun Ţi-am spus tot, că mi-e drag că ne vedem câteodată, că tata nu ştie nimic Altceva ce să-ţi mai spun? Totuşi, în frânturi de fraze, începu să-i facă iarăşi mărturisiri: de când îl cunoaşte pe Ştefan Bucşan, cum s-au întâlnit întăi, care a fost cea dintăi vorbă a lui, cum a zâmbit el şi ea a înţeles iubirea lui; şi Haia asculta cu ochii pe jumătate închişi, strecurând printre gene o lumină de dorinţi deşteptate, ori de păreri de rău Iarăşi creştea amurgul, şi ele de mult tăceau, aşteptând parcă ceva",
    "319": " Fiecare se gândea, cu privirile aţintite Ovreica se ridică în picioare şi ieşi încet Dar nu intră acasă Începu să se plimbe lin pe uliţa îngustă, apoi pe hudiţa umedă, prin umbra zaplazurilor şi a zidurilor Din când în când trecea pe lângă ea, prin umbră, câte un locuitor tăcut al mahalalei Nici n-o băga în samă; îşi căta de drum Ea se oprea, asculta răsunetul înăbuşit al paşilor, apoi pornea iarăşi Un vânt cald cu mirosuri de pe bălţile stătute de la răscruci sufla în răstimpuri; noaptea era fără lună, şi stelele erau aşa de multe, ca boabe nenumărate de aur şi ca o nesfârşită pleavă a boabelor, risipită în toată întinderea albastră a văzduhului Lumini ardeau în casele scunde, dar glasurile erau ogoiate pretutindeni Fata cerca să înţeleagă jocul umbrelor prin ferestrele aburite; zărea un profil de bătrână cu nasul coroiat, ori un moşneag neclintit cu barba răscolită în jurul buzelor",
    "320": " Deodată tresări Cineva se apropiase repede de dânsa, ocolind colţul hudiţii, o privise plecându-se, apoi trecuse mai departe „El e“ se gândi ea, şi încremeni în loc Îi bătea inima Ascultă paşii cum se depărtează, apoi porni şi ea după el, se lăsa la vale, spre casa lui Ion Rusu Se opri în drum, întăi Ferestrele erau luminate, perdelele lăsate Se apropie de cerdac, cercă să strecoare o privire prin vreo crăpătură, pe la colţurile geamurilor Apoi ocoli casa şi se apropie de părete Cercă să tragă cu urechea N-auzi nimic Se întoarse iar în drum, stătu o vreme în cumpănă, după aceea porni încet, cu părere de rău parcă, spre casă Dar nu intră Se lăsă încet pe prag, ca să n-o audă cei din casă, îşi lăsă fruntea pe genunchi, închise ochii şi începu să se gândească",
    "321": " Din vreme în vreme ridica fruntea; aştepta parcă să treacă cineva Dar tăcerea uliţii se prelungea Se strecură într-un târziu în casă Fraţii mai mici veniseră de la lucru şi dormeau; Sanis încă nu-şi părăsise pe prietinul său din colţ, iar maică-sa tot cu penele se năcăjea în mijlocul odăii, clipocind de somn O întrebă cu glas obosit: —Unde-ai fost, Haie? Da’ ce, azi e zi de sărbătoare? Haia nu răspunse; începu să se dezbrace încet; apoi se ghemui într-un colţ IIItc \"III\" Ştefan Bucşan, băiatul vestitului Vartolomei, avea în ochii lui negri grămădite parcă focuri de patimi Cu greutate mare, ca într-o cuşcă, îşi făcea munca de practicant la judecătoria târgului Privea pieziş spre ţăranii care intrau sfioşi în grefă, lăsându-şi căciula lângă uşă; privea în dreapta şi-n stânga la tovarăşii de masă, apoi îşi ţintea ochii asupra grefierului, care se răsturna pe speteaza scaunului, cu mânile în buzunări, cu ţigara în gură, şi întreba de sus, cu nepăsare: —Ce vrei, bade?",
    "322": " Omul începea o tânguire încâlcită, şi „băieţii“ îşi puneau penele după urechi şi ascultau Apoi începeau dăscălirile grefierului, câte timbre trebuiesc, câtă muncă este de făcut; omul se scărpina în cap, iar Bucşan sta cu ochii la pândă —Pentru scris, iaca, înţelege-te cu dumnealui rostea domnul Ionescu arătând cu degetul Şi Ştefan sărea de la locul lui, ieşea cu omul în sală, îl grămădea într-un colţ şi prindea să-l descânte şi să-l cerceteze Îl făcea să-şi scoată punga – rupea gologan după gologan, supărându-se, râzând, vorbindu-i de domnul grefier şi de domnul judecător Şi omul rămânea ameţit, se scărpina în cap, îşi căuta căciula, iar Bucşan strecura gologanii în buzunar şi se întorcea în vârful degetelor la locul lui Toată grija, toată luarea-aminte erau îndreptate asupra uşii Cum zăreau cu toţii sumanul ori cojocul, îşi încetau scrisul, şi Bucşan scotea un oftat de uşurare şi de nădejde, când era rândul lui „să dea asaltul“",
    "323": " Căci tot meşteşugul era să ştii cum să aduci vorba, unde să vorbeşti de judecător, unde de grefier, cum să faci pe om să scoată punga, cum să te ridici în vârful degetelor şi să-ţi afunzi privirea spre francii şi spre gologanii cu amar adunaţi, cum să ştii să scoţi para după para Era o luptă în adevăr, pe care Ştefan Bucşan ştia s-o ducă totdeauna la bun sfârşit, cu grabă şi cu cruzime Acolo, în grefă, îşi făcuse tânărul toată învăţătura înaltă a vieţii Acolo învăţase să rabde o privire de batjocură de la unul mai tare decât el, să strecoare o vorbă ascuţită ş-o privire de ură spre cel umilit Şi ieşind spre sară, îşi punea puţin pe-o ureche pălăria rotundă, îşi aprindea o ţigară şi se îndrepta spre cafenea Acolo, după obiceiul tovarăşilor, juca un domino, o spaniola, cetea o gazetă, şi când nu se ducea undeva la o crâşmă, se îndrepta spre mahalalele lui iubite – căci un tânăr ca el totdeauna trebuia să aibă o dragoste",
    "324": " Dar în viaţa aceasta în care se ridicase cu asprime şi prin care din greu răzbătea, el nu ştia să umble decât pentru puţinele şi săracele lui plăceri: o beţie cu prietinii, un rând de straie nouă Iar vorbele schimbate îndelung la un colţ de portiţă, în fundul unei grădini, le rostea tot pentru plăcerile lui visate cu cutremur în ceasurile-i grele şi singuratice Cu gândul aţintit numai asupra vreunei plăceri se strecura întotdeauna repede, cu ochii lui mari şi negri lucind prin fundul înserării, spre căsuţa joasă, cu flori la fereastră, unde îl aştepta Tudoriţa lui Rusu Intra încet, cu zâmbetu-i plin de lumină; nu spunea o vorbă; închidea iute uşa în urma lui şi nările-i tremurau şi închidea ochii, când fata, întinzând spre el mânile, se alătura, i se lăsa pe piept şi-l întreba de ce-a întârziat —Am stat târziu la cancelarie",
    "325": " şoptea el, lăsându-se pe marginea patului Pe urmă, m-am mai plimbat cu prietinii —De ce te duci la cafenea? întreba fata, privindu-l cu teamă El răspundea îndată aţintindu-şi asupra ei ochii mari, negri: —N-am fost la cafenea Ce să fac acolo? Îndată ce-am scăpat de ei – am aşteptat o leacă să se facă sară, şi întins la tine am venit —Nu te-a văzut nimeni? —Nu m-a văzut Tudoriţa îl mângâia încet cu mâna stângă pe obrajii bruni, în strălucire —Uite ce obraz moale ai, zicea ea Parcă-s nişte obraji de fată De ce te uiţi aşa la mine Şi el râdea arătându-şi dinţii albi şi ascuţiţi, şi se pleca domol spre ea, cu o sărutare pătimaşă",
    "326": " Tudoriţa lui Rusu, orfană de mamă, crescuse singură prin străini, fără dragostea tatălui, fără dragostea nimănui Singură, cum se pricepea şi cum încet-încet învăţase, ducea cu amar, cu ceea ce rămânea din puţina leafă a picherului, casa Răbdase de foame şi de frig, plânsese pe la porţile străinilor şi abia acuma, după optsprezece ani împliniţi, izbutea să ducă mai lesne de azi pe mâne, cu împletitură şi cusături, o leacă de gospodărie orânduită Şi abia acum, după optsprezece ani împliniţi, începu să fie mângâiată de un vis de fericire Căci de ani, trăind singuratică între femeile mahalalelor, rănită şi batjocorită de priviri, rar auzind o vorbă bună, de ani se mângâia gândindu-se că vor veni pentru ea zile de fericire şi de noroc De ani se mângâia nădăjduind Iar acuma deodată intrase în împărăţia visului Ascultase cu sufletul plin, în tăcerea căsuţei ei, vorbele încet strecurate, care-i pipăiau parcă urechile şi intrau în mintea ei ca ademenitori, vorbele care-i pipăiau şi urechile şi gura, şi-i învăluiau mintea",
    "327": " —Mult n-avem să aşteptăm zicea Bucşan, privind-o stăruitor cu ochii lui mari Mi-a făgăduit domnul grefier că are să vorbească cu judecătorul Are să-l roage, are să-i spuie Grefierul ţine la mine Şi de la april viitor mă înaintează copist Şi pe urmă puţin ne pasă Şi rămânea singură după îmbrăţişările lui Ştefan, visând la o căsuţă în marginea târgului, la o grădină, şi la gospodăria curată în care va munci ca o roabă – când va fi şi ea în rând cu lumea, cu copilul ei, cu toate ale ei, fără grija nimănui, închizându-se în puţinul ei şi căutând să fie fericită cu cât de puţin! Îşi amintea de copilul ei, şi i se strângea deodată inima, în visurile-i de noroc O îndoială totuşi răzbătea De aceea încă n-a spus lui tată-său, căci cine ştie",
    "328": " cine ştie Pruncul creştea încet-încet în sânul ei, şi-i bine întăi să fie pe deplin încredinţată de înaintarea lui Ştefan, şi pe urmă să spuie picherului: „Da, am greşit, dar în luna lui mai facem nunta“ Dar întăi trebuie să aibă făgăduială în toată puterea cuvântului Altfel, dacă ar spune un cuvânt, Ion Rusu şi-ar lepăda cortelul şi pălăria şi ar începe să urle, căutând undeva un par ca să-i rupă spinarea Îşi făcea visuri în singurătatea căsuţei ei şi aştepta Iar Ion Rusu venea din când în când, prăfuit şi negru la obraz, ars de soare şi de vânturi, umbla prin casă împiedicându-se de lăvicere şi întrebând rar, pe nas, cu gândul aiurea: —Ce mai faci tu, Tudoriţă? —Bine, tată cu nacazurile —Ei, lasă, Tudoriţă, lasă Iaca, ţine",
    "329": " câţiva lei mi-au mai rămas Caută şi fă economie Pe urmă începea să râdă, pe când fata îi punea un ştergar curat pe masă —Tot îmi spune unul şi altul: de ce nu-ţi măriţi, cucoane Ioane, fata? Şi eu de colo: Apoi fata mea hapoi fata mea Eu fetii mele nu-i dau zestre Cui îi place, aşa s-o ieie —Cam greu, tată Picherul îşi sorbea încet paharul de vin şi se întorcea holbat la dânsa: —Ce-ai spus? Zestre? parale? Da’ ce? eu cu lux te-am învăţat? Să nu-mi spui fleacuri, că eu nu ştiu multe Cui îi place, aşa să te ieie Ai înţeles? Eu umblu prin ploi, eu umblu pe vremea rea, vai de capul meu",
    "330": " şi încă să-ţi fac zestre? Tu să fii cuminte, atâta… Îi avea noroc, bine; nu, cum a vrea Dumnezeu, scurt!… Numai să nu fii proastă Să nu cumva s-aud eu ceva, c-apoi atâta ţi-i leacul Ion Rusu mormăia multă vreme, pe nas, ameninţând Tudoriţa se ştia străină de inima lui, deşi el întruna striga: fata mea aşa, fata mea pe dincolo; ştia că el o singură dragoste are: pentru consideraţia ce i se cuvenea şi pentru vorba cucoane De-aceea chiar ar fi fost în stare s-o calce în picioare „dacă ar afla ceva“, dacă ar afla că „fata lui l-a făcut de ruşine“ Altceva nu grăia acasă; stătea o zi, mult două, până ce-şi dădea raportul, după aceea iar pleca, din canton în canton, din crâşmă în crâşmă, şi nu se întorcea câte-o săptămână, uneori şi mai mult",
    "331": " Dar vorbe despre dragostea Tudoriţei cu feciorul lui Vartolomei începură să răzbată în mahala În fundul uliţii, sub salcâmii cei bătrâni, sub singurii copaci din partea locului, la casele aprozilor, câteva cumetre se strângeau în fiecare sară şi stăteau la pândă Aşteptau până ce se întuneca de-a binelea, şi vorbeau despre una, despre alta, apoi îşi aduceau aminte „de fata ceea a lui Rusu“ Iar ovreicile din preajmă îşi târâiau papucii pe talpă prin pulberea drumului până la ele, se alăturau de zaplazuri, şi începeau toate odată să spuie Mai ales Reiza, care ţinea dugheniţa, şi era în orice clipă a zilei în prag, ştia o mulţime de lucruri, şi grăia dând din mâni şi trăgând în fiecare clipă vânt în foile pieptului —Eu n-am ştiut De unde să ştiu? Eu îmi caut de treburile mele",
    "332": " de sărăcia mea… Bărbatu-meu cu gaz toată ziua, eu cu dugheniţa Da’ pe urmă mi-a spus cineva Reiză, zice, eu ştiu un secret Reiză, zice, fata picherului trăieşte cu Ştefan al lui Vartolomei Şi m-am pus eu sara la pândă şi m-am uitat, şi n-am văzut nimica Unde-i feciorul lui Vartolomei? zic Reiză, zice, uită-te bine Uită-te bine, Reiză vine pe dincolo, pe hudiţă, şi intră pe dindos Şi m-am uitat pe hudiţă, şi aşa a fost, l-am văzut cum vine pe hudiţă, şi intră pe dindos Şi Reiza dădea repede din cap, cu tufele de păr fluturând pe dinaintea ochilor, şi arăta cum a văzut ea, cum s-a uitat în toate serile, şi dădea amănunte cumetrelor, care ascultau cu ochi lucitori, în serile acelea calde de vară",
    "333": " Apoi Reiza, naltă, uscată, numai pielea şi ciolanele, îşi întorcea spre magherniţa ei obrazul prelung şi uscat, şi pornea, clămpănindu-şi papucii; iar celelalte vecine ale ei o urmau, vorbind tărăgănat, cu pruncii adormiţi la sân Vestea se răspândise şi-n alte mahalale, în zilele când feciorul cel mic al feredeuarului, cu şapca lui soioasă şi cu redingota flenduri, umbla pe uliţile strâmte sunând dintr-o talangă În zilele acelea bolovanii din cuptorul feredeului erau încălziţi şi femeile se grămădeau spre casa uriaşă, cu păreţii totdeauna umezi, şi înlăuntru, pe treptele de stejar, în aburul năbuşitor, bătându-se peste trupurile mari cu măturile de frunze de stejar, puneau la cale şi deosebitele întâmplări din îngrămădirea aceea a târgului Tudoriţa îşi dădu îndată sama că în jurul ei se petrece ceva neobişnuit şi „se vorbeşte“ Când ieşea cu lucrul în cerdac, după ce se aşeza pe scăunaşul ei, vedea că se întind capete curioase spre ea de pe la colţurile caselor, prin ferestrele deschise",
    "334": " Când trecea peste drum, la dugheniţa Reizei, ca să cumpere ceva, privirile ascuţite ale ovreicei, deşi erau însoţite de râs şi vorbe multe, parcă o cercetau, parcă o spionau până în toate cutele îmbrăcămintei Şi toate vecinele încete, când ieşeau ca să-şi culeagă de prin pulbere ori din marginea băltoagelor, odraslele târâtoare, aveau şi-nspre dânsa o privire de înţeles, o privire ascuţită, care deştepta parcă o clipă obrazurile ofilite Haia lui Sanis venea acu mai rar în odăiţa curată, în care ascultase povestirile triste de dragoste Şi când venea, avea o însufleţire ciudată, aducând veşti de prin alte părţi ale târgului, despre greşala unei fete, despre despărţenia unei cucoane Vorbea cu amănunte, se interesa de intrigile de dragoste cu sete, parcă o viaţă nouă şi chinuită se deşteptase într-însa Vorbi de câteva ori, cu teamă însă, şi despre Ştefan Bucşan —Am aflat şi despre domnu Bucşan ceva",
    "335": " —Ce-ai aflat? —Am aflat că acu un an fata lui Gavrilaş îi scria bilete de dragoste —Bine, putea să-i scrie Şi Haia râdea cu ochii lucitori; apoi pleca, şi Tudoriţa rămânea pe gânduri, cu inima rănită Într-o sară, Ştefan îi spuse râzând: —Cum îi zice fetei celeia pe care am văzut-o aici într-o zi? —Aceea-i Haia lui Sanis da’ de ce mă-ntrebi? —Aşa Tot o văd sara pe uliţă, când trec şi vin la tine —O vezi pe uliţă? Şi ce face? —Eu ştiu ce face? răspunse Bucşan râzând Parcă mă spionează Am s-o întreb eu odată —Ba nu, Ştefane, să n-o întrebi Las’ că am să vorbesc eu cu dânsa Tudoriţa avea de câteva zile bănuieli",
    "336": " De ce nu mai este fata lui Sanis ca nainte vreme? De ce a început să vorbească aşa, înfrigurată, despre atâtea? De ce spionează? De ce dă tot mai rar prin casa ei, şi-n schimb, una-două, dă năvală ziua în magherniţa roşie a Reizei? Începu să pândească dugheniţa din faţă Căuta să înţeleagă ce se spune acolo, între cele câteva rafturi sărace De auzit nu auzea vorbele; dar mânile Reizei ş-ale Haiei se zbăteau, se încâlceau, parcă erau purtate de un vânt năprasnic Şi li se alăturau capete, şi le lunecau ochii în aceeaşi parte Într-o zi, Haia sosi gâfâind, gătită, cu părul luciu mirosind uşor a gaz, ca totdeauna Era cu fundă roşie la gât şi cu bluză nouă, trandafirie Tudoriţa cosea la o bluză, cu luare-aminte, şi îşi ridică domol ochii spre prietina ei —De ce te-ai gătit aşa? zise ea încet",
    "337": " —Aşa, ca să fiu frumoasă zise tare, râzând, Haia Şi se aşeză pe pat, alăturea —Hm Ţi-i drag poate cineva Fata lui Sanis simţi două priviri, care dintrodată aveau o lucire aprigă, şi se înroşi Nu răspunse Tudoriţa se sculă încet Apoi se aşeză într-un colţ, pe un scaun, cu un geamăt uşor Era galbenă ca ceara, şi-i ardeau ochii —Ce este? ce ai? întrebă Haia, ţintind-o —N-am nimic, dragă; mi-i rău Mi-a venit aşa, o ameţeală Fata lui Sanis tăcu iar şi rămase privind cu luare-aminte, cu curiozitate, la obrazul bolnavei, pătat uşor în umerii obrajilor şi pe frunte —Ce te uiţi aşa la mine? zise deodată Tudoriţa, ridicându-se în picioare În glas i se deşteptase un fior de mânie —Poate te superi? întrebă Haia arătându-şi dinţii",
    "338": " —Haie! strigă deodată Tudoriţa privind-o ţintă Tu nu-mi mai eşti prietină Văd eu bine că nu-mi eşti prietină Vii să mă spionezi Pe urmă umbli cu poşta prin toată mahalaua Stăi, stăi, nu vorbi, că te-am înţeles Acu văd şi din ochii tăi Tu ai spus la toată lumea! Tu ai răspândit vorba, ş-acu toate femeile se uită la mine, mă pândesc şi mă cercetează Să-ţi fie ruşine, Haie! Eu am avut credinţă în tine şi tu te-ai purtat ca o mizerabilă Aşa prietină mi-ai fost? Fata lui Sanis privi întăi în pământ Cercă pe urmă să zâmbească cu stânjenire, apoi îşi ridică hotărâtă fruntea, şi între ochii lucitori i se încreţi o dungă uşoară —Şi ce vrei de la mine? strigă ea deodată",
    "339": " Tudoriţa rămase încremenită —Cum ce vreau? Să te duci, vreau, să nu te mai văd! Crezi că nu ştiu de toate ale tale? Crezi că nu ştiu că ţii calea lui Ştefan? De asta te găteşti, ca să-i ieşi înainte! Simţi o ameţeală, o sfâşiere Fata lui Sanis se ridicase cu ochii plini de mânie; voia să spuie ceva şi-i tremurau buzele Apoi izbucni, şuierându-şi cuvintele: —Crezi c-are să te ieie! Ai să rămâi cu copilul tău în sărăcie Da! poate mi-i drag mie, ce nevoie ai? Îi ies înainte în toată sara, ce nevoie ai? O fulgera cu privirile, şi i se adâncea dunga de umbră de deasupra nasului Tudoriţa simţi în toate mădularele o putere cumplită; se repezi; apoi căzu sfârşită la marginea patului",
    "340": " Haia se strecurase sprintenă pe uşă şi fugea înfricoşată spre casă Dintrodată, într-o izbucnire de câteva clipe, se sfârşise prietinia; ş-acuma nu-i mai părea rău nici de vorbele purtate la Reiza şi la salcâmii din fundul uliţii; nici de pândele ei din fiecare sară Acu dintrodată îşi simţea sufletul lămurit şi înţelegea că de multă vreme nu mai avea nimic cu fata picherului Ba, după vorbele Tudoriţei, ca şi cum i s-ar fi luat o greutate de pe inimă, simţi o zvâcnire de sânge care-i bătea la tâmple şi o orbea, cum sta încruntată, cu ochii aţintiţi, în colţul ei de divan Simţea un tremur în toată fiinţa, o dorinţă întunecată a tuturor simţurilor, simţea în sfârşit cu toată puterea că iubeşte pe feciorul lui Vartolomei de mult, din sara când a trecut pe lângă el, la colţul hudiţii De-o săptămână în jurul ei, în casă, iar se vorbea despre logodnă",
    "341": " Sanis iar se avânta să rostească douăzeci de cuvinte; ea toată vremea tăcuse Sufletul ei parcă aştepta izbucnirea Ş-acuma era hotărâtă să se zbată, să se lupte; acuma începea să se simtă tare Iar până ce va fi nevoie de zbatere şi de luptă, trebuia să se închidă în sufletul ei, să nu-i ştie nimeni taina; singură în întuneric să sufere, până ce se va bucura! Sta întunecată în colţul ei de pat; nici pe jupitor nu-l vedea cum se mişcă bocănind şi mormăie amintindu-şi de ceea ce-i spusese hahamul; nici glasul tărăgănat al maică-sii nu-l auzea; nu-i trebuia să audă, nici să vadă! Voia să fie singură \n\nIar după două zile domnul Ion Rusu, picherul, se întorcea tulburat de la treburile lui, de la cancelaria inginerului, cu cortelu-i uriaş şi cu pălăria-i cenuşie, pleoştită Cetea mergând spre casă câteva vorbe zgâriate cu o peniţă rea pe un petic de hârtie; cetea, şi-şi ştergea fruntea de sudoare cu basmaua-i mare, roşie, şi nu-i venea a crede! Un băiat de ovrei îi ieşise înainte în capătul uliţii şi-i pusese în mână hârtia – pe urmă se dusese în treaba lui, la fugă, desculţ şi cu capul gol",
    "342": " Domnul Rusu cetea cam greu, abia putea ceti, dar izbutise să înţeleagă: „Domnu picheri! află că domnişoara Tudoriţa trăieşte cu un funcţionar şi se întâlneşte cu dânsul când nu eşti dumneata acasă ş-acuma-i însărcinată“ Domnu picher cetise până la sfârşit hârtia, şi simţise că i se ridică în cap sângele Acuma, aproape de casă, iar o cetea, o cetea până la sfârşit, frază încurcată după frază încurcată, şi îşi ştergea de sudoare obrazul întunecat Se uită în juru-i Băiatul desculţ şi cu capul gol nu era nicăieri De la ferestre îl priveau cum trece nevestele mahalalei Zări şi chipul fetei lui Leiba Sanis, dar numai o clipă – mai curând doi ochi înfocaţi şi iscoditori El se grăbea la vale spre casă, şi se gândi la ruşinea pe care o va avea în faţa tuturor cunoscuţilor, când se va afla că fata lui, fata lui cea crescută fără zestre, fără lux, fata lui cea harnică, l-a făcut de râs, i-a pătat onoarea lui! La altceva nu se gândea decât la asta şi-i venea ameţeală",
    "343": " „Adevărat să fie?“ Şi privea spre hârtia pe care o păstra boţită în mână Pe nesimţite grăbea paşii, pe nesimţite îi creştea mânia „Mă miram eu de ce-i aşa mâhnită de-o bucată de vreme, de ce umblă aşa în jurul meu parcă vrea să-mi spuie ceva“ Tudoriţa nici mâhnită nu se arătase umblând pe lângă dânsul, nici nu voise să-i spuie ceva; dar domnu Ion Rusu tot mai multe dovezi de vinovăţie găsea în cugetul lui de tată ruşinat în faţa lumii Când intră în casă, izbi uşa ş-o încuie cu cheia Puse cheia în buzunar; trânti pălăria pe un pat şi cortelul pe altul, puse mânile în şolduri şi ridică o privire alburie, întărâtată, spre Tudoriţa, care sta ghemuită într-un colţ, în fundul patului —Ce ai? De ce gemi? —Mă doare capul",
    "344": " şopti fata Şi privindu-l simţi un fior prin inimă Domnul Rusu începu să râdă cumplit —Te doare capul? Aşa? te doare capul? Crezi că eu nu ştiu de urmările tale, madamo? Crezi că dacă eu umblu pe coclauri muncind şi asudând, nu ştiu nimica? De ce te doare capul? Ce ai? Fata privea ţintă hârtia boţită pe care tată-său o ţinea în mâna stângă —Ce hârtie e aceea? zise ea deodată ameţită —Mă mai întrebi? strigă cu mânie picherul Mă întrebi ce hârtie? Să-ţi spun ce hârtie? Dar tu până acuma mi-ai spus mie? Mi-ai spus de ticăloşiile tale? Mi-ai spus că-ţi făceai de cap cu nu ştiu cine, pe când eu lipseam de-acasă? Mă făceai de râs şi de ocară! N-am să mai pot ieşi în lume de răul tău! Vină-ncoace! Spune-mi ce-a fost! Tudoriţa se ridicase de la locul ei şi se azvârlise spre uşă, ca să fugă",
    "345": " —Unde te duci? urlă cu mânie Ion Rusu Stai colea! Vină şi-ţi dă samă! O apucă de mâni şi o azvârli la loc, în fundul divanului Fata slobozi un ţipăt, apoi întoarse capul, cu privirile arzătoare: —Ce vrei? ce să-ţi spun? De ce să-ţi spun? Ţi-a fost vreodată milă de mine? M-ai îngrijit? mi-ai dat ce-mi trebuie? ai căutat să mă gospodăreşti? ce mi-ai făcut? M-ai lăsat aşa să trăiesc în lume ca o orfană! Se opri dintrodată, izbită; greutatea cumplită a pumnului îi zgudui oasele capului; ochii i se umplură de sânge —Aista-i răspunsul tău, ticăloaso? Aşa? Vra să zică-i adevărat? E adevărat? Şi cu ochii spărioşi, crescuţi pe faţa întunecoasă, Ion Rusu se prăbuşi asupra copilei Începu s-o trântească cu capul de părete, o dată, de două ori; apoi o izbea cu palma peste obraji şi peste ochi urlând",
    "346": " Fata dădu drumul la trei ţipete prelungi, sfâşietoare, apoi amuţi, pe când sângele îi năboia pe ochi şi pe gură Glasuri şi tropote porniră dintrodată pe afară, capete de femei se arătară la geamuri, cineva zgâlţâi clampa uşii Rusu întrebă: —Cine-i acela? Ştie el de copil? Spune-mi cine-i? Dar copila nu putea răspunde Gemea înfiorată şi abia se zbătea —Domnu picher! domnu picher! se auzeau glasuri de afară N-o omorî, domnule Ioane! —Ce este? răcni el întorcându-se cu mânie Ce vă boldiţi pe fereşti! Porniţi şi vă căutaţi de treabă Se repezi la uşă şi o deschise Ieşi în prag cu ochii încruntaţi Izbucni iar: —Da’ ce-i aici? iarmaroc? Femeile se trăgeau înapoi; Haia Sanis intră în magherniţa roşie a Reizei; şi de acolo şi ea, şi ovreica lungă şi osoasă, pândeau scoţând în fiecare clipă capetele şi cercetând casa de peste drum",
    "347": " IVtc \"IV\" Sara, după o zi înăbuşitoare, începu a bate un vânt răsunător, şuierând prin podurile goale ale caselor, bubuind în tablele acoperişurilor: parcă umbla cineva cu cizme grele pe deasupra lor Haia lui Sanis, de cum căzuse amurgul şi văzduhul prinsese a suna, sta toropită într-un ungher, grămădită în perinele de puf Parcă nu vedea pe nimeni; ochii îi încremeniseră aţintiţi, cu dunga de umbră săpată între ei; din vreme în vreme un fior îi alerga prin trup şi buzele ei pline şi roşii aveau un tremur uşurel Maică-sa umbla prin casă după treabă; din când în când se oprea şi o privea cu grijă —Ce ai tu, Haie? Spune, poate te doare ceva? poate-ţi trebuie ceva —Nu-mi trebuie nimic! strigă fata cu hotărâre Să mă lăsaţi în pace Şi Rifca dădea din cap, ori strângea din umeri şi murmura singură prin colţuri: —Numai dracu poate să ştie",
    "348": " Aşa fată cu toane şi cu mofturi încă n-am văzut… După ce se întunecă bine, fata se sculă şi se găti repede la oglindă; apoi ieşi, ca-ntr-o izbire de vânt —Unde te duci, Haie? Dar fata nu răspunse Se hotărâse Cu paşi iuţi se îndreptă la vale, spre colţul hudiţii Apucă la dreapta, prin umbra de cărbune a zidurilor; se întoarse; apoi începu a umbla încet În jurul ei zgomotele ciudate ale nopţii tremurau pretutindeni; secerea lunii printre nouri alburii se purta ca împinsă de o apă năprasnică, undeva, spre asfinţit Haia se oprea de câte ori un om se arăta în capătul uliţii, venind din inima târgului Apoi iar începea să umble domol; pe când necunoscutul înainta încet şi umbra lui îl urmărea pe păreţii caselor scunde, dispărând în bolţi şi iar apărând, ca un duşman nesimţit Fata umbla neliniştită; câteodată se scutura, ajunsă de răcoarea nopţii; se îndosea în unghiul unui zid, ieşea iar în lumina slabă",
    "349": " Deodată încremeni locului Cunoscuse pe Ştefan Bucşan care venea domol la vale, drept prin mijlocul uliţii Venea fluierând încet un cântec, şi din când în când focul ţigării pe care o ducea în răstimpuri la buze, îi arunca o lucire fugară pe obraji Înainte de a ocoli colţul, în hudiţă, azvârli ţigara Apoi se opri plecându-şi capul cercetător Haia făcuse doi paşi spre el —Cine-i? întrebă el cu glas înăbuşit —Domnule Ştefan Domnule Bucşan eu sunt nu mă cunoşti? Haia Sanis! —Aha! vorbi tânărul Te cunosc şi începu a râde încet, cu prietinie La râsul lui, fata simţi cum îi tremură o căldură dulce în piept Şopti pripit: —Nu ne vede nimeni? Aş vrea să-ţi spun ceva",
    "350": " Dar nu trebuie să ne vadă, nici să ne-audă nimeni —Ce vrei să-mi spui? —Îndată Hai puţin mai încoace pe hudiţă pe-aici nu trece nimeni Domnu Bucşan, nu te duce tatăl ei s-a întors azi acasă Domnu Ion s-a întors acasă Voiam să-ţi spun numaidecât Chiar de aceea te-am aşteptat —Te-a trimes Tudoriţa? —Nu, nu m-a trimis Tudoriţa Azi a venit domnu Ion mâniat I-a arătat o scrisoare Nu ştiu cine-a făcut un denunţ Vai! ş-aşa de cumplit a bătut-o, a lăsat-o mai mult moartă Şi tot o întreba: Cu cine? cu cine? Al cui e copilul? Ş-o bătea —Care copil? întrebă Bucşan întorcându-se spre Haia",
    "351": " —Nu ştii? ce? dumitale nu ţi-a spus? nu ţi-a spus niciodată? —Nu! —Cine ştie! poate acu e în primejdie să piardă A bătut-o tatu-său şi o întreba Dar ea n-a spus nimic Bucşan îşi plecă în piept capul, tulburat, şi începu să se gândească Apoi se întoarse spre Haia şi se uită la ea cu luare-aminte —Acu ce să fac? întrebă el încet Fata nu răspunse, numai îi luceau ochii prin umbră —Ce pot să fac? întrebă el iar Nu pot să-i fac nimic Eu încă n-am slujbă De la april era vorba să mă înainteze, dar de unde pot şti sigur că voi izbuti să fiu numit? La asta nu m-am aşteptat niciodată Şi niciodată nu m-am gândit că ar putea să afle tatu-său",
    "352": " De-acu nu mă mai pot duce pe la dânsa Ce pot eu să fac? Nu pot să fac nimic Eu n-am cu ce s-o ţin Poate chiar să vie tatu-său şi să-mi ceară socoteală, eu nu pot face nimic Nici nu pot sta de vorbă cu el Ea nu ţi-a spus nimic? Ce face? —Nu ştiu ce face! şopti repede Haia Nu mi-a spus nimic Apoi se apropie cu taină de Bucşan: —Eu nu mă mai pot duce pe-acolo Eu cu dânsa m-am sfădit! —Atuncea de unde ştii toate acestea? Ştefan se opri şi se întoarse spre fată Se opri şi ea Erau singuri, într-un colţ depărtat de toloacă, în capul mahalalei, împresuraţi de împletituri fantastice de spini şi buruiene, sub pulberea nelămurită, fugară, schimbătoare, a lunii",
    "353": " Vântul fugea slobod împrejurul lor, îi împresura în vârtejuri călduţe Ea îl privea deodată în faţă cu ochii arzători, ţintuiţi parcă cu două ace de argint Şi deodată prin pieptul lui Bucşan trecu o adiere, prin mintea lui o lumină de înţelegere şi începu să râdă încet, arătându-şi dinţii ascuţiţi —De ce v-aţi sfădit? —Aşa, ne-am sfădit într-o zi, săptămâna trecută Parcă eu pot să-ţi spun? Vrei numaidecât să ştii? Eu credeam c-ai să înţelegi, credeam c-ai să te opreşti o dată macar într-o sară, să mă întrebi Totdeauna mă vedeai, şi treceai înainte Nu ţi-a păsat niciodată de mine Acuma ştii Bucşan întinse mâna Fata se întoarse în loc, şi porni în fugă, cu fustele fâlfâind în vânt El se repezi pe urma ei, o ajunse la şanţul târgului, aproape de îngrămădirea neagră de case, o cuprinse de braţ, o opri ş-o întoarse în loc",
    "354": " Fata se apăra gâfâind: —Ce vrei? lasă-mă! Ţi-am spus! acu ce mai vrei de la mine? Ţi-am spus tot ce mai vrei? Dumnitale alta ţi-i dragă şi de la mine n-ai ce cere —Nu mi-i dragă nimeni Cine ţi-a spus asta? Ce am eu acuma cu Tudoriţa? Eu cu dânsa de mult aş fi sfârşit-o dacă aş fi ştiut Ea a făcut o prostie; a aflat tatu-său A făcut o prostie, de-acu să se descurce Şi lui tatu-său pot să-i spun, dacă vine la mine Ce am eu cu fata dumnitale? Nici nu mi-i dragă, nici nimic, acu toate s-au sfârşit între noi Stăi, de ce te zbaţi? Stăi să-ţi spun numai o vorbă Fata lui Sanis tremura înfrigurată; parcă se grămădeau în sufletul ei lacrimi, spaime şi bucurii",
    "355": " Iar Ştefan Bucşan simţea tremurul braţelor sub degetele lui; o năvală de sânge i se sui în ochi, cerca să tragă la piept pe fată, se lupta tăcut prin întuneric, cu dinţii strânşi —Lasă-mă! gemea înăbuşit fata Lasă-mă, că mă aşteptă acasă Ah! lasă-mă! Acuma ţi-am spus tot, ţi-am spus că-mi eşti drag, lasă-mă! Vin să ne întâlnim mâni; acuma lasă-mă! Vin aici mâne-sară, merg unde vrei, acuma lasă-mă! Apoi deodată tăcu Simţi aproape lucirea ochilor lui, aproape de ochii ei Şi parcă avu un geamăt de durere când o arse o săgeată fierbinte pe buzele întredeschise Braţele şi picioarele i se destinseră din încordare şi începu a merge repede, dusă fără voinţă Şoptea încet din când în când: —Unde mă duci? unde mă duci? Şi el se opri într-un timp şi ea îi simţi iar apropierea; şi-l privea ca printr-un abur; şi deodată îi cuprinse tâmplele cu palmele, şi se ridică în vârful degetelor spre dânsul",
    "356": " Şi pipăindu-l, urmărindu-l aproape, pierdută şi fericită, gâfâia: —Unde mă duci? spune-mi unde mă duci? Vtc \"V\" Pentru Haia lui Sanis, viaţa care se mişca în jurul ei nu mai avea nici o însemnătate Puţin îi păsa de privirile întunecate ale lui tatu-său, de oftările lungi ale maică-sii, puţin îi păsa de planurile de logodnă care se ţeseau în jurul ei, în auzul ei În anul acela nu s-a bucurat ca altădată de sărbătorile mari ale neamului În începutul palid de toamnă, de anul nou, privea pe gânduri fără să vadă şi fără căldură în suflet la mişcarea din uliţa îngustă Toate feţele erau vesele; straiele murdare dispăruseră; copiii vioi, cu pălării adevărate în cap, făceau zarvă şi se jucau cu nuci în tocurile scobite la marginea şanţurilor; daruri de turtă dulce treceau de la prietin la prietin O tinereţă bucuroasă izvora, furnica în toate părţile pe uliţi",
    "357": " Până acum flăcăuaşii aceştia palizi lânceziseră în odăi umede şi murdare, plecaţi asupra acului, bătând încordaţi cu ciocanul, trudindu-se în toate meseriile, săraci şi umiliţi; iar acuma umblau încet, se odihneau parcă în soarele auriu de toamnă, care frângea raze şi-n ochii lor neliniştiţi Haia Sanis îi privea nepăsătoare de la geamul ei Înstrăinată a fost în anul acela şi de marile zile ale toamnei, de sărbătoarea împăcării şi a cuştilor Nu-i mai aduceau lacrimi în ochi povestirile vechi pe care Sanis, în odihna zilelor acelora, întors de la şcoală, în cuşca acoperită cu papură, le cetea cu glas tărăgănat în cărţile cu scoarţe lustruite de piele Taina trecutului, tragediile vremurilor întunecate băteau zadarnic la urechile ei Nici zâmbi slujbaşilor templului care intrau purtând într-o mână simbolul legii Se uita numai la cutia lor de tinichea în care se sunau banii, şi i se părea că perciunii din proaspăt încârlionţaţi, li se scutură prea cu grabă, şi că prea din fugă atingeau tablele sfinte bătute în uşorul uşii",
    "358": " Parcă o jale o cuprindea văzându-se aşa de înstrăinată între ai săi Apoi uita totul, rămânea cu ochii aţintiţi în necunoscut, şi se înfiora gândindu-se la dragostea ei, la patima iute care năvălise în ea ca un vânt de nebunie Abia aştepta sara, nu-şi găsea astâmpăr; n-asculta nici glasurile care o întrebau, nici nimic, intra în întuneric, se ducea; şi târziu se întorcea, se furişa pe uşă Maică-sa ridica un cap mare, cu părul zburlit, prin semi-întunericul împrăştiat de lampa cu fitilul micşorat Cu glas mustrător, cu nelinişte, îngâna: —Ce ţi-i de cap, fată? Unde te duci? Am să te spun lui tatu-tău şi are să fie rău de tine Fata încrunta sprâncenele fără să răspundă, se dezbrăca repede şi se înghemuia într-un colţ, cu ochii aţintiţi în tavan Iar maică-sa murmura somnoroasă: —Mi se pare că umbli pe drumuri rele!",
    "359": " Spune macar unde ai fost Tu ai să dai de dracu —Ce-aveţi cu mine? daţi-mi pace! Am fost şi m-am plimbat răspundea cu o tresărire de mânie în glas Haia; apoi, într-un târziu, suspina încet, tot trează, cu ochii mari umpluţi de visul dragostilor ei \n\nIar în vremea asta Tudoriţa gogea singură prin colţuri, în odăiţa-i săracă şi curată Se simţea uneori slabă; avea învăluiri de amărăciune şi-i venea leşin Abia se putea târî până la cerdac şi de-acolo chema pe Reiza, ca să-i aducă ceva din dugheniţa ei de mărunţişuri Încolo, zăcea cufundată în gânduri dureroase Ion Rusu venea din când în când pe acasă, trântea într-un colţ cortelul de doc şi pe un pat pălăria-i cenuşie şi începea să umble morocănos, mormăind, prin odaie —Asta-i casă? bombănea el pe nas",
    "360": " Vin eu flămând şi năcăjit, de pe toate drumurile, vai de capul meu, şi găsesc pustiu Nici tu o bucăţică de pâne, nici tu o leacă de mâncare caldă Îmi vine să lăs tot, să mă duc dracului! Acu nici capul nu-l pot scoate afară, în lume, cu cinste; ştie toată lumea de pătărania mea; şi copiii m-arată cu degetul De ce n-ai făcut o leacă de mâncare? —De unde să fac? întrebă într-un rând, încet, Tudoriţa Sta palidă şi tristă, într-un colţ El se întoarse spre dânsa şi o privi lung; îl privea şi ea ţintă, cu ochii plini de văpaia suferinţii —Ce fel de vorbă-i asta? Ce? în casa mea să nu găsesc eu o bucată de pâne? Nu-ţi las parale? —Câte parale-mi laşi? Ion Rusu se întoarse cu mânie şi mirare, şi boldi spre fiică-sa ochii lui alburii, fioroşi pe obrazul întunecat",
    "361": " —Da’ dacă te-oi azvârli pe drumuri, ha? Dacă oi lua un par şi-oi începe? Dacă ţi-oi spune: Ieşi! să nu te mai văd, soi rău! Du-te şi-ţi fă plodu-n sărăcie, în ţigănie Ha? —Lasă-mă, ori bate-mă, ori alungă-mă Ai să răspunzi odată înaintea lui Dumnezeu de toate Stau eu şi mă gândesc că am făcut o greşală, dar destulă pedeapsă îndur ş-am să mai îndur De ce să mă dai afară? Puţina chirie la casa asta eu o plătesc, o bucăţică de pâne pe care o mănânc eu o plătesc, eu muncesc cu acul, mă chinuiesc şi muncesc, şi trei-patru franci pe care mi-i laşi tot dumnitale ţi-i dau, când vii: ba o friptură ş-o supă, ba vinul de care nu te poţi lipsi Şi tot ce-i în casă eu am ţinut, eu am făcut",
    "362": " Am să fiu eu vrednică, de-oi trăi, să muncesc pentru cel ce-a veni Cum a vrea Dumnezeu şi Maica Domnului! Ion Rusu prinse a mormăi cu nemulţămire prin casă, se întoarse în loc cu o privire de mânie spre fiică-sa; dar Tudoriţa închisese ochii, şi pe obrazu-i palid, ca nişte dungi albastre, se cunoşteau semnele bătăii trecute În ziua aceea n-a mai spus nici un cuvânt; a plecat întunecat, fără să lase un ban pe colţul mesei S-a dus cu straiele-i prăfuite şi cu cortelu-i mare spre cantoanele şi spre crâşmele lui În urmă-i, în amurg, Tudoriţa ceru de la Reiza undelemn de zece bani şi pregăti candela la iconiţa veche afumată, rămasă de la maică-sa Începu după aceea să se mişte trudnic prin casă, cu mădularele-i amorţite Se opri într-un târziu sub candelă, în întunericul de amurg al odăii, şi începu să se gândească",
    "363": " Îşi aduse ca prin vis aminte de maică-sa, o femeie voinică şi veselă, harnică foc, care ţinea o gură când intra bărbatul în casă, şi-şi îngrijea copiii cu dragoste; apoi o văzu târziu, în noapte, îndreptată spre iconiţa afumată, slab luminată de candelă Ca prin vis îşi aducea aminte cum povestea maică-sa că a crescut la o călugăriţă, la mănăstirea Varaticului; şi dintr-o carte veche prindea să cetească istorii lungi, în legănarea cărora copiii adormeau „Mama poate a fost horopsită, poate a fost bătută, poate s-a chinuit crâncen ca să ne poată hrăni se gândea Tudoriţa, cu ochii pe jumătate închişi Eu îmi aduc aminte că o vedeam împăcată şi tare, cercetându-ne somnul şi plecându-se asupra noastră cu dragoste“ Şi deodată o vedea pe maică-sa limpede în lumina ochiului închis, slăbită, tristă, trecând nemângâiată spre negurile veşnice",
    "364": " Şi un val de foc i se iezea la inimă; apoi lacrimile i se urcau spre pleoape Aşa visând în singurătatea ceasurilor ei, fata aprindea lampa şi-şi căuta lucrul Sta neclintită, şi acul fugea harnic Şi ea se gândea iar, lucrând, la zilele ce aveau să vie, la pruncul care i se mişca în sân, la cel care a lăsat-o Câteodată o cerca o adiere veninoasă de ură; apoi i se limpezea sufletul Acuma era hotărâtă, acuma aburii dragostilor trecuseră bătuţi de un vânt năprasnic; şi-l vedea limpede înaintea ei pe feciorul lui Vartolomei, cu râsu-i de animal de pradă, cu ochii plini de pofte Nici nu-i trebuia să-şi mai aducă aminte de el Ce putea să nădăjduiască de la dânsul? acuma vedea limpede Ce-ar fi putut face ei în viaţă, alături? Pe lângă tatu-său, ar mai fi avut o sarcină",
    "365": " Şi prin mintea aţâţată i se perindau toate căsniciile nefericite din mahalalele prin care trecuse, unde învăţase să sufere, dar nu pricepuse îndestul viaţa Acum înţelegea ceva cu străşnicie, cu încăpăţânare, şi nimic nu-i mai trebuia! Lucra şi se gândea că va găsi ea sub soare un loc pentru dânsa şi pentru cel nevinovat, care va veni plângând în lume Va găsi ea atâta putere în sufletul ei să îndure toate şi să răzbată! Şi târziu, târziu, se ridica de la lumina neclintită a lămpii şi se întorcea spre icoana rămasă de la maică-sa De undeva, din necunoscut, poate din umbra cea neţărmurită unde plutea sufletul dus, îi venise un drum de mângâiere pentru răni La icoane, aici, se simţise uşurată, cu sufletul hotărât să meargă înainte I se aprinsese deodată ceva în minte, veniseră amintirile totdeauna dragi din trecut, şi într-o sară de gemete, de amar şi de disperare, amintirile acestea căzuseră cu mângâieri line peste inima chinuită",
    "366": " Se ruga multă vreme; din sufletul ei izvora tălmăcirea tuturor năcazurilor şi a râvnilor ei; buzele murmurau încet, şi ochii priveau neclintiţi, mari, înecaţi într-un văl de suferinţă, de iertare şi de nădejde Şi târziu, în aşternut, ghemuindu-se, după ce stânsese lampa, asculta cum trec pe-afară învăluirile, suspinele şi glasurile nelămurite ale vântului de început de toamnă; privea un timp la sâmburele de lumină al candelei şi la rumeneala de vis şi de zori a icoanei; apoi adormea Iar pe la începutul lui octombrie, într-o sară, Reiza de peste drum auzi ţipete sfâşietoare Cu papucii clămpănind dădu năvală, lungă şi osoasă, şi deschise uşa Acuma ţipetele se schimbaseră în gemete lungi, dureroase Ovreica închise uşa în urma ei, se apropie de pat, unde Tudoriţa, ghemuită, zvârlită ca de un vânt de spaimă, tremura —Ce este? ce ai? întrebă Reiza, apucând mâna rece a fetei",
    "367": " Tudoriţa începu să plângă încet, cu jale, şi-şi aţinti ochii asupra vecinei —Vai, madamă Reiză, am să mor am să mor! O clipă se linişti; apoi se strânse cu genunchii la gură; şi ca subt o lovitură de fulger se întinse şi iar izbucni într-un ţipăt de groază Vecina de peste drum înţelese, şi dădu năvală afară Glasul i se auzi prelung, tărăgănat, în uliţă, chemând Femei ieşiră din casele scunde şi o împresurară; sosi şi Haia cu maică-sa; dar nu stătu mult; numai maică-sa rămase cu părul zbârlit, întrebând întruna, cu milă şi cu curiozitate \n\nEtel, baba harabagiului din colţul hudiţii, îşi lăsă gâsca nejumulită lângă coşteiele de pene, şi veni repede cu colţurile şalului târându-se pe lângă papuci —Moaşă! moaşă! hai degrabă! strigă Reiza bălăbănindu-şi braţele în toate felurile Şi pe când capete curioase se grămădeau pe la ferestre, moaşa deschise uşa dând drumul gemetelor, şi intră înlăuntru",
    "368": " Îndată făcu lampa mare; căută în dulap cafeaua şi zahărul, şi împinse în focul aţâţat ibricul cu apă; îşi pregăti într-o ceşcuţă undelemnul; grămădi pe bolnavă într-un colţ, răscoli patul; trânti în curmeziş o pernă de părete şi aşeză pe fată cu şalele deasupra Apoi îşi lăsă şalul pe-un scaun, se puse şi ea pe marginea patului, plecată spre faţa chinuită a bolnavei, aşteptând Reiza fugea, ducându-şi prin întuneric fantoma subţire, fugea spre salcâmii din fundul uliţii Ş-acolo o împresurară femeile aprozilor, şi ovreica le povestea cum s-au întâmplat lucrurile Gâfâia, da din mâni: —Am adus pe moaşa Etel Ar fi bine trebuie să mergeţi şi dumneavoastră că-i de legea dumneavoastră nu trebuie să se zbată aşa poate să moară Dumnezeu ştie Şi porniră toate spre casa unde gemea fata lui Ion Rusu",
    "369": " Ca o noapte se scoborî în simţurile şi-n sufletul bolnavei; blăstăma gemând, scrâşnind, ţipând cu înfiorare; apoi într-un târziu nu-şi mai aduse aminte de nimic; văzu ca prin vis pe moaşa Etel cum îi râdea în doi dinţi şi-i întindea ceva în scutece sărace —A dat Dumnezeu să fie băiet zise bătrâna Şi Tudoriţa primi alăturea pe oaspetele acesta necunoscut, slab, care scheuna tremurat —Nu-i de toate lunile şopti iar moaşa Dar are să trăiască Bine că-i băiet Lehuza nu zicea nimic Auzea cum umblă paşi împrejurul ei, căci toate simţurile i se deşteptaseră, aţâţate; dar nu se întorcea să vadă ce se petrece în casă; simţea ceva cald lângă piept şi începu să se gândească cu ochii aţintiţi în tavan la tovarăşul năcazurilor ei, pe care avea să-l crească dânsa, să-l ridice, să-l facă om, în lumea aceasta a suferinţii",
    "370": " Nu văzu nici una din figurile vecinelor, românce, ori ovreice, n-auzi nici glasurile lor tânguitoare, şoptite: —Eu, drăguţă, să fiu ca tine, m-aş duce şi i-aş lăsa plodul la uşă Ea îşi aţintea mintea la duioase icoane dintr-un trecut depărtat; apoi, ca-ntr-un painjeniş de lacrimi, vedea înainte candela şi iconiţa afumată, şi toate hotărârile, îndoielile şi mângâierile nădejdii o cercau VItc \" VI\" În vremea asta Haia Sanis nu voia să ştie de nimic în lume, decât de dragostea ei Toamna îşi aduse înştiinţările cu firele lungi de argint ale funigeilor plutitori, cu buciumările vânturilor; iar mahalaua prinse iar a clocoti Iar se adunau sara cumetrele, în caţaveici, sub salcâmii desfrunziţi, iar şopteau nevestele încete, urmărindu-şi pruncii şi ridicând la înălţimea nasurilor andrelele neliniştite Dragostea Haiei era de poveste Se ştiau strecurările ei sara, se ştiau întristările ei ziua, şi mâniile ei cumplite când maică-sa punea o întrebare şi cerca s-o mustre",
    "371": " —Bine, fată hăi, tu ai nebunit! Ce ai tu cu feciorul lui Vartolomei? Nici nu te poate lua de nevastă, că ele de altă lege, nici n-ai nimic a aştepta de la dânsul E un calic ş-un târâie-brâu Ce ţi-i de cap? Ai văzut cum a lăsat pe fata picherului, după ce i-a făcut un copil! —Lasă-mă-n pace! începu să urle Haia Lasă-mă-n pace! Ce treabă ai tu! Mi-i drag, şi ce treabă ai tu? Nu vreau să ştiu de nimic, nu mă tem de nimeni! Aşa vreau, aşa fac! Azi mi-i drag, mâni n-are să-mi mai fie drag, ce treabă aveţi? —Tu ai nebunit! striga Rifca Tu eşti bună de legat şi de dus la balamuc Vină-ţi în fire şi caută-ţi de treabă",
    "372": " Mâni-poimâni trebuie să te logodim c-un băiet cinstit din legea ta Are să te-apuce tatu-tău de cozi şi are să te târâie prin casă Şi Haia, ducând mânile la tâmple, îşi creştea gemetele: —Of! lasă-mă! lasă-mă! lasă-mă! Nu vreau să ştiu nimic! Nu l-am văzut de două zile! Şi poate nici în astă-sară n-am să-l văd Puteţi să mă bateţi, puteţi să mă omorâţi, nu mă tem de voi! Şi privea cu sălbătăcie la maică-sa, cu dunga de cărbune între ochii arzători Femeile cercau să o urmărească, să vadă unde se duce sara, unde se întâlneşte cu Ştefan Bucşan; dar, la colţul hudiţii, Haia se înturna cu ură spre ele: —Ce-i? ce-aveţi cu mine? Şi ele se retrăgeau cu spaimă înapoi, căci fata era voinică şi rea, şi era în stare să le rupă cu ghiarele şi să le muşte cu dinţii",
    "373": " —E nebună! ziceau femeile dând din cap E adevărat nebună! Îi trebuie frânghie şi sopon, altceva nimic nu-i trebuie Sanis, sara, asculta tânguirile nevestei şi da tăcut din cap Aştepta o vreme, se uita pe sub sprâncene într-o parte, şi se ducea tropăind la prietinul lui, Făluţă —Haie! tatu-tău se supără! strigă într-un rând Rifca —Poate să se supere —Toată lumea vorbeşte şi te arată cu degetul Rău ai s-ajungi! —Poate să m-arate! Ce? am tăiat punga cuiva? Am omorât pe cineva? Mi-e drag un băiet! Cui stric eu? Lăsaţi-mă-n pace! Totdeauna ajungea la vorba asta: lăsaţi-mă-n pace! Şi toată ziua, încruntată, se gândea la cel care-i era drag, la cel care trecea din când în când cu pălăria pe-o sprânceană pe dinaintea casei ei Ea-l înţelegea din ochi Atunci îi trecea pe faţă singura lumină de bucurie şi se gătea, aşteptând cu fior întâlnirea",
    "374": " Tatu-său nu era niciodată acasă, s-o oprească; iar maică-sa se trăgea de cap, ieşea după dânsa în uliţă; apoi se întorcea spre vecine, tânguindu-se în gura mare: —Un blăstăm a căzut peste noi… Asta-i blăstăm şi pedeapsă… Iar Bucşan aştepta în capătul mahalalei pe Haia, fluierând uşurel O primea fără nici un cuvânt, şi ea se lipea de dânsul cu strecurări de uncrop prin vine Apoi, strângându-se lângă el, răcită de vântul nopţii, îi vorbea cu dragoste, supusă se înălţa spre ochii lui frumoşi, îi apuca tâmplele între palme; şi i se tânguia repede despre năcazurile ei, despre ce s-a spus în jurul ei, despre ceasul când tatăl, Sanis, se va mânia —Dar eu nu mă tem de nimeni! Numai de tine mă tem! Despre zilele viitoare nu vorbea; nu îndrăznea să se avânte alăturea de cel ce-i era drag, în planurile de viitor",
    "375": " Planurile acestea şi le făcea singură, ziua, cu ochii deschişi, ori noaptea, trează, când toţi ai casei dormeau în odăiţa strâmtă Atunci se gândea: Într-o zi are să-mi spuie el: Hai cu mine în lume! Atunci am să las totul ş-am să mă duc Au mai făcut aşa şi altele, înaintea mea! Iar Rifca, într-o sară, după ce dădu de mâncare bărbatului, se lăsă pe un colţ de pat şi începu să plângă: —Sanis! ce să facem noi cu fata asta? De două-trei ori pe săptămână fuge sara de-acasă Se duce şi se întâlneşte c-un străin E nebună; nu ştiu cum nu se gândeşte că eu am să mor de scârbă Sanis! ar trebui să te gândeşti ce-i de făcut Eu stau cu mânile încrucişate şi nu ştiu ce să mai fac Degeaba am vorbit, degeaba i-am bătut capul! Strigă la mine şi nici nu vrea să ştie",
    "376": " Tu te chinuieşti, Sanis, ca să pregăteşti logodna şi ea se întâlneşte c-un străin Nu te-ai gândit în gândul tău ce să faci? Jupitorul tuşi încet în colţul lui Apoi îşi ridică ochii spre nevastă-sa: —M-am gândit, vorbi el domol Am vorbit şi cu hahamul După ce a ales ieri carnea cuşer, l-am luat deoparte şi i-am spus despre nacazul nostru —Şi ce ţi-a răspuns el? Ce te-a sfătuit? —Mi-a spus aşa: Poate nu s-a întâmplat nimic între ei De-acu vine vremea rea, ş-ai să poţi stăpâni pe fată acasă Şi după ce s-a mai domoli, poţi face logodna cu băietul lui Malamet —Cu băietul lui Malamet Căprar? —Da, cu băietul lui Malamet Căprar Acesta-i logodnicul Nevasta suspină cu năduf, apoi şopti: —Dacă s-ar putea, Sanis, numai dacă s-ar putea!",
    "377": " Mă gândesc că poate ne pedepseşte Dumnezeu cel de sus Ar trebui poate să te duci şi la rabinul cel mare, la Paşcani; să vezi ce ţi-a spune el Sanis dădu din cap: —Am să mă duc şi la el Apoi tuşi şi rămase la locul lui, cu capu-n piept —Acu unde-i fata? întrebă el într-un târziu —S-a dus iar Îi spun eu să nu se ducă Dar ei nici de tine nu-i pasă Mare pedeapsă! Sanis rămase gânditor în locul lui —În ia-sară nu te duci la Făluţă? —Nu mă duc Femeia avu o înfiorare; apoi îşi luă andrelele şi călţunul şi începu să lucreze pe gânduri în colţul ei de umbră Bărbatul aşteptă până ce auzi paşii repezi ai feteipe podeţul de dinaintea casei",
    "378": " Atunci se sculă în picioare; şi când fata deschise uşa, el o apucă de-o mână, o trase în casă cu dreapta, şi cu stânga răsuci cheia de două ori în broască: —Ce faci, Sanis! strigă nevasta tresărind de la loculei —Tu să taci din gură vorbi cu linişte omul Haia se trăsese la o parte, cu ochii scăpărători, cu buzele strânse Sanis se întoarse spre ea —Unde te duci, sara? Haia nu răspunse —Tu nu ştii că-i pacat să te întâlneşti cu om de lege străină? Pân-acu am tăcut, dar acum vreau să-ţi cer socoteală Şi ochii lui ardeau, şi gura, împresurată de părul roş, zbârlit, avea o încreţitură de răutate —Ce vrei tu să faci? Să te duci în lume cu un ticălos care-şi bate joc de Dumnezeul nostru? Ce? eşti de capul tău? Aici ai să stai, ai să asculţi de mine, ai să te logodeşti cu feciorul lui Malamet, ori te omor! —Nu mă logodesc cu feciorul lui Malamet! strigă deodată Haia, ridicându-şi ca-ntr-un fulger ochii spre tatu-său",
    "379": " Privirile lui Sanis scăpărară Bocăni de două ori, cu cizmele-i pline de sânge, până la sobă, şi apucă de lângă piuliţă, din ocniţă, pilugul greu de alamă —Eu nu vreau să te alung, nu te blastăm! izbucni el, şi crescu nalt, lângă Haia, cu bucata de alamă înălţată Nebună ce eşti! Îţi sfărm capul! Rifca dădu un ţipăt şi se repezi Haia căzu cu faţa-n jos pe divan; şi prinse a răcni înăbuşit: —Omoară-mă! omoară-mă! Nu mă tem! Nu vreau să ştiu de nimica! Omoară-mă! Am să mă duc în lume! Lăsaţi-mă-n pace! Nu-mi trebuie nici pânea voastră, nici nimica! Am să mănânc pâne neagră, am să car apă, am să slujesc, am să-l hrănesc ş-am să mă duc după dânsul! Se zbătea urlând; şi Sanis rămase încremenit cu gura căscată; mâna cu pilugul i se lăsă în jos; se întoarse spre nevastă-sa, privind-o lung",
    "380": " —Vezi? vorbi încet femeia Ai văzut? Ce să facem noi acuma? Cu ce-am păcătuit, ca să cadă asupra casei noastre aşa nenorocire? Sanis nu mai zise nimic; dar în ochii lui era grămădită o adâncă mâhnire Stătu mult într-un colţ, privind spre fată-sa, care plângea cu faţa-n jos, la marginea divanului VIItc \"VII\" Veni vremea rea: o săptămână de ploaie mocnită Pe urmă ploaia se schimba în lapoviţă, şi un vânt aspru porni la începutul lui noiemvrie Zile mohorâte, zile lungi Fata lui Sanis, în ceasuri chinuite, nu-şi mai găsea astâmpăr Pe mică pe ceas se scula de la locul ei, de lângă fereastră, şi ieşea afară Se uita la deal, se uita la vale, să vadă pe feciorul lui Vartolomei; aştepta de la el macar un semn, o veste Dar pe uliţa îngustă, schimbată într-un pârău de noroi, nu vedea nimic din ce se aştepta ea",
    "381": " Trecătorii îşi scufundau şi îşi scoteau cu greu cizmele, năcăjiţi, ca printr-o hrubă de chinuri Triste fumegau prin hornuri casele negre, şi rar câte-un cap de femeie ieşea între aburi, prin uşile scunde Dudi Bulgarul, bărbatul Reizei de la dugheniţă, pornea la ceasuri regulate cu tinichelele-i de gaz, şi Zeilic harabagiul, bătrânul moaşei Etel, cu straiele-i ninse de făină, albe ca şi barba lui mare, duruia printre ferestrele cu cotiuga-i hârbuită, trasă de calu-i nalt, cu pielea roasă sub ştreanguri Toată ziua Haia se tânguia încet şi ofta Iar noaptea n-avea linişte în somn; se întorcea gemând în culcuş şi parcă-şi şoptea câteodată vorbe tainice Maică-sa era bucuroasă Nu se veselea, nu făcea gură Numai sub tufele creţe de păr ochii îi luceau împăcaţi şi andrelele săltau mai vioaie, înlănţuind firul albastru în călţuni Sanis, într-o sară, şi-a descleştat fălcile —Vezi? a spus el c-un rânjet bucuros",
    "382": " Vezi? Aşa a trebuit să se întâmple Hahamul nostru-i un om cu multă ştiinţă în cap Noi n-avem minte; dar a trebuit să ne gândim la asta Iaca, a venit şi vremea care trebuie Rifca dădu din cap, şi-şi iuţi jocul andrelelor Sanis se întoarse domol spre fată: —Haie Haie! ţi-a mai trecut nebuneala? Haia se uită la tatăl său cu ochi rătăciţi, arşi de plâns Păru că-l înţelege; îl văzu râzând; şi o tresărire de răutate îi trecu pe obrazul chinuit —Acuşi avem să facem logodna zise Sanis cu linişte, închizând încet un ochi De mult n-am băut eu, de mult nu m-am mai veselit Da’ la nunta fetei mele am s-aduc talgere, şi clarinet ş-am să zvârl sticlele goale peste case",
    "383": " Am să mă uit la tine, Haie, cum umbli legată la ochi Atuncea se cade să umbli legată la ochi aşa-i legea… Ş-are să cânte muzica, şi toţi prietinii au să bată din palme Iar tu ai să te aşezi sub cort de matasă cu feciorul Căprarului Fata se ghemuise în fundul patului; parcă nu-l asculta; dar aţintea asupra lui priviri veninoase care luceau în umbră Sanis porni apoi cu cizmele-i uriaşe prin noroiul uliţii; porni îngânând moale pe nas cântecul nunţii În urmă-i Haia îşi lăsă capul pe genunchii ridicaţi şi începu să plângă Rifca zvârli pe-un scaun călţunul Porni şi ea cu voce tânguitoare: —Iar începi, Haie? Linişteşte-te Nu mai plânge degeaba! Ce fel de suflet ai tu, Haie? Cum vrei tu să fugi în lume şi să ne laşi pe noi?",
    "384": " Nu ţi-e frică de blăstăm? Dacă nu ţi-e frică să gemi şi să fugi alungată de blăstăm macar gândeşte-te la ruşinea noastră! Cum are să se mai ducă Sanis la şcoală? Ce-are să spuie el? Fata lui Sanis trăieşte în ticăloşie! A fugit de părinţii ei, de legea ei, şi are să moară ticăloasă! Ce vrei să faci tu, Haie? N-am plâns eu destul? Nu m-am tras de cap? Acu trebuie să-ţi vii şi tu în fire, Haie! Cât ai să te mai zbuciumi aşa? Ce ai tu cu străinul? El acuma nu se mai gândeşte la tine Fata îşi înăbuşi glasul răguşit în palme: —Am să mă duc după dânsul! Am să mă duc să-l caut! Mâni mă duc să-l caut Fără el nu pot să trăiesc Şi maică-sa îşi urmă şi ea tânguirea, căutându-şi iar călţunul: —…Aşa om ticălos să deie Dumnezeu să crăpe!",
    "385": " Ce are el cu noi? Ce are cu fata noastră! Haie, tu ai să ne vâri în mormânt! Mai bine fugeam de-aici Mai bine ne duceam acu şase ani la America America-i altfel de târg Acolo-i altfel de lume Acolo poate aveam parte de mai mult noroc! În noaptea aceea Haia multă vreme nu s-a putut alina Iar de ce s-a întâmplat a doua zi în casa lui Sanis şi azi îşi mai aduc aminte femeile din Broscărie Mai întăi un zvon lin a pornit dis-de-dimineaţă, apoi a crescut ca un vânt neliniştit Era cătră mijlocul lui noiemvrie şi femei jalnice călcau prin râurile de noroi, lăcrimând şi clătinând din cap, petrecându-şi la gară feciorii palizi Se duceau la oaste feciorii lor; se duceau în alte târguri; se duceau spre întunericul acela, spre ocna aceea, la care se gândeau de multe zile, de multe luni, cu carnea încrâncenată pe ei",
    "386": " Ş-o femeie, o prietină, întoarsă c-o lumină de bucurie, chemă pe Rifca la cerdac şi-i vorbi lămurit, cu ochii mari, dând încet dintr-o mână: —Rifcă! de-acu ai scăpat, de-acu toate s-au sfârşit S-a dus feciorul lui Vartolomei! Îl ia cu trenul şi-l duce tocmai la Focşani Trebuie să vie şi el la gară Trei ani are să facă oaste! Rifca se înălţă, cu ochii bucuroşi şi neîncrezători asupra vecinei Nu-i venea să creadă Dar altă prietină aduse vestea în gura mare; şi nevasta lui Sanis bătu din palme şi îşi dădu ochii peste cap —Se duce? Ştiţi voi că se duce? Ştiţi voi că se duce? Şi-şi întoarse râzând capul cătră Haia, care izbucni pe uşă —Ce este, Haie? Ai auzit? Se duce!",
    "387": " —Cine se duce? strigă fata privind-o ţintă cu ochii umpluţi parcă de mânie —Haie! nu fi nebună! nu te uita la mine aşa! strigă ovreica Se duce! Parcă ce-i pasă lui? El e feciorul lui Vartolomei Parcă ce-i pasă lui de tine? El se duce; el are altele în cap Se duce în treaba lui Parcă numai o fată este pe lume? Mai are el fete pe care să le înşele, n-ai grijă! Are să mai înşele multe de-acum înainte, n-ai grijă! El se duce! tu rămâi cu noi! Dar Haia avea o privire cumplită Fără nici un cuvânt, intră în casă Se auzeau trântiturile capacelor de la sipete, bubuiau păreţii, pe când femei de-ale mahalalei se grămădeau la cerdac cu aceeaşi veste Şi uşa se deschise smuncită; Rifca îşi holbă privirile, iar fata cu şalu-n cap, ţinându-şi fustele cu stânga, se zvârli în uliţă, prin noroi, şi porni repede ca mânată de o vântoasă",
    "388": " Nevasta lui Sanis îşi pocni palmele una de alta şi începu a se frământa Scăpa văitări scurte, se întorcea cătră femeile care o împresurau în fiecare clipă, fugea în casă, ieşea îndată şi trântea uşa, şi întreba aiurită: —Unde se duce? unde se duce? Ce-are să zică Sanis? Ce să fac? Vai! Vai! Şi porni şi ea deodată prin noroiul uliţii, după Haia, urmată de ceata vecinelor Vestea ca un fulger se întinsese; femei din alte mahalale o împresurau Şi ea se văita încet, îşi frângea mânile Şi la gară, prin ziua leşietică, trenul plecase Învăluiri de fum negru izvorau în depărtare Lumea se împrăştia: mamele, surorile, logodnicele suspinau Şi deodată Rifca văzu pe fiică-sa venind încet, cu trudă, privind în neştire înainte-i Îi ardeau ochii ca de friguri Nici nu băgă de samă că femeile o împresurau",
    "389": " Rifca o apucă de mână O trăgea repede spre fundul mahalalei, spre întunericul căsuţei din Broscărie Şi Haia tăcea, umbla ca o nebună Aşa ajunseră acasă Fata se opri în cerdac —Hai, intră în casă vorbi cu sfială Rifca Haia o privi cu spaimă —L-am văzut zise ea încet L-am văzut S-a dus Nici nu s-a uitat la mine A trecut la doi paşi S-a suit în tren şi s-a dus Maică-sa o trăgea de mână: —Aşa-ţi trebuie dacă ai fost o proastă Ce mai aştepţi de la el? Deodată Haia se smunci, îşi vârî capu-ntre umeri şi începu să tremure Îşi smulse şalul cu care-şi înfăşurase capul şi strigă cu disperare: —Mă-năduş! mă-năduş! Unde s-a dus? de ce s-a dus? Lasă-mă, dă-mi pace! ce ai cu mine? dă drumul! Zvârli mâna maică-sii; şi deodată prinse a-şi întinde hainele de pe dânsa",
    "390": " Năvăli în casă cu capu-nainte, izbindu-se cu fruntea de uşă, îşi scoase gemând răguşit o grimea albă, curată, o udă cu apă, trânti pe fundul de lemn cana de aramă, şi-şi înfăşură fruntea şi tâmplele cu pânza umedă —Nu mai pot! nu mai pot!… Şi năvăli afară, la aer curat Prin ziua mohorâtă, prin vântul rece al toamnei, plângerile ei deodată începură să tremure, umplând mahalaua Răcnea cu mânile în creştet, cumpănindu-se încet la dreapta şi la stânga, răcnea cu jale umblând dintr-un capăt în altul al cerdacului dărăpănat —Nu mai pot! striga în neştire Mă doare! mă doare inima! Mai bine m-ar înghiţi mormântul! Vai de inima mea! Şi capete ieşeau pe uşi; ochii o priveau din toate părţile; urechile vecinelor ascultau cu luare-aminte bocetele de jale Rifca întindea mânile, chemând: —Vină, draga mea, în casă! nu mai boci pe-afară",
    "391": " Parcă ce folos ai acum! S-a răscolit toată uliţa din pricina ta! S-aude şi pân’ la fata picherului! —Nu vin! Am să mă duc după dânsul în lume! Şi se văita cu obrazul bugezit de lacrimi, cu ochii roşii şi umflaţi O umpleau valuri de mânie, îi venea să sfarme tot în juru-i; se zbătea ca o fiară în lanţuri Abia într-un târziu s-a liniştit, a intrat în casă şi s-a ghemuit într-un colţ, privind fix înainte-i cu ochii arşi de durere \n\nŞi curând după aceasta, în casa lui Sanis, în jurul fetei toropite, începură a se face pregătiri de logodnă De două ori, în două sâmbete, feciorul nalt şi slab al lui Malamet intră în casă şi se aşeză zâmbind pe-un scaun Schimbă câteva cuvinte cu tatăl, apoi cu Rifca gătită ca pentru sărbătoare şi zâmbitoare, apoi aşteptă o vorbă de la Haia",
    "392": " Dar fata umbla slabă prin casă, ofta şi gemea ca-n friguri, nici nu se uita la dânsul Veniră rudenii bătrâne şi împresurară pe Haia Se tânguiau încet, împresurând-o, şi porneau sfaturi lungi, în care era vorba de bucuriile vieţii şi de păcatele de moarte, peste care nimenea nu poate trece Fata simţea ca o legănare, parcă plutea într-un gol, şi asculta ca din depărtări glasurile lor Ca din depărtări, lin, parcă-i venea ogoirea unui cântec O pătrundea domol, în suferinţa ei amară Eresurile vechi pluteau în juru-i nelămurite, izvorâte ca dintr-un trecut de negură Câte-un răstimp, o cucerea din nou lunga domnie a trecutului; rămânea cu ochii ţintă, măriţi, ascultând o şoaptă tainică, din lăuntru-i Murmurând cu creşteri şi scăderi de voce, uneori Sanis se închina umblând pe lângă patul ei de zăcere Întunecat, cu cornul din frunte plecat spre cartea deschisă, c-o mână înfăşurată în curele, cu pânza vrâstată în spate, şoptea rugăciunile vechi, şi izbucnea uneori într-o plângere scurtă, tremurată, bătându-se cu pumnul în piept",
    "393": " Uneori se oprea, întreba cu linişte: —Haie de ce gemi? Din pricina ta nu pot să-mi fac rugăciunea Tu ai uitat de Dumnezeu, ai uitat de toate Ea voia să strige, să-şi deşerte sufletul de toată durerea Dar maică-sa umbla pe-afară după treabă, şi Sanis, întorcându-şi privirile reci spre cartea veche, îşi pornea iar murmurările tremurate Şi fata îşi înăbuşea chinul lăuntric şi se îngropa ca într-un mormânt în desnădejdea ei Într-o sară, nevasta lui Sanis tresări spăriată din locul ei Din amorţirea-i grea de peste zi, din gândurile nesfârşite, Haia deodată zvâcnise în plângeri de jale —Ce-i, Haie? strigă femeia cu frică Ce s-a întâmplat, Haie? Ce te zbaţi aşa? Fata o privi ţintă cu spaimă, o vreme, apoi începu să geamă: —Ah! mamă! n-am vrut să cred! n-am vrut să cred! M-a lăsat aşa şi s-a dus! Nu se poate să mă lese aşa! Trebuie să mă duc până la dânsul! În genunchi am să mă duc până la el! De ce m-a lăsat aşa? S-ajung şi eu ca fata picherului! Mamă! mamă! spune-mi ce să fac – căci am păcătuit! Mi-a fost astăzi rău",
    "394": " Parcă eram plină de venin Ş-am simţit Vai! ce să fac! ce să fac! Mă omor! mă dau cu capu-ntr-o fântână În glasul ei creştea o durere înfricoşată Se simţea acuma mică şi neputincioasă Dintrodată, după lungile sfaturi ale bătrânelor la căpătâiul ei, îşi vedea zdrobirea, îşi vedea înstrăinarea Căci acuma, singură, fără altă urmă din dragostea celui ce-o părăsise, se găsea iar ticăloasă, numai ca o prelungire a tuturor celor ce o împresurau Cu păcatul ei, era ca o nemernică râmă, în pulberea drumului Frigurile nopţilor de vară pieriră; ca într-un vânt de groază îşi simţi inima —Acuma poate să vie acuma poate să vie tata să mă ucidă! şi-şi aţintea ca o nebună ochii spre măciuca de alamă din firida sobei Iar maică-sa, înlemnită, nici nu putea să plângă",
    "395": " Asta era spaima ei cea mare De asta se temuse chiar din cea dintăi clipă; spaima asta îi încleştase de multe ori inima; ş-acuma de aceasta n-avea să scape —Ce să fac? ce să fac? se tânguia şi ea apucându-se cu mânile de tâmple Ce să fac? Unde să mă duc? Are să afle Sanis ş-o omoară Îmi trebuie un ajutor, îmi trebuie un sfat! Ş-aşa cum era, numai în papuci şi-n polcuţa subţire, năvăli afară în răceala iernii Gemând şi gâfâind bătu la uşa moaşei Etel, apoi în magherniţa roşie, de scânduri, a Reizei Pe amândouă femeile le trăgea după dânsa, tânguindu-se cu glas întrerupt, chinuit Şi ele o întrebau speriate, o urmau cu grabă; şi tustrele năvăliră în odaia în care Haia rămăsese plângând cu capul cufundat în perine Femeia tremura: —Ce pot să fac? Eu îs un cap slab de femeie",
    "396": " Învăţaţi-mă şi voi cum să fac Aşa pacat, aşa pacat cumplit cum să cadă peste noi? Nici din neamul nostru n-a fost, şi şi-a făcut râs de noi Să-i dea Dumnezeu junghi şi spânzurătoare! să n-aibă parte de pâne şi de apă! să moară ca un câne la marginea drumului! Până într-un târziu se boci femeia, blăstămând; apoi se linişti, căci bătrâna Etel şi Reiza ştiau multe lucruri şi o sfătuiau de bine; iar murmurele lor umpleau odăiţa cu bombăniri de bondari —Ascultă dragă, şoptea baba Etel, într-o vreme, aşa ceva se întâmplă rar, dar tot se întâmplă Aşa a vrut Dumnezeu Avem să încercăm noi şi are să fie bine N-are să mai ştie nici Sanis nimic, n-are să ştie decât Cel-de-sus! Iaca ce să faci",
    "397": " Trimite-l pe Sanis la Paşcani, la rabin Să ceară şi sfatul rabinului Să spuie aşa că fata a avut o patimă după un creştin – ş-acuma tânjeşte Să-i ceară sfat pentru logodnă El n-are să fie acasă, şi noi avem să facem cum e bine Nici să nu te temi, nici să nu ştie nimeni Mai ales la străini, la goim să n-ajungă vestea Bătrâna se sculă târându-şi în urma papucilor colţurile şalului Se apropie de fata care tot cu faţa în jos sta, toropită O atinse cu degetele, o ţinti cu priviri ascuţite: —Haie, zise ea încet, Haie Haia întoarse obrazul răvăşit —Haie, mare pacat! grăi baba, privind-o cu ochi rotunzi Ce-ai făcut tu? Cum ai putut să greşeşti aşa",
    "398": " Ce-ai făcut tu, Haie? Fata întoarse capul fără putere, cu ochii aiuriţi, c-o spaimă sălbatică năvălită în faţă \n\nA doua zi Sanis, alungat de tânguirile şi lacrimile femeii, porni la Paşcani, la rabin, amărât, fără să ştie nimic Se duse tropăind spre gară, molfăindu-şi bucăţica de pâne, şi în sufletu-i întunecat abia acuma se lămurea o durere şi creştea o nădejde Iar în jurul fetei se adunară cele trei femei, cu vorba plină de spaimă şi blesteme Mormăind întunecată, moaşa Etel cerea zaharniţa şi cafeaua Apoi desfăcu o legăturică murdară, plecându-şi nasul coroiat şi ochii mici spre ea Haia o urmărea cu privirile prin casă, fără nici un cuvânt Înţelegea că i se pregăteşte ceva, avea nădejdi, avea temeri de moarte Pleoapele-i căzură deodată peste lumini şi începu să plângă cu amar —Poate-am să mor şopti ea ca într-o aiurare",
    "399": " Ce voiţi să faceţi? Apoi şopti abia auzit: Tot mi-i drag… mie tot mi-i drag… Se linişti încet-încet, şi icoane din singurele-i zile fericite îi năvăliră în puţina lumină a minţii Moaşa Etel se aşeză pe marginea divanului Haia închise ochii —Moaşă, de ce te uiţi aşa la mine? —Dragă fată, zise bătrâna, aşa ţi-a fost norocul Haia dădu încet din cap Aşa i-a fost norocul Cine se poate împotrivi lui Dumnezeu? —Aşa ţi-a fost norocul! şopti moaşa Cine se poate împotrivi lui Dumnezeu? De ce să mori în ruşine şi ticăloşie? Mai bine să scapi Ascultă-mă pe mine şi fă cum îţi spun eu Eu am scăpat şi pe altele, şi pe femei de creştin, de la nacaz Dar la noi e altceva",
    "400": " Acum tu trebuie să lepezi pacatul tău Trebuie să nu ştie nimeni, să rămâi curată înaintea lui Dumnezeu Haia deschise ochii şi simţi privirile ascuţite ale bătrânei asupră-i Maică-sa venea de la sobă, aducând cu luare-aminte o ceşcuţă din care izvorau aburi, împrăştiind un miros tare de cafea Reiza îi zâmbi, un zâmbet de prietinie şi de îndemn —Hai! vorbi moaşa Are să deie Dumnezeu să scapi Am adus gândaci de frasin Maică-ta i-a zdrobit şi i-a amestecat în cafea Nu te spăria Bea dintrodată Scapi de mare pacat Pentru ceea ce-ai făcut tu, Haie, legea cere pietre şi foc Ş-o căţea, Haie, acuma-i mai curată decât tine! Fata se ridică deodată în cot, c-o privire stranie, puse tremurând mâna pe ceşcuţă ş-o sorbi din trei înghiţituri",
    "401": " Apoi îşi lăsă capu-n perini, oftă şi închise pleoapele Sara târziu, când se întoarse Sanis acasă, toată mahalaua era strânsă în drum, înaintea casei lui Şi-nlăuntru, în odaia răscolită, gemea Haia în sudorile morţii Gemea cu unghiile înfipte în chilote: —Nu mai pot! mă arde! nu mai pot! Ce-aţi făcut cu mine? Am să mor! Şi-i creşteau plângerile lugubre, subţiri şi chinuite Şi se zbătea ca subt împunsături vrăjmaşe, cu mii de ace, pe când lângă căpătâiul ei moaşa sta privind-o ţintă, cu ochii licăritori —Ce este? strigă Sanis căscând gura cu uimire Ce s-a mai întâmplat? E bolnavă? De ce n-aţi adus doctor? —Nu trebuie doctor, Sanis! nu trebuie nici un doctor, nu trebuie nimic! vorbi Rifca galbenă, clănţănind cu groază Lasă-ne aici pe noi Avem treabă Ştim noi ce are fata",
    "402": " Du-te la Făluţă Ai fost la rabin? Ce răspuns ţi-a dat el? De ce-ai sfârşit aşa degrabă? Credeam că vii mâni —Ce ai tu de tremuri şi-ţi clănţănesc măselele? vorbi jupitorul ş-o clipă o privi cu grijă Apoi îşi aduse aminte de întâmplările lui şi zâmbi, cu ochii aţintiţi asupra unei icoane ce i se aşezase numai lui înainte —Ce răspuns mi-a dat rabinul? întrebă el, şi se aşeză pe un scaun, cu gust de vorbă Mai întăi şi mai întăi a venit la mine un credincios, unul mititel, cu picioarele scurte Se legăna aşa, ca o raţă M-a întrebat el ce nacaz am, şi eu i-am spus îndată tot Zice el: Bine, aşteaptă aici, rabinul are să te cheme Aştept eu, aştept, pe urmă vine credinciosul şi spune: Intră pe uşa asta",
    "403": " dar încet Dar în urma mea aşteptau şi alţii Pe mine m-a chemat întăi Când intru, văd cărţi, în toate părţile numai cărţi Moaşa întinsese de la locul ei o mână spre gura Haiei O clipă gemetele se stânseră Şi fata auzind glasul domol al tatălui său se încordă, şi parcă avu un răstimp de alinare Ascultă şi ea, cu ochii închişi, din care se prelingeau pe tâmple lacrimi —…Şi văd pe rabin grăi încet Sanis Era într-o haină neagră de matasă Şi m-am gândit eu că aşa om învăţat trebuie să ştie multe Sta cu o mână la tâmplă şi se uita la mine — Ce vrei tu, Sanis? zice De unde a ştiut că eu sunt Sanis?",
    "404": " Jupitorul se uită cu uimire în jurul lui; ş-avea parcă un zâmbet de biruinţă —De unde a ştiut că eu sunt Sanis? Şi mai zice: Ai un mare nacaz cu copila ta Atuncea mi s-au umplut ochii de lacrimi… Învăţătorule, zic, pentru copilul meu am venit Şi mă întreabă: Ai urmat legea cu credinţă, totdeauna? Zic: Totdeauna, cu credinţă! Şi mi-a spus aşa, venind cătră mine: Du-te, Sanis, şi-ţi logodeşte fata şi sileşte-o să urmeze legea Dumnezeului nostru! Aşa mi-a spus rabinul sfârşi cu pătrundere Sanis Trebuie să facem logodna cu feciorul Căprarului Dar peste cele din urmă cuvinte ale lui, se revărsară ca dintr-un zăgaz furtunos plângerile înteţite ale bolnavei Ţipete aspre, fără sfârşit, ca în ghiarele unor fiare fantastice Femeile, cu vorbe repezi, grămădiră pe bărbat spre uşă Şi Sanis, cu gândul la minunata lui poveste, ieşi grăbit s-o spuie şi altora, la un pahar de vin",
    "405": " De pe podeţ totuşi mai întrebă o dată: —Bine, da’ de ce ţipă aşa? Poate că trebuie doctor —Nu trebuie nimic! nu trebuie nimic! ţipă cu spaimă, cu ochii învăpăiaţi, Rifca Lumea din uliţă se împrăştiase încet-încet Femeile vegheau tulburate la căpătâiul bolnavei Urletele răguşite, urletele sălbatice care nu mai aveau nimic omenesc umpleau odaia, şi zbaterile necontenite ale cărnii arse de focul dinlăuntru nu mai conteneau Toată noaptea s-a cutremurat Haia, izbită, frământată, muşcată cu cruzime de otravă Şi prin gura arsă ca de fier roş abia pătrundeau răsuflări răguşite, pe când ochii aveau o sclipire fixă de nebunie A doua zi dimineaţă Sanis, spăriat în cele din urmă, a dat fuga la doctor Tânărul, vlăstar al neamului, subţirel, tras la obraz, cu privirile cercetătoare, intră zâmbind şi începu a pune întrebări cu glas moale",
    "406": " Femeile răspundeau trudite, cu feţele ca de piatră Iar jupitorul, în clipe de reculegere, înainte de a porni la crunta muncă a zilei, se trăsese într-un colţ cu cele trebuitoare pentru rugăciune, şi-şi murmura în neştire silabele tremurate, bătându-se încet cu pumnul în dreptul inimii Şi Haia zăcea în perine, albă ca varul, cu ochii căzuţi în orbite şi pierduţi în negura sfârşitului Răceala morţii o cucerea clipă cu clipă Cântecul amintirii, 1909 \nHaia Sanis a fost publicată prima dată în Viaţa românească, nr 5 din mai 1908 Din spusele fiicei scriitorului, se pare că Haia Sanis ar fi existat în realitate, casa lui Leiba Sanis situându-se pe Uliţa Mică din Fălticeniul începutului de secol Istoria tinerei fete i-a fost povestită lui Sadoveanu de Ecaterina Tinu, o rudă a scriitorului Considerată de G Călinescu drept „cea mai echilibrat dramatică din scrierile lui Sadoveanu“, iar de N",
    "407": " Manolescu „un roman concentrat“, Haia Sanis este şi cea mai comentată nuvelă a volumului Cântecul amintirii \n\nBordeieniitc \"Bordeienii\" Niţă Lepădatu a venit la Ilişeni, pe moşia boierului Jorj Avrămeanu, într-o toamnă, singur, numai cu gluga şi ciomagul lustruit De undeva, de peste deal, a urcat la coşere, şi acolo s-a oprit privind în vale prin iaz şi spre curtea boierească Pământuri goale se întindeau în toate părţile, în urmă, de unde venea el, şi spre răsărit până la apa Prutului Călcase poşte, fără să dea de o aşezare omenească; ţinuturile de la Jijia şi de la Prut pe-atuncea erau nişte pustietăţi Niţă trecu printre coşere Într-un şopron se auzeau glasuri şi bătaia regulată a vânturătorilor Într-un dos, un cal slab sta ascuţit, cu capul plecat, dormitând în soarele de toamnă Un câne flocos, alb, se repezi de undeva foarte mânios, hămăind răguşit spre picioarele străinului",
    "408": " Lepădatu se apăra cu ciomagul şi păşea încet spre şopronul de unde venea vuietul de vânturători —Ha! ce-i, măi? se auzi o voce subţire, ca un behăit de oaie, şi un moşneguţ mărunt, cu capul gol, cu părul buhos, ieşi la lumină Ce este? Ţâbă, Colţun! – Şi se răstea la câne plecându-se din şale — Hăi, dă-te-n colo, du-te-n cotlonul tău, că te dau la şepte draci! După ce zvârli în Colţun c-o scurtătură şi-l alungă spre cotlonul lui, moşneagul cel mărunţel se întoarse spre Niţă Lepădatu şi-l privi cu luare-aminte —Aşa-i hm! zise el cu mirare; tu, măi băiete, nu eşti de pe la noi Eu pe tine nu te-am mai văzut Ce vrei? —Apoi, moşule, răspunse drumeţul, aşa este, eu vin de departe, din jos",
    "409": " —Te-a trimes cineva? —Nu; dacă nu ţi-i cu supărare, te-aş ruga să-mi spui cine-i boier pe moşia asta, şi dac-oi putea să intru aici în slujbă —Bine, băiete, grăi moşneagul cu glasu-i subţire Aici dac-ai venit, ai să ai ce face, că asta-i moşie mare Boieru, iar, îi om bun —Da’ cum îl chiamă? —Cuconu Jor Aşa-i zice, cuconu Jor Avrămeanu Te-i duce la curte, şi-i vorbi cu el —Bine zise încet Niţă Lepădatu Moşneagul îl cercetă cu ochii mici şi vioi Străinul era trudit, cu obrazul plin de pulberile negre ale drumului Privea trist în gol cu doi ochi verzi, înfundaţi sub frunte şi sub sprâncene tufoase Barba-i era de mult nerasă Mustaţa creaţă, rotunjită la capete, nu-i acoperea gura Buzele-i erau uscate şi arse; din când în când le întredeschidea şi le umezea cu vârful limbii",
    "410": " —Mi-i sete, grăi el trudit, fă-ţi pomană c-o ulcică de apă —Cum nu? pacat mi-a fi dacă nu ţi-oi da, răspunse moşneagul Hai la bordei Faţa bătrânului se făcu prietinoasă —Pe mine mă chiamă Nastase Tentea, vorbi el râzând, pe când mergeau spre bordei Eu îs humelnic aicea de mult Aicea m-au găsit şi m-au lăsat trei rânduri de stăpâni Şi la mulţi băietani trudiţi, ca dumneata, am dat eu apă Le-am dat – ca să am şi eu cu ce mă răcori pe ceea lume Grăind aşa, păşea mărunt, şi opincile-i nerase de porc fâşâiau prin bătătura uscată Cămeşoiu-i de câlţi fâlfâia în bătaia vântului, prea larg pentru trupu-i pitic şi slab Coşerele largi şi nalte rămaseră la o parte cu şopronul în care câţiva oameni vânturau şi ciuruiau pâne albă; moş Nastase Tentea duse pe Lepădatu la bordeiul lui săpat în pământ",
    "411": " Intră el întăi, coborând; intră după el şi drumeţul într-o încăpere mică, lipită cu lut şi humuită Într-un colţ se ridica un horn; hogeagul lui trecea până la coama de pământ a bordeiului Pe laturi erau laiţe acoperite cu ţoluri groase de buci În fund, o spărtură rotundă, în care era înţepenit şi lipit un geam de sticlă, aşa de mic încât abia puteai vârî în el ochii şi nasul Lumina cea mare intra prin uşa deschisă – La vatră, pe un scăunaş cu trei picioare, sta o fată ca de douăzeci de ani şi se necăjea să aprindă un foc de ciucalăi Când bătrânul şi Niţă intrară, ea îşi scoase capul de sub horn Întoarse ochii şi rămase mirată în faţa străinului Fără voie îşi pături fusta de cit şi cămaşa de pânză, apoi zâmbi: —Bună ziua zise Niţă Lepădatu aţintindu-şi ochii asupra ei",
    "412": " —Mulţămim dumnitale, bădică Moş Nastase căuta după uşă cofa Bătu în ea cu vârful opincii Zise repede, cu glasu-i ascuţit: —Aşa hm! fată mare şi cofa goală! Pune mâna pe cofă, Marghioliţă, şi adă apă rece, să se răcorească un drumeţ trudit —Iacă mă duc, tătucă, răspunse ruşinată şi grăbită fata Puse mâna pe cofă şi ieşi repede cu capu-n piept, cu ochii în pământ —Aşa-i hm! zise moş Nastase vesel Atâta copil am şi eu; femeia nu ştiu ce s-a făcut S-a dus într-o bună zi, acu doisprezece ori treisprezece ani, şi dusă a fost până în ziua de azi De harnică-i harnică fata, da’ i-i urât singurică aici toată ziua La noi biserică nu-i, să te duci duminica Cum am văzut şi eu, încolo, pe la Siret, şi pe la Moldova, nu-i sat fără popă şi fără biserică",
    "413": " Acolo pesemne şi oamenii îs altfel La noi horă nu se face Când eram băieţandru, am trăit şi în alte părţi de lume şi ştiu că făceau gospodarii hori Da’ la noi nici nu sunt gospodari Aici trăieşti aşa… cum dă Dumnezeu Şi dă, şi ea-i un suflet doreşte şi ea să-şi petreacă tinereţile Da’ aici în bordei la mine ce petrecere poate să aibă? —Aşa-i zise Lepădatu aşezându-se pe laiţă; şi oftă trudit —Aşa hm începu iar moşneagul Aici te sălbătăceşti A crescut şi fata asta ca o sălbatică Se mai duce ea pe la curte, au mai deprins-o mădămile de-acolo să vorbească şi să umble A mai fost de vreo două ori şi pe la târg, la Săveni, şi gata, ce vrei să ştie?",
    "414": " —Ei dă, trăiesc şi oamenii cum pot observă cu blândeţă Niţă Lepădatu —De asta aşa-i hm! Iaca eu, acu am un fel de bucurie că a mai venit cineva pe aici şi mai am cu cine grăi o vorbă, două Dumneata vii de departe, din jos? —Vin din jos da’ nu e departe tare —Poate vii de la târgul Ieşului —Ei nu, târgul Ieşului e departe n-am fost niciodată pe-acolo Şi eu, un biet băiet fără părinţi —Aşa-i hm! suspină moş Nastase şi se ridică în picioare Iaca, vine şi fata cu apa Fata grăbea, lepăind cu picioarele-i desculţe, sufla pripit şi ochii mari îi luceau pe faţa brună",
    "415": " Coborî cele două trepte ale bordeiului, căută pe prichiciul hornului ulcica de lut, o umplu cu apă şi o întinse drumeţului– Niţă Lepădatu bău pe nerăsuflate şi mai ceru o ulcică O bău şi pe a doua, apoi îşi şterse buzele şi mustăţile cu mânica cămăşii Înapoie vasul de lut şi zise, înviorat, fetei: —Bună apă! Dumnezeu să-ţi deie sănătate şi să-ţi fie toate după inimă —Aşa hm! ca apa nu-i nimica mai bun pe lumea asta observă moşneagul Fata zâmbea blând Puse cofa cu apă după uşă, apoi se aşeză la vatră, pe scăunaşul ei cu trei picioare Niţă Lepădatu băgă de samă că faţa i-i mai rumănă şi pieptănătura mai lucie şi mai linsă Se privise în izvor şi-şi stropise obrazul şi părul cu apă curată —Ei, apoi acu ce-om face? întrebă drumeţul oftând",
    "416": " —Hm! ce-i face? apoi îi gusta ceva cu noi că doar oameni suntem şi pe urmă ne-om lăsa până devale la curte Eu socot că tot la noi îi rămânea, că cuconu Jor are totdeauna nevoie de oameni —Are nevoie de oameni la vite se amestecă Marghioliţa de lângă vatră —Da’ tu de unde ştii? o întrebă bătrânul mai subţire, clătinând din cap şi râzând —Apoi am auzit devale Am mai fost pe la curte —Aşa-i hm! un om la vite are să trebuiască încheie bătrânul, foarte încredinţat Niţă Lepădatu era trudit de drum lung şi de suflarea secetei; dar apa şi hodina în bordei, precum şi mâncarea gătită de fata moşneagului, îl mai înviorară Începu şi el a spune câte ceva, despre alt boier şi despre altă moşie, de unde venea, lăsa apoi pe moş Nastase să vorbească şi privea pe fată, şi se simţea în bordeiul acela ca-ntr-o casă a unor prietini",
    "417": " Pe la toacă apoi, ieşiră din bordei şi porniră la curte Fata îi petrecu o vreme cu ochii din prag Se gândea că drumeţul poate să plece iar înainte în pribegie, dacă n-a putea rămâne la curte, şi pe la bordei, ca s-o mai vadă, n-are să se mai întoarcă Îi părea rău; flăcăul sămăna a fi om blajin, după ochi şi după grai; ar fi fost bucuroasă să-l vadă întorcându-se şi aşezându-se pe laiţă, privind-o şi cerându-i iar o ulcică de apă rece Soarele scăpăta spre dealurile de la apus, între pături subţirele de nouri Vântul de secetă tot sufla în întinderi Cât cuprindeau ochii, se vedeau numai arături, mirişti, păpuşoişti; în valea de aproape lucea un iaz; pe-o culme uşoară, înnegrea un pâlc de mărăcini Nicăieri păduri, livezi, sate Deasupra, se boltea un cer alburiu de singurătate – Mergeau încet pe un drum de ţărână; paşii lor stârneau o pulbere neagră, pe care vântul o învăluia şi o trimetea pe mirişti şi pe buruienile nalte de pe haturile păpuşoiştilor",
    "418": " Un stol de stănci şi de grauri se ridică din dosul coşerelor, pluti alene pe vânt, apoi se lăsă într-o vălcea —Hm! curtea-i la doi paşi zise într-o vreme humelnicul Azi e sâmbătă, boierul trebuie să fie acasă Sâmbăta vine mai devreme de pe câmp… —Da’ are moşie mare? întrebă Lepădatu —Cum? – Şi moşneagul privi uimit pe flăcău Cât vezi cu ochii, şi încă şi mai departe Groaznică moşie are! Cea mai mare moşie! Mai mare moşie nici nu se poate! Dac-a fi mai mare, cu ce-are s-o are şi cu ce are s-o îngrijească? L-am întrebat eu odată: Cucoane Jor! ce faci dumneata cu atâta pământ, şi cu atâta bănet? —Şi ce ţi-a răspuns? —Ce mi-a răspuns? Hm! Nu mi-a răspuns nimica A început a râde… Flăcăul dădu din cap şi zâmbi",
    "419": " Zâmbi şi moşneagul scuturându-şi pletele; apoi întinse mâna cu degete negre şi uscate: —Iaca, ici în vale-i curtea, cu toate acareturile O casă scundă de bârne albea în vălcea, cătră iaz, înconjurată de şuri şi grajduri acoperite cu paie —Are curte straşnică boierul vorbi moş Nastase Boierii îs deprinşi cu odăi multe L-am întrebat eu într-un rând: Cucoane Jor, ce-ţi trebuie dumnitale patru odăi aşa de mari? Ce faci cu ele? —Şi el ce-a zis? —Hm! el ce să zică? N-a zis nimic A început a râde Pe o coastă mai prăvălatică, în apropierea curţii, stăteau înşirate o mulţime de bordeie Unele erau clădite ca bordeiele obişnuite, în două ape, acoperite cu pământ; altele erau scurmate în mal şi astupate în partea săpăturii cu scânduri ori gard de nuiele, peste care era întinsă o lipitură subţire şi coşcovă de lut",
    "420": " Fumuri ieşeau din toate cotloanele acestea săpate în pământ Geamuri mici cât pumnul luceau pe alocuri în bătaia piezişă a soarelui Nicăieri nu era împrejmuire Vitele şi porcii rătăceau de-a valma, pe dinaintea uşilor Găinile scurmau în gunoaiele grămădite pe bordeie ca nişte cuşme murdare şi jerpelite —Aicea stau bordeienii zise moşneagul Iaca cu cine muncim noi moşia —După cum văd eu, are mulţi oameni boierul —Hm! are, ce crezi? Pe-acolo de unde vii, n-au boierii atâţia? Apoi boieru nostru are cea mai mare moşie ş-apoi a adus oameni din toate părţile Unii se mai duc, alţii vin Când e lucru-n toi, apoi mai aduce lucrători de pe unde-s satele mai dese Da’ altfel, cu bordeienii facem noi toată treaba",
    "421": " —Dă, şi pe la noi tot aşa-i zise Lepădatu Şi eu tot în bordei am crescut ş-am trăit —Aşa-i, hm! tot în bordei Da’ în alte părţi oamenii stau în case Ştiu eu cum or fi iernile pe-acolo? Eu l-am întrebat într-un rând pe cuconu Jor: Cucoane Jor, zic, în bordei nici grijă n-avem de iarnă Da’ dumnitale nu ţi-i frig în casă? —Şi el ce-a zis? —Ce să zică? A început a râde ş-a spus că el face foc Eu ştiu? —Aşa-i deprinderea, moş Nastase Noi trăim în pământ, ş-afară Nu ştii dumneata cum îs iernile grele câteodată? stăm afară în perdea, cu vitele Noi suntem deprinşi cu toate",
    "422": " Boieru-i boier, el are alte obiceiuri —El are altă piele zise moş Nastase; şi amândoi începură a râde Coborâră, trecură pe dinaintea bordeielor Câţiva oameni îmbrăcaţi în straie mohorâte umblau prin bătătură, adăpau vite, duceau cai de căpăstru, se învârteau în jurul unei fântâni cu cumpănă —Boieru a venit acasă? strigă moşneagul cătră ei —Venit, venit! răspunse cineva, cu glas gros —Iaca-i bun mormăi moşneagul, mai mult în sine Nici curtea n-avea împrejmuire Prin şoproane umblau oameni: argaţi aduceau caii în grajduri; prin dosul curţii trecea o cireadă de vite într-o pulbere deasă, care se înălţa până la cer Glasurile haidăilor sunau necontenit, chemând, îndemnând, ameninţând Din când în când izbucneau sudălmi aspre şi vuiau ghioagele în deşerturile vitelor Câteva tălănci sunau trist, nevăzute, prin pulberea neagră —Multe vite mai are şi boierul nostru!",
    "423": " zise cu oarecare mândrie humelnicul Ocoliră casa scundă de bârne şi se opriră la uşa de dindos Aşteptară un timp Pe după un geamlâc trecea din când în când umbra unei femei —Asta-i madama care ţine gospodăria boierului mormăi încet moş Nastase Umbra trecu iar De data asta însă se opri, deschise uşa Se arătă o femeie mică şi subţirică, palidă la obraz, cu ochii foarte negri şi cu nasul foarte ascuţit Era îmbrăcată mohorât O broboadă neagră îi ascundea părul cu îngrijire —Ce este, moş Nastase? întrebă ea ascuţit —Apoi am avea ceva de grăit cu boierul —Aşa? bine Da’ pe fată-ta de ce n-o mai trimeţi la curte, să mai ajute ş-aici, că-i o mulţime de treabă? —Marghioliţa? vorbi moşneagul domol A mai robotit şi ea pe-acasă",
    "424": " Da’ om trimete-o, de ce nu? —Şi ce-ai să spui mă rog boierului? întrebă şi mai repede şi mai ascuţit femeia măruntă —Apoi are ceva de vorbit băietanu ista „Madama“ cercetă cu privirile-i ascuţite pe Niţă Lepădatu, apoi închise uşa trântind-o —Hm! aşa-i! zâmbi moş Nastase iacă, aşa umblă ascuţit şi vorbeşte ascuţit călugăriţa noastră —Care călugăriţă? întrebă flăcăul —Asta A venit de la călugărie, ş-acu îngrijeşte de gospodăria boierului Iute muiere! Aşa grăieşte totdeauna Vrea să-i simţim stăpânirea Da’ altfel nu-i ră la inimă Stă de vorbă cu Marghioliţa – ş-apoi îi spune o mulţime de-ale ei Ce să-i faci? N-a venit ea prin pustietăţile noastre, pentru c-a alungat-o binele de pe unde-a fost „Madama“ trecu iar grabnic, ca o dungă neagră, pe după geamlâc",
    "425": " Apoi se auziră paşi îndesaţi şi boierul deschise uşa Oamenii îşi scoaseră îndată cuşmele din cap Cuconu Jorj Avrămeanu, tânăr şi voinic, cu faţa bună şi veselă, arsă de soare, sta cu mânile în buzunările pantalonilor şi-i privea Zâmbea —Ei, moş Nastase, vorbi el cu glasul puţin tărăgănat şi răguşit: ce mai veste poveste? —Dă, cucoane Jor, ce veste? până acu-i bine —Aşa? zise boierul cu veselie sunându-şi cheile în buzunările pantalonilor; şi ce vânt te mână într-acoace? Cum de-ai lăsat coşerele singure? —Da’ nu le-am lăsat singure, cucoane Jor, că mai sunt pe-acolo oameni de înţelegere Ş-apoi mai am nădejde şi-n fata mea —Cum? ce nădejde poţi avea în fată-ta? – Da’ omu’ ista cine-i? Ce cauţi cu el aici? – Aista? zise moş Nastase întorcând capul şi privind pe Niţă, parcă atunci îl vedea întăi; – aista-i un băietan, care-a venit azi la noi",
    "426": " —Cum îl chiamă? Moş Nastase nu răspunse, se întoarse iar spre flăcău şi-i făcu semn cu capul Pribeagul răspunse, învârtindu-şi în mâni pălăria pleoştită: —Niţă Lepădatu Moşneagul dădu din cap şi păru a se gândi în sine: atunci auzea întăi numele flăcăului şi parcă i se părea ciudat —Niţă Lepădatu? întrebă iar boierul Şi de unde eşti? —De la Negoieşti —Din ţinutul Ieşului? Şi ce vrei? —Vrea să se tocmească la vite, cucoane Jor se amestecă moş Nastase —Vrea să se tocmească la vite? Bine Da’ îndreptăriai? —N-am, zise Niţă Pe-acolo nimenea nu ni le cere —Aşa? Apoi nu ţi le-oi cere nici eu, numai să te porţi bine Da’ de la boierul de la Negoieşti de ce-ai plecat? —Dă, cucoane, răspunse încet Niţă, să nu socoteşti că-s om rău",
    "427": " De „golan“, îs golan – adevărat N-am părinţi, n-am casă, n-am nimic, numai mânile muncitoare le am – da-s om de treabă Eu am stat zece ani la boierul de la Negoieşti, cu leafa de flăcăuaş Acu m-am gândit şi eu că mi se cuvine leafă de om, ş-am cerut să-mi sporească simbria N-a vrut, ş-am plecat Îmi pare rău – zece ani ca un rob am muncit; da’ ce să fac? M-am gândit şi eu c-oi găsi în lumea asta o bucată de pâne Am pornit ast’noapte, ş-am mers, am mers, până ce-am nimerit aici… Acuma, cucoane, dacă mi-i primi, eu ţi-oi fi slugă cu credinţă Cuconu Jor îl asculta în tăcere, învârtindu-şi cheile în buzunarul pantalonilor În pământurile tinere pe care le desfunda, cu oameni de aceştia de strânsură lucra Cu ei îşi înmulţea turmele de vite, cu ei făcea grâul pe care îl trimetea la Galaţi",
    "428": " Într-un ţinut de margine, pustiu, trebuia să se mulţămească cu braţe de muncă De unde veneau aceste braţe, ale cui erau – ştia că nu trebuie să întrebe La ce i-ar fi folosit? Aici nu era ţară regulată Aici el era stăpân Până la oraşe şi până la ţara civilizată era departe Aici era undeva, „la câmp“ Aici perceptorii luau cât socotea boierul că trebuie să dea, aici oastea nu-şi urmărea dezertorii, nici justiţia condamnaţii Până aici nu erau drumuri Aici şcoli şi biserici nu erau Aici era pământ care trebuia lucrat, şi boierul îşi aduna oameni de muncă cum putea De aceea cuconu Jor nu mai întrebă mult pe Niţă Lepădatu Vedea că are a face cu un golan, fără părinţi, şi fără sat, voinic şi muncitor după înfăţişare, şi-i era destul —Bine, zise el cu bunăvoinţă, atuncea, măi Niţă Lepădatu, eu te-oi lua la vite, şi mi-i munci cum trebuie, şi te-oi plăti cinstit",
    "429": " Ţi-oi da şi suman şi cojoc, şi încălţări după trebuinţă, şi căciulă, şi nici mâncare nu ţi-a lipsi, că la noi este de unde, slavă Domnului Şi-i dormi şi tu într-un bordei cu alţi slujitori ai moşiei Şi poartă-te bine, căci şi eu oi cunoaşte la obraz —Stăpâne, răspunse Niţă domol, eu cu asta am crescut: am slujit Cred că te-oi mulţămi Boierul scoase o condicuţă din buzunar, trecu în ea numele slugii nouă; după ce se înţeleseră asupra simbriei, trecu şi simbria şi celelalte îndatoriri; – închise condicuţa şi zise: —Gata Acuma du-te cu humelnicul, şi mâni ţi-oi rândui slujba Cuconu Jor scoase apoi un ban alb şi-l dădu lui Niţă —Poartă-te bine, zise el, şi să fie într-un ceas bun Sluga nouă sărută mâna boierului, apoi se trase lângă humelnic",
    "430": " Boierul închise uşa Oamenii îşi puseră cuşmele în cap şi porniră spre bordeie —Iaca, tot ai rămas la noi zise moş Nastase vesel —Şi mie îmi pare bine, răspunse Niţă Eu zic să luăm o leacă de rachiu, să cinstim, moş Nastase —Bine, măi băiete, bine numai noi nu prea avem crâşme pe-aici Da’ sâmbătă sara se duce un om calare ş-aduce Om cinsti noi mai târziu, de bine ce ne-am văzut De-acu eu socot c-ai să stai la noi Boieru-i om cumsecade —Adevărat, e om tânăr şi deschis, mărturisi Lepădatu pe gânduri Asfinţise soarele; amurgul de toamnă se lăsa rece Focuri ardeau la bordeie Se auzeau mugete de vite, lătrături de câni, glasuri felurite de oameni Într-un răstimp de linişte, sunară tropote de cai, apoi chemări prelungi pe coasta dealului",
    "431": " Spre rumeneala asfinţitului se ridicară deodată cu cârâiri şi ţipete spărioase ciori şi stănci, într-un convoi lung Se depărtară repede în lumina amurgului, apoi dispărură Humelnicul şi Niţă Lepădatu se apropiau de bordeie şi glasurile oamenilor întorşi de la muncă se auzeau acuma lămurit în toate părţile Focuri pâlpâiau în dosul perdelelor, la poalele dealului Oameni mestecau mămăligi mari; umbrele lor negre se frământau ciudat în bătaia flăcărilor Se alăturară de un foc Simţeau mirosul mămăligii Un cazan mare cu fiertură de carne de oaie scotea aburi deşi Muncitorii aşteptau cina Erau oameni de toate felurile, felurit îmbrăcaţi Erau figuri blânde, balane; erau obrazuri întunecoase, cu ochi scăpărători Erau straie albe, ca pe malul Moldovei, erau straie mohorâte ca ale locuitorilor câmpiei Pălării largi de pâslă, clopote de paie împletite, cusute cu aţă roşie, căciuli roase de vechime, roşii de ploi îndelungate şi de soare fierbinte",
    "432": " Unii din copii, de zece ori de doisprezece ani, erau cu capul gol, având drept apărătoare un păr des, stufos şi zbârlit Printre bărbaţi erau amestecate şi femei, cu broboade şi polci cafenii Ele erau mai triste şi mai negre la faţă, şi tăceau zdrobite de munca zilei În dosul perdelei de stuf focul ardea vesel şi vioi, împrăştiind fantasticele-i zbateri peste îngrămădirea aceasta pestriţă Un băietănaş slab şi cu gâtul lung trăgea din când în când dintr-un maldăr uriaş mănunchiuri de stuf şi le zvârlea pe foc Moş Nastase şi Niţă Lepădatu se cinchiră la pământ Un slujbaş al curţii tăpşea mămăliga c-o lopăţică, iar altul stătea c-un linguroi uriaş lângă cazanul cu fiertură de oaie Oamenii ceilalţi, cu străchinile, aşteptau flămânzi, şi nimeni nu băga în samă venirea străinului Dar după ce se împărţiră feliile mari şi sorbitura, după ce toţi începură a mânca în tăcere – îşi ridicară ochii şi se priviră prin luminile rumene ale focului",
    "433": " Atunci zăriră pe cel nou venit şi intrară în vorbă cu el În sara aceea străinul a răspuns multora, dar a ţinut minte pe puţini Abia într-un târziu, când cei sătui plecară şi la focul de trestie rămaseră numai câţiva, Niţă Lepădatu începu a cunoaşte pe unii din bordeienii moşiei A cunoscut pe Gheorghe Barbă, cel mai vechi bouar, pe Mihalache Prescurie, vânătorul curţii, şi pe moş Irimia Izdrail de la coşerele din vale Stăteau lângă foc ca în fiecare sâmbătă sara şi aşteptau pe un flăcăuaş care plecase călare după rachiu Împrejurimile se liniştiră Ardea o lumină la curte, ardeau câteva focuri pe la bordeie Rareori se auzeau glasuri, şi în colţul acela de lume, împresurat de toate părţile de tăcerea depărtărilor şi de un ocean de întuneric, glasurile acestea moi aveau ceva blând şi prietinesc Flăcăuaşul veni într-un târziu cu băutura",
    "434": " Aşezaţi în jurul focului, oamenii începură a cinsti şi a vorbi de greutăţile muncitorilor de toamnă şi despre pregătirile de iarnă Şi cum vorbeau, un tropot iute de cal răzbătu prin noapte, se apropie şi se opri în dreptul perdelei Moş Nastase Tentea zise rânjind: —Aista-i Sandu Faliboga —El e, el e se auzi un glas aspru şi neprietinos Şi îndată se arătă în lumină un om uscat, cu gâtul lung şi cu ochii arzând sub frunte ca în două văgăuni negre Îşi încolăcea harapnicul pe după gât şi râdea, cu gura ştirbă de doi dinţi de sus —Am venit într-o fugă, zise el repede; tocmai de la Moara-de-Vânt Ştii cum umblă cuconu Nastratin după caii lui? lucru mare! Râdea cu poftă, şi-i scăpărau ochii în cap Se uită în juru-i; văzu ulciorul",
    "435": " —Aveţi rachiu? întrebă el tare Atunci treceţi şi la mine ulcica După ce bău, se uită în juru-i şi văzu pe Niţă Lepădatu —Da’ aista cine-i? întrebă el scurt, ridicând capul Mărul lui Adam i se mişca în sus şi în jos când vorbea —Om nou, la vite zise zâmbind moş Nastase —Aşa? şi de unde eşti tu? —De la Negoieşti, răspunse blând Lepădatu —Şi cum te chiamă? —Niţă —Niţă şi mai cum? —Niţă Lepădatu —Şi de ce-ai venit la noi? —Am venit şi eu la slujbă —Aşa? bine Om vedea noi Privea crunt spre străin Dădu de duşcă a doua oară rachiul, şi-şi ştiri cu putere gâtul —A! da-i tare a dracului rachiul ista! – Şi cum de-ai fugit de la Negoieşti? —N-am fugit; am venit de bună-voie",
    "436": " —Aşa? bine Om vedea noi! Vra să zică la vite eşti Apoi să ştii flăcăule, că te afli subt ocârmuirea mea Pe mine mă chiamă Sandu Faliboga Ai auzit de mine? —Dacă te chiamă Sandu Faliboga, să fii sănătos N-am mai auzit de dumneata —Apoi ai s-auzi ş-ai să ştii de-acu nainte Vei fi vrednic, te-i împăca cu mine Dacă nu, greu! – Să vezi cum umblă cuconu Nastratin după cai! strigă Faliboga, ridicând capul şi râzând răguşit L-am pândit eu din vârful muncelului, într-amurgul Apoi cu noi nu se pune el, cuconu Nastratin Eu îs mare hoţ şi ştiu sama la cai, şi la toate Tot intra herghelia lui pe moşia noastră Boierul nostru găsea fânaţ călcat şi păscut – şi caii nicăiri De unde să faci ispaşă şi să te despăgubeşti, dacă tâlharii lui cuconu Nastratin băgau de samă şi-i scoteau înainte de a se face ziuă? Aşa? Bun! zic eu",
    "437": " Şi mă iau cu Alba mea astă-noapte, măi tată, şi intru pe moşia lui cuconu Nastratin şi m-apropii de cai Şi începe a suna talanca Albei, încet, hai, hai – şi se iau toţi căişorii după mine Şi eu tot colea, tot colea, că le ştiu sama, până ce i-am adus în curte Ş-acu şed la curte şi se zbate cuconu Nastratin şi nu-şi află loc Ia acu să vezi dumneata ce ispaşă are să plătească Acu nu mai merge, măi bade Înainte vreme, călcau dumnealor moşia prin toate părţile, prin toate coturile, da’ acu nu! Faliboga nu doarme Eu cu harapnicu şi cu puşca! Bat pândar, bat vătav, nu ştiu – să nu-i prind pe moşia noastră, că eu aici-s cu credinţă şi cu jurământ De aceea noi călcăm alte moşii – dar pe-a noastră n-o mai calcă nimenea",
    "438": " Faliboga se opri şi privi mânios în juru-i —Da’ ceaşca ceea unde-i, întrebă el Mi s-a uscat gâtul! – Apoi se întoarse spre Niţă —Da’ tu, Lepădatu, eşti însurat ori nu? —Nu-s însurat, răspunse scurt Niţă —Apoi, eu, bre, îs însurat, şi am un drac de muiere care umblă calare şi dă cu puşca ca şi mine —Să fiţi sănătoşi! zise Lepădatu, fără să privească spre cel ce-i vorbea Faliboga îşi opri ceaşca în drumul spre gură şi-şi încruntă sprâncenele —Mă! grăi el aspru, cum vorbeşti tu cu mine? —Cum mă-ntrebi, aşa-ţi răspund, zise încet Niţă —Aşa? da’ slujba n-ai s-o faci tu cu mine, măi? —Oi face-o şi cu dumneata —Da’ de mine nu te-i teme tu, măi? Faliboga zvâcni drept în picioare şi puse mâna pe harapnic În acelaşi timp răsări de la locul lui şi Niţă Lepădatu şi scoase repede din glugă un buzdugan grozav, o măciucă grea de alamă cu mănunchiuri de lemn de corn",
    "439": " —Ascultă, Faliboga, vorbi Lepădatu; eu îs om blajin c-o vorbă bună mă faci rob Altfel, cu răul să nu mă ieie nimeni că nu-i bine Şi să ştii că eu nu-s dintre cei care se tem Faliboga îşi puse bărbia în piept şi privi ţintă la Niţă Lepădatu îl privea şi el drept şi dârz fără să clipească —Ei lăsaţi, lăsaţi şi voi! se amestecă deodată cu glasu-i subţire moş Nastase Tentea Ce dracu, măi oameni buni! Abia v-aţi întâlnit şi vă şi uitaţi urât unul la altul —Moş Nastase, zise blajin Niţă punându-şi buzduganul în glugă, ai spus o vorbă bună Eu n-am cu nimenea nimic şi-s bucuros să fiu prietin cu oricine În sufletul meu nu-i duşmănie —Să fii tu prietin cu mine? strigă Faliboga mânios Apoi începu a râde arătându-şi ştirbăturile",
    "440": " Măi Niţă, strigă el, frumos buzdugan ai! Cu aşa tovarăş poţi trece fără grijă prin lumea asta Măi Niţă, eu tot am să beau cu tine o ceaşcă de rachiu Măi, da’ tu tot ai s-asculţi de mine, că tu eşti mai tânăr şi eu îs cărunt —Bine, bădică, a fi cum îi pofti răspunse Lepădatu luând ceaşca pe care i-o întindea Faliboga Sandu Faliboga se cinchi lângă foc şi-şi răsuci o ţigară, apoi o aprinse şi se sculă repede —Apoi eu mai trag o raită până în Valea Lupului şi pe urmă mă întorc grăi el cu glasu-i răguşit Îşi desfăcu harapnicul şi ieşi cu ţigara în gură Tropotul Albei se auzi îndată grăbit, aproape, apoi mai departe, apoi se stânse în noapte Rămaşi lângă foc, ceilalţi păstrară un timp tăcerea",
    "441": " Moş Nastase mai zvârli în flăcări un mănunchi de trestie Gheorghe Barbă aduse ulciorul cu rachiu în lumină Scânteile de la bordeie se stânseră Numai în întunericul de sus luceau stele Vântul de peste zi tot sufla şi fremăta uşor în perdea Mihalache Prescurie, vânătorul, zise: —Vătav ca Faliboga n-a avut boierul nici n-a mai avea Cutreieră moşia ca vântul N-au fost niciodată păzite hotarele aşa ca acum —De unde-i de loc? întrebă Lepădatu Prescurie se întoarse spre el —Nu ştiu, răspunse Nimeni nu ştie de unde-i Altfel, când a venit ştim cu toţii Iaca, toţi îşi aduc aminte Într-o vară, la o gireadă veche de paie, şi-a făcut cuib un om Noi am aflat îndată şi l-am primit sara la focul nostru şi l-am hrănit",
    "442": " Ne-a spus că vine de departe – şi-l caută calaraşii Acu de unde venea, Dumnezeu ştie Poate a scăpat de undeva de la ocnă Boierul a cunoscut că este om străin pe moşia lui L-a zărit chiar în vârful girezii şi între păpuşoaie, dar l-a lăsat în pace Jandarmii parcă dau vreodată pe aici? Şi pe fugar dacă nu-l laşi în pace, îl superi şi-ţi poate da foc grâului, ori îţi sare în spate într-o vălcea Aşa a venit boieru-ntr-o sară aici în perdea şi l-a găsit şi l-a îmblânzit cu vorba şi l-a luat în slujbă Iaca de-atunci e Faliboga la noi, şi are boieru un slujbaş ca un zăvod fără hodină, fără milă —Într-adevăr se arată a fi om aspru şi vrednic, zise Niţă Lepădatu Moş Irimia Izdrail, cel mai bătrân dintre toţi, se uita gânditor la cel nou venit",
    "443": " —Da’ tu, băiete, grăi el, pe-acolo de unde vii ai avut multe a îndura Eu, omul după firea lui îl cunosc şi-l văd c-a pătimit —Dă, moşule, răspunse Niţă, care om nu pătimeşte? Eu fără de părinţi m-am trezit pe lumea asta Am crescut prin uşile oamenilor; unii m-au bătut, alţii s-au uitat cu milă la mine Ş-apoi aşa am învăţat eu a preţui pe omul cel cu inimă bună; acela are în inima lui dar de la Dumnezeu Şi am crescut slujind Şi ce să spun? cu credinţă am slujit Am umblat la apa Prutului, la apa Jijiei, ş-am auzit că mai este ţară în colo, sate mari, oameni mulţi, târguri întinse, da’ nu m-am dus niciodată să le văd Mie parcă mi-a fost drag aicea unde-s oameni mai puţini Şi sarac am fost – că chiar de aş fi vrut, nu mă puteam duce nicăirea",
    "444": " Eu muncă am dat cât am putut, da’ plată de la boier n-am prea avut, c-am fost un băiet sărman Am trăit în bordei, am mâncat ce mi-au dat, ş-am muncit ca o vită, nu m-am pus de pricină Acu am zis aşa: mi-a venit şi mie vremea să mă duc în lume Deocamdată m-am oprit aicea – şi parcă mai departe nu m-aş mai duce Ce-am să pot face eu unde-s târguri mari şi oameni mulţi? Mai bine m-oi împăca eu cu vitele; cu ele am crescut şi cu ele mă înţeleg —Hei, măi băiete, grăi moş Irimia Izdrail – de năcăjit, năcăjit ai fost, da’ eu ţi-oi spune că-i păcat cine nu vede lume multă şi mândreţa târgurilor Macar în tinereţa lui să le vadă Eu de la unii şi de la alţii am auzit că acuma umblă şi-un fel de căruţe cu foc",
    "445": " Şi sunt case mari cu trei şi cu patru rânduri Şi cum umblă oamenii la noi, în iarmaroc la Săveni, aşa umblă acolo şi zi şi noapte Da’ cum sunt eu acu, la bătrâneţă, nu-mi trebuie să le mai cunosc Vezi tu, bre Niţă, cum ne-am strâns noi aicea, la un pahar de băutură: tu eşti din alte părţi, de la câmp; Mihalache Prescurie e de peste Prut; Gheorghe Barbă a venit de la munte când era un copil; şi toţi câţi sunt aici, venetici din toate părţile, toţi s-au adunat în pustietatea asta, la pământ mai mult şi la lărgime Iaca şi eu, mă vedeţi un biet bătrân, mâne-poimâne am să mă duc Iaca şi pe mine m-a aşezat Dumnezeu aici Asta-i puterea lui Că eu, măi băiete, în tinereţa mea am fost jâdov, şi mi-a dat Dumnezeu aşa un gând să mă botez, şi iaca de şaptezeci de ani m-am despărţit de cei care au răstignit pe Domnul nostru Isus Hristos",
    "446": " Acuma sunt moldovan şi creştin şi trăiesc şi eu cu voi, cum vrea Dumnezeu, în colţul ista de pământ —Da’ eu, bade Irimie, de unde am venit vorbi cu glasu-i subţire ca un behăit de oaie moş Nastase Tentea Hm! aşa-i! de departe am venit şi m-am aşezat aici Ş-acu doisprezece ori treisprezece ani m-a lăsat baba şi s-a întors la lume, ş-am rămas singur cu Marghioliţa mea Hm! aşa-i! Acu-i sâmbătă sara şi noi stăm la sfat şi bem un pahar De câţi ani, în fiecare sâmbătă, ne strângem noi aşa Acu băietu ista, Niţă, îi tânăr, da’ are s-ajungă şi el ca noi ş-are să cinstească, ş-are să-şi aducă aminte de cei bătrâni Noi aicea aşa petrecem, noi în de noi, popă n-avem, biserică n-avem",
    "447": " suntem şi noi nişte bieţi oameni care trăim în singurătate Gheorghe Barbă începu a râde scuturându-şi pletele cărunte: —Iaca aşa, măi băiete, vorbeşte şi jâdovu ista de când îl ţin eu minte, aşa vorbeşte şi oaia asta, moşneagul ista de Tentea Spun una, spun alta, da’ toate-s la un fel Şi după ce cinstim rachiul, ne ducem şi ne culcăm Da’ eu, bre, eu îs de la munte, de unde sunt păduri Aţi văzut voi, măi, păduri ca acolo? Pune, măi, zece moşii ca a boierului, o sută de moşii cap la cap tot pădure verde de brad, măi, tot pădure verde de brad! Şi printre păduri curg ape, măi şi vâjâie şi vâjâie cum vâjâie pe aicea vântul iarna",
    "448": " Acolo-i altă lume He! poate eu tot m-oi întoarce acolo Tot aşa am zis c-am să mă-ntorc, şi iaca, am îmbătrânit bouar boieresc şi pe unde am fost eu tânăr tot nu m-am întors Da’ macar să mor m-aş duce acolo Aşa multă vreme Niţă Lepădatu şi-a ascultat tovarăşii vorbind în jurul focului, şi din când în când îi venea rândul să ieie în mână ulcica cu băutură de flacără Şi cu cât bea, cu atât o moleşeală mai mare îl cucerea, ş-o înduioşare mai adâncă îl pătrundea Iar de la o vreme glasurile parcă se depărtară şi slăbiră – de s-auzeau tot aşa de uşoare ca şi şopotul vântului de toamnă care se strecura prin pămătufurile stufului din perdea De a doua zi, duminică, Niţă Lepădatu şi-a început slujba la vitele boiereşti",
    "449": " Sandu Faliboga l-a dus la ocoale ş-acolo l-a descântat puţin, cu glasul lui aspru: —Iaca, măi băiete, aicea-s vitele Într-un ocol sunt mulgătoare, dincolo sterpe, mai încolo juncile, juncii; iaca, toate sunt după rânduială aşezate Tu îi lua mulgătoarele Acestea trebuiesc purtate la locuri bune, prin bahnă, unde mai este iarbă verde, ori prin locurile unde a mai rămas mohor —Bine, bade Sandule, om merge şi mi-i arăta şi locurile —Aşa-i, om merge, macar că le ştiu şi băitanaşii iştia Măi, strigă Faliboga către băieţii; iaca, v-am adus un om; să-l ascultaţi că altfel vai de pielea voastră! Daţi drumu! strigă el cu glas tare Băieţii traseră zăvoarele şi vitele începură a ieşi din ocolul de răzlogi Erau vite mărunte, murgi şi plăvane, sprintene şi cu coarnele ţapoşe Băieţii le îndemnau răcnind, pocnind din bice, mânându-le la vale, cătră iaz",
    "450": " Pulberea neagră îndată se stârni şi se revărsă în valuri în toate părţile —Acu, măi băietane, grăi Faliboga, încalică pe căluţul ista sur Iaca, ai măciucă şi măciucăriţă la botul şelei, ai harapnic; – şi cu băieţii iştia vezi de păzeşte bine averea boierească şi n-o risipi Încălecară amândoi pe cai şi se luară după vite Cu glasul lui neprietinos, Sandu Faliboga îi dădea toate lămuririle şi învăţăturile —Măi Niţă! grăi el într-o vreme uitându-se pe sub sprâncene la flăcău, asară erai s-o păţeşti cu mine —Da’ de ce, bade Sandule? —Aşa; nu mă mai întreba de ce Mie nu-mi place să mă-nfrunte nimenea —Dă, bădică, eu nu ţi-am greşit cu nimica de ce te uitai aşa de urât la mine? —Mă uitam urât? strigă Faliboga privind lung la flăcău —Da, te uitai urât, ce să-ţi fac? —Mă flăcăule! eu te-oi sfătui un lucru",
    "451": " grăi rar şi răguşit vătaful; eu te-oi sfătui pe tine un lucru: să te porţi cu mine ştii cum? ca c-un pahar subţire de steclă — Vezi-ţi de vite! strigă Faliboga şi-şi întoarse scurt Alba în loc Să ne vedem cu bine! Poticni din harapnic şi intră în fuga calului în nourii deşi de pulbere Drumul apuca spre coada iazului; vitele umblau domol; tălăngi sunau înainte Soarele răsărea în nourii de aramă, şi deodată pulberile se umplură de o rumeneală uşoară; apoi o lumină lină se împânzi în dealuri şi-n văi Curtea şi bordeiele rămăseseră departe în urmă Balta liniştită rămânea şi ea într-o parte, cu cârdurile de lişiţe pe ea Tălăngile îşi opriră sunetul într-o vreme, iar vitele îşi plecară capetele şi începură a ronţăi iarba unei vălcele mlăştinoase Pe căluţul lui sur, Niţă Lepădatu făcu ocolul vitelor",
    "452": " Băieţii îl priveau pe furiş, când trecea pe lângă noi Din când în când glasurile lor tinere se ridicau în răcoarea dimineţii strigând la o vacă care se răsleţea: — Nea, Preoteasa! na! fă-napoi! – Glasul iute se stângea, şi liniştea cucerea întinderile În răstimpuri neregulate picura o talangă, vitele răspândite înaintau încet păscând otava Pe deasupra vălcelei trecea din când în când o prigorie, care ţârâia în înălţime; părea o pasere rătăcită, venită cine ştie de unde în aceste singurătăţi Lepădatu descălecă şi-şi priponi calul Începu a grăi cu băieţii; îi întreba de numele vacilor şi de năravurile lor, şi ei îl purtau printre vite şi-i lămureau toate Apoi îi întrebă şi pe ei cum îi chiamă, şi unde li-s părinţii – Unii aveau tată şi mamă la bordeie; alţii erau veniţi din sate depărtate, copii orfani rătăciţi în lume după o bucăţică de pâne",
    "453": " Niţă Lepădatu îi întreba cu blândeţă, şi, ascultându-le glasurile, se gândea la locurile nouă în care a intrat şi la viaţa pe care i-o ascundea viitorul Trecu brumărelul tot cu secetă şi Niţă Lepădatu călcase cu vitele lui toate hotarele moşiei Acuma cunoştea drumurile, izvoarele, bălţile şi iazurile; cunoştea numele oamenilor şi ale vitelor, iuţelile lui Faliboga şi gusturile boierului Se ducea din când în când până la moara de devale şi făcea uruială de ovăs şi, sara, ajutat de flăcăuaşi şi de câţiva bordeieni, mai adăogea vitelor puţină brahă, ca să le întregească hrana săracă de toamnă Altfel deocamdată viaţa era uşoară Dar flăcăul ştia că au să vie ploile cele mocnite, pe urmă îngheţurile, pe urmă viscolele iernii – şi atuncea va duce-o mai greu, afară între vite, în dosul saivanelor de stuh, subt acoperişurile de paie Ducându-se şi întorcându-se cu vitele, vedea oameni lucrând la adăposturile vechi, astupând spărturile, schimbând acoperişurile putrezite",
    "454": " Boierul totdeauna era între lucrători, le arăta cum să facă şi-i îndemna – Boierul acesta tânăr, după cât vedea Niţă Lepădatu, îşi ducea singur treburile moşiei Se scula în zori, umbla neodihnit până în sară în trăsurica-i uşoară cu cai mărunţi, suia dealuri, cobora văi, acuma era la pluguri, acuma la stâni, acuma la vite, pe urmă la coşere Întreba, certa, se supăra, se domolea – şi pornea înainte în trăsurica lui Pe obrazul lui smolit şi în ochii lui vii, era o dorinţă mare, ş-o voinţă: să muncească din răsputeri şi să facă avere „Vorba lui moş Nastase, se gândea Niţă: ce-i trebuie lui atâta pământ ş-atâta bănet?“ Într-o zi liniştită de brumar, sâmbătă după-amiază, flăcăul se sui în deal la bordeiul humelnicului De când venise pe moşie, nu mai dăduse pe-acolo Las’ că nici n-avusese vreme Moşneagul era pe lângă vânturătorii lui la şopron",
    "455": " Când cânele cel alb începu a zăpăi cu mânie şi a se da la picioarele lui Lepădatu, moş Tentea ieşi cu scurtătura şi cu sudălmile lui —Ai, bată-te şepte draci! marş, Colţun!… Dulăul se trase mârâind la un dos, flăcăul se apropie şi bătrânul se înveseli —Hm! aşa-i, strigă el cu vocea-i subţire, n-ai mai fost pe la noi de-acu o lună, când ai venit din jos Ce mai faci tu, măi Niţă? —Bine, răspunse Lepădatu punându-şi dinainte ciomagul lustruit şi săltându-şi gluga de la şold —Da’ cu Faliboga cum o duci? —Cum s-o duc? Bine Moşneagul prinse a râde —Aşa-i he-he-he! aşa-i am văzut că nu-ţi prea suflă el în borş Ei, ce să-i faci? Aşa-i slujba Ai de-a face cu oameni de toată mâna",
    "456": " —Eu îmi caut de treabă, şi ne împăcăm vorbi flăcăul privind în juru-i Da’ dumneata, moş Nastase, tot cu pânea asta Parcă curge dintr-un izvor: nu se mai sfârşeşte —Ei, aşa-i pe moşia noastră răspunse bătrânul fudul Şi anul a fost bun Au venit o mulţime de cărăuşi ş-au tot ridicat grâu, au tot ridicat Oare câte parale să fi luat boierul? Phi! multe parale trebuie să fi luat! Am vrut eu să-l întreb într-o zi, da’ l-am văzut cam supărat pentru seceta asta şi nu l-am mai întrebat —Aşa-i, seceta nu-i bună pentru plugar observă Niţă —Nu-i bună pentru nimenea, măi băiete! da’ ce să-i faci? I-am spus şi eu boierului: Cuconu Jor, zic, ce să-i faci? şi asta tot de la Dumnezeu îi",
    "457": " Când a vrea el, tot are să ne ploaie! —Şi el ce-a făcut? a râs? —Nu El a dat aşa din cap, şi s-a dus mâhnit la curte Ce să-i faci? Boier, boier, da’ are şi el scârbă! Hm! Aşa-i! Hai la bordei! adăogi moşneagul făcând semn de îndemn cu capul Trecură printre coşere, printre mormane de pleavă şi ciucalăi – şi bubuitul de vânt al vânturătorilor scăzu Niţă ridică ochii şi zări în uşa bordeiului numai o clipă capul Marghioliţei —Fată hăi! strigă bătrânul când se apropiară; şi începu a râde N-auzi tu, Marghioliţă! ia vezi de-o leacă de apă rece Şi ai pesemne şi nişte zahar Iaca, iar a venit omul cel însetat Lepădatu zâmbi, când fata se repezi din bordei sprintenă, cu cofa de apă în stânga şi cu ulcica de lut în dreapta",
    "458": " —Ei, zise el, acu nu-s nici aşa de trudit, nici aşa de însetat ca atuncea Ce mai faci? adăogi el privind drept pe fată —Ce să fac şi eu, bădică? răspunse Marghioliţa Singurică, cu treaba —A mai fost pe la curte se amestecă moşneagul A mai învăţat-o nişte horboţele madama călugăriţă Şi i-a dat şi nişte zahar Ia dă tu, fa Marghioliţă, zahar cu apă, ca la boieri Zâmbind stânjenită, fata scoase din sân o hârtie pe care o desfăcu încet şi alese din ea bucăţele de zahar Întinse flăcăului, dădu şi lui tatu-său, apoi puse între ei cofa cu apă şi potrivi şi ulcica pe marginea cofei Flăcăul se aşeză pe prispa din proaspăt lipită; moşneagul se lăsă şi el pe un snop de strujeni",
    "459": " Fata sta în picioare şi Niţă Lepădatu, muşcând din zahar, băgă de samă că e îmbrăcată cu cămaşă albă, cu horboţele la mâneci şi la guler, că pieptănătura i-i strânsă şi lucie şi cosiţele groase îs aşezate în cunună Acuma parcă-i părea mai năltuţă decât întăia oară, şi mijlocul mai strâns de bârneaţa roşie Ridică privirile spre obrazul ei pălit de arşiţa verii; ea îndreptă ochii căprii în altă parte —Zaharul ista miroase a busuioc vorbi Niţă şi umplu ulcica cu apă Fata începu a râde, ochii i se micşurară şi-i luciră —Hm! aşa-i, încuviinţă moş Tentea Fetele iestea au obiceiul de umblă cu toate buruienile prin sân —Busuiocul nu-i buruiană, tătucă! răspunse fata Luă cofa şi ulcica şi coborî în bordei, repede Acolo, o auziră amândoi robotind o vreme, pe când vorbeau, în lucirile blânde ale soarelui",
    "460": " Când glasul subţirel al moşneagului nu se mai auzi, Marghioliţa sui în bordei în lumina aurie şi se aşeză la marginea prispei, cu toată sfiala care se cuvine unei fete mari Moş Tentea se ridică şi se duse să mai vadă de nişte godaci care guiţau ascuţit în ocolaşul lor; şi după ce se depărtă el mormăind subţire, Niţă Lepădatu se întoarse spre fată zâmbind cu prietinie —Încă de ieri m-am gândit eu să mă sui până la coşere, zise el Şi iaca, am avut parte de vreme bună —E frumoasă toamna, răspunse fata, îmi înfloresc nişte dumitriţe —Da’ de unde ai flori? că pe-aicea nu prea sunt —Mi-a dat madama de la curte doi pui astă-vară, că ea are Şi m-a învăţat să-i pun în fundul bordeiului la soare, şi să le aşez o leacă de gunoi la rădăcină",
    "461": " Ş-au crescut puii mari şi frumoşi, ş-acuma au să-nflorească Se priviră o clipă zâmbind —Pe la noi, prin bordeiele noastre, nu se văd flori, zise Niţă Îmi spune morarul de devale că-n alte părţi sunt şi grădini mari, cu copaci şi cu flori multe El e neamţ ş-a umblat mult prin lume Multe mai ştie! Îmi spunea aşa într-un rând că el a fost prin nişte târguri mari, de umbli prin ele două zile şi nu le mai dai de capăt Şi zicea că sunt mori cu maşini de foc, cum are şi boierul la treier, da’ mori mari, de macină toate grâiele din ţară şi spunea şi de trinuri —Ce sunt acelea? întrebă fata uimită —Nu ştiu, da’ am auzit că sunt aşa un fel de căruţe care umblă cu maşini",
    "462": " şi pe ploaie şi pe ninsoare da’ repede grozav acu sunt aici, ş-acu nu le mai vezi —Multe minuni! şopti fata; ca-n poveşti Da’ pe la noi nu sunt de-acestea —Morarul are şi ceasornic zise Niţă —Are şi boierul, îl întrerupse fata; mi l-a arătat madama —Parc-aş vrea să mă duc aşa prin lume, şi să le văd toate grăi Niţă zâmbind Fata nu răspunse; rămase gânditoare După-amiaza de toamnă era foarte blândă şi o linişte nesfârşită întrista întinderile Toate zgomotele conteniseră În pârloagele apropiate luceau fire lungi de funigei; un vânt abia simţit purta şi prin văzduh firele acestea rătăcitoare de matasă argintie Flăcăul şi fata stăteau singuri pe prispa bordeiului Nu-şi mai vorbeau, dar se simţeau chemaţi unul spre altul de ceva tainic",
    "463": " Dintr-un tufiş de boz, la marginea unei grămezi de gunoaie putrezite, ieşi deodată o nevăstuică Se opri neliniştită în lumină şi-i privi cu ochişori negri ca gămălii de bolduri Era aşa de albă blăniţa ei, încât parcă bătea într-un albăstriu dulce, ca zăpezile cele curate – Dispăru ca o săgeată Tinerii întoarseră capetele unul spre altul şi-şi zâmbiră cu prietinie Cu începutul acesta de dragoste în suflet, porni Niţă Lepădatu într-amurgul spre vitele lui Le cercetă în ocolul lor, le aduse cu băieţii urluiala de ovăs, şi femeile veniră cu doniţele la muls Se aprinseră luminile şi focurile la bordeie şi-n perdelele de stuh; apoi încet-încet se întinse liniştea, şi deasupra se bolti un cer albastru întunecos, bătut cu ţinte mari de aur Lepădatu sta pe spate în preajma vitelor, pe un maldăr de paie, în cojocul lui Se uita la cer",
    "464": " În minte socotea şi murmura numele florilor celor mai maşcate ale cerului, învăţate de la bătrânii pe lângă care copilărise Întăi nu se gândea la nimic; îi plăcea să se simtă aşa singur; pe urmă parcă-i luciră la căpătăi ochii Marghioliţei de la bordeiul din deal Închise pleoapele şi o văzu ca-n vis lângă el Înţelese că i-i dragă şi i-i dor de dânsa; şi deschise deodată iar spre stele ochii fierbinţi Privi în juru-i şi ascultă Vitele stăteau tihnite în staul şi rumegau Bordeiele şi curtea se liniştiră deplin Se ridică în picioare şi-şi strânse mai bine cătărămile chimirului Pipăi în glugă, la stânga, buzduganul de alamă, îşi luă între umeri cojocul şi porni spre coşere – La o singură perdea, unde erau bordeienii cei bătrâni, mai ardea focul; ocoli cătră perdea Când se apropie, auzi lămurit glasul hârâit al lui Faliboga şi behăitul subţirel al lui moş Nastase Tentea",
    "465": " – Nu mai stătu la îndoială, o luă harnic la deal, şi nu-şi domoli pasul până ce nu zări prin întunecime grămezile mari ale coşerelor Le ocoli încet; voia să iasă la fundul bordeiului Dar îl simţi dulăul cel alb şi începu a lătra cu mânie Se repezea necontenit prin întunecime, parcă voia să-l deie la pământ „Măi Colţun, măi Colţun“ îl chema cu prietinie flăcăul; dar cânele nu voia să înţeleagă Apărându-se cu băţul, înainta încet spre bordei Un glas gros şi somnoros se auzi dinspre şandramaua vânturătorilor: „Care-i acolo, măi?“ În acelaşi timp răzbătu prin noapte şi vocea subţire a Marghioliţei, chemând cânele – Tăcu dulăul, se linişti şi glasul somnoros, Lepădatu trecu repede spre bordei —Dumneata eşti, bădică? întrebă fata Niţă nu răspunse Se apropie, se opri lângă dânsa, îi căuta mânile şi i le cuprinse",
    "466": " —Am înţeles eu cine poate fi vorbi iar fata Ce vrei? —M-am gândit aşa să vin să te văd răspunse înăbuşit flăcăul Fata se lăsă prinsă de mijloc, şi Niţă, apropiindu-şi-o la piept, îi simţea mireasma de busuioc din sân —Bădică, vorbi deodată fata încet, vină la mine ziua, ş-om sta la vorbă Acuma du-te, că vine tătuca Lepădatu nici nu se gândea că are să-i lunece aşa de uşor din mână Simţi numai că a fugit de lângă dânsul; auzi uşa bordeiului închizându-se şi zăvorul sunând Iar Colţun începu iar să latre cu mare mânie —Care-i acolo, măi? răcni iar glasul cel somnoros de la şopron Şi Niţă se strecură repegior pe drumul pe care venise şi se lăsă la vale „Şerpoaică fată, se gândi el Ştie cum să vorbeascăşi cum să se poarte la vreme de noapte",
    "467": " Parc-am auzit-o râzând după ce-a închis uşa Cum văd eu, trebuie să mă-mprietinesc întăi cu cânele Iar ei parcă nu i-i silă de mine Şi parc-a ştiut că are să-mi fie dragă“ Mormăia încet şi zâmbea, apropiindu-se de ocoale „Asta-i dragostea, asta-i dragostea“ gândea el cu bucurie – şi-i tremura ceva în toată fiinţa În neştire se aşeză la locul lui, în preajma vitelor, pe maldărul de fân, şi sta iar cu ochii la stele; şi nici nu simţea răceala nopţii care trecea uşor peste fruntea-i fierbinte La câteva zile după aceasta veniră ropote de ploaie cu întreruperi; pe urmă ca nişte pâcle se aşezară lungile ploi de toamnă Zările erau închise de un fel de ziduri cenuşii Dintr-un tavan jos de nouri curgea burniţă rece, umezind clădirile, adăposturile vitelor şi perdelele pustii",
    "468": " Pământul gras sorbi apa prin toate crăpăturile lui, apoi începu să chiftească, şi împrejurul curţilor şi pe drumurile de ţărână oamenii şi vitele umblau prin noroaie înspăimântătoare O săptămână întreagă se trudiră bordeienii ca să isprăvească adăposturile vitelor Ş-acuma, la ocoale, începeau oameni a aduce nutreţuri, şi vitele se mişcau încet în dosul gardurilor de stuh, subt acoperişuri de paie; stăteau triste cap la cap, şi mâncarea numai o frunzăreau, şi-n jur, pretutindeni, curgea umezeală rece Oamenii stăteau în bordeie Se zbiceau la vatra cu foc – apoi iar ieşeau cu ţoluri în cap şi lunecau cu opincile prin glod Faliboga şi pe vremea asta nu se mai astâmpăra Ca un drac cu glugă în cap umbla în toate părţile pe Alba lui, şi mâna pe oameni la treabă Boierul, plictisit ca totdeauna de asemenea vreme, nu mai avea ce face în căsuţa lui",
    "469": " Vânduse grâul şi porcii îngrăşaţi, îşi încheiase toate socotelile; şi într-o bună zi îşi lăsă călugăriţa şi contabilul, lăsă pe Faliboga şi pe toate slugile, se puse în trăsură şi apucă drumul cătră lume şi cătră petreceri În urma lui ploile sporiră; şi Faliboga, privind lanurile pline de apă, zicea cu mulţămire: —Are noroc boierul nostru, halal să-i fie! Nimic din rânduiala moşiei nu se schimbă după plecarea stăpânirii Hambarele erau pline de tainuri: sumane şi cojoace se aflau pentru toată argăţimea, iar Faliboga, om cu credinţă, era neadormit şi rău ca un zăvod Umblând prin ploaie şi glod, în năcazurile zilelor acestora, Niţă Lepădatu avea puţină vreme să-şi îngrijească boala lui de dragoste Mai dădu o dată pe la coşere; bordeiul era umed, şi-n încăperea strâmtă era întuneric şi rece Marghioliţa îi zâmbi cu prietinie, dar lumina care răzbătea prin ochiul de sticlă îi punea o umbră fumurie pe faţă",
    "470": " Stătu de vorbă cu ea şi cu moşneagul; apoi într-un răstimp, spre sară, tăcură, nu mai aveau ce-şi spune; bordeiul se umplu de întristarea amurgului, şi ploaia neîntreruptă suna uşor afară Lepădatu ieşi c-un dor mare de primăvară în suflet; Marghioliţa îl petrecu o vreme cu ochii din prag El îşi puse gluga peste căciulă şi porni, lunecând la fiecare pas Se lăsa la vale, spre adăposturile vitelor, gânditor Deodată, amintindu-şi de ziua de toamnă în care simţise dragostea, se înegură şi o mare nemulţămire îl cuprinse Iarna-i grea pentru oamenii nevoieşi, care duc sub pământ viaţă de cârtiţă Apropiindu-se de vitele lui, văzu pe Faliboga care sta călare lângă şuri şi-l aştepta prin ploaie —Da’ aista ce mai vrea? mormăi el, şi-şi trase mai tare gluga pe ochi Voi să treacă pe lângă vătaf, dar glasul lui aspru şi răguşit îl opri",
    "471": " —Ia stăi, măi flăcăule, stăi, unde mi te duci? Niţă simţi botul calului lângă cot Faliboga descălecă repede şi se alătură de flăcău, în gluga-i sură —Unde-ai fost? zise el scurt, şi-l apucă de braţ —Ia lasă-mă, bădică, răspunse necăjit Niţă Ce ai cu mine Destul sunt eu de amărât ş-aşa —Cum ai lăsat vitele şi te-ai dus? —Dacă le-am lăsat, le-am lăsat cu regulă —Măi, de mult am eu cu tine o socoteală, măi Lepădatule, ş-acuma m-ai găsit în toane bune! —Apoi văd eu, bade Sandule, că de la-nceput ai dumneata ceva cu mine, da’ n-am ce-ţi face Eu îmi caut de treburile mele, caută-ţi şi dumneata de-ale dumnitale Flăcăul vorbi hotărât şi porni spre şuri —Ia stăi, ia stăi tu! gemu Faliboga întărâtat",
    "472": " Îl ajunse, îl apucă de braţ şi-l întoarse în loc Niţă se smunci —Bade Sandule, strigă el scurt, ce vrei? —Măi, eu îs stăpân acu aicea, şi tu nu vorbi aşa cu mine! ţipă Faliboga cu ochii holbaţi Măi, de ce plouă atâta, de mi-i lehamite? de ce-i glod de se-neacă omul! Măi, de ce-mi stupesc sufletul de necaz? Eu trebuie să mă uşurez şi să plesnesc cu harapnicul pe cineva! şi eu pe tine, măi Lepădatule, am să te plesnesc cu harapnicul! Faliboga rânjea Niţă îşi păli gluga lepădând-o pe umeri şi se trase înapoi cu sprâncenele încruntate —Aha! nu-ţi place? strigă Sandu vătaful Apoi stăi tu dacă nu-ţi place! Lăsă calul; făcu doi paşi şi-şi desfăşură harapnicul negru —Măi Lepădatule! strigă el iar Tu dacă-i sări la mine, eu te rup în două ca pe un pui de găină!",
    "473": " Eu în vremea mea, măi băiete, am făcut multe! Ş-acuma vreau să-mi ştii şi tu de frică, ca toţi ceilalţi Să tremuri, măi, când îi auzi de Faliboga! —Da’ ce ţi-am făcut eu, bade Sandule? grăi Niţă ameţit Faliboga ridică biciul; dar Niţă Lepădatu se prăbuşi scurt asupra lui, îi cuprinse dreapta şi i-o răsuci la spate Îi cuprinse şi stânga, care se zbătea, şi i-o îndoi lângă cealaltă Cu harapnicul îi legă pumnii; apoi gemând de mânie, îl puse pe vătaf la pământ, se lăsă greu pe el şi scoase buzduganul de alamă – Faliboga icnea şi-şi rotea înspăimântător ochii în orbite Suduia înăbuşit şi suflarea lui de duşmănie era încărcată de miros tare de băutură —Ce vrei? strigă cu ochii tulburaţi Lepădatu, plecat asupra lui Picături de ploaie luceau pe ghioaga de alamă —Măi Niţă, măi băiete, nu mă omorî! gemu deodată cu groază Faliboga",
    "474": " Lepădatu se sculă uşor în picioare; îşi trecu la spate, în chimir, buzduganul; privirile i se muiară şi ridică pe vătaf de jos —Nu te omor, bade Sandule zise el pripit Ce am eu cu dumneata? Mai bine m-oi duce în lumea mea– ca să-mi câştig o bucăţică amară de pâne –, decât să mă războiesc cu dumneata ori să intru într-un pacat! Iaca harapnicul Iaca, pune-ţi gluga-n cap, că te plouă Suie-te pe Alba şi du-te la bordeie Şi pe mine n-ai să mă mai vezi! —Ce spui tu, mă? pufni Faliboga vânăt la obraz De ce n-ai dat cu buzduganul? Eu credeam că nu-i la tine Credeam că te-ai dus fără buzdugan la fata lui Tentea —Bade Sandule, lasă-mă Eu n-am inima dumnitale Îşi trase pe ochi gluga, şi stătu un răstimp la îndoială: să se îndrepte spre şoproane, ori s-apuce drumul, spre zarea necunoscută",
    "475": " Faliboga îl privea ţintă; parcă aştepta ceva Apoi iar îl apucă pe Niţă de cot şi-l întoarse în loc —Măi Niţă, zise el scurt şi mai răguşit parcă: nu te mai duce, că eu vreau să mă împac cu tine Lepădatu îl privi zâmbind —Ce râzi, măi? strigă Faliboga Tu n-ai credinţă în mine! Măi, eu am fost om straşnic în vremea mea Am avut eu aşa, ceva, cu tine – şi te-am năcăjit; şi m-ai năcăjit şi tu Da’ acu văd că şi tu ai ale tale, şi eu vreau să mă împac cu tine! —Ia lasă-mă, bădică grăi năcăjit Niţă şi se întoarse să plece —Măi Lepădatule! nu mă supăra! strigă Faliboga Eu vreau să mă împac cu tine şi să cinstim amândoi o leacă de băutură!",
    "476": " Faliboga apucă mânios de braţul drept pe Niţă şi-l smunci spre el —Hai cu mine! Lepădatu îl urmă în tăcere prin cernerea ploii şi prin amurgul mohorât Nimeni n-auzise, nimeni nu văzuse ce se petrecuse între cei doi Bordeienii toţi intraseră prin bârloguri Lumini triste şi sfioase licăreau şi tremurau în pânza de umezeală Cei doi oameni păşeau anevoie prin ţărâna desfundată Alba îi urma cu capul plecat Se opriră la un bordei, lângă perdeaua părăsită, unde sfătuiau de obicei bordeienii cei bătrâni sâmbătă sara Era ş-acu într-o sâmbătă sara, şi-n bordei era lumină, şi-năuntru la căldură, isprăveau cina Gheorghe Barbă bouarul, moş Irimia Izdrail şi Mihalache Prescurie Doi băitănaşi se uscau de umezeală lângă vatra mare, unde ardeau mănunchiuri de trestii Faliboga izbi cu piciorul în uşă, o deschise şi intră înlăuntru, cu Niţă Lepădatu după el",
    "477": " —Măi Grecuşor! se răsti el cătră unul din flăcăuaşi, subţire şi slăbuţ; ieşi afară şi du pe Alba acasă la mine Şi spunei Ianei să vie încoace şi s-aducă ulciorul cel cu vin Repede, măi! nu umbla împiedicat! Auzi-tu-m-ai? Grecuşor se deslipi ca o umbră de lângă horn şi ieşi afară ca suflat de vânt —Oameni buni! strigă Faliboga răguşit, arătându-şi ştirbăturile, eu acu am gust să fac cinste băitanului istuia (Şi bătu pe Lepădatu pe spate) Am avut noi ceva, da’ acu ne-am împăcat! nu-i aşa, măi Lepădatule? Flăcăul nu zicea nimic —Da’ vorbeşte, măi omule! strigă Faliboga mânios Măi! tu nu cunoşti pe Faliboga Măi! cât îs eu de amarnic ca un câne rău, măi! măi băiete, da’ să ştii că eu pe furiş nu muşc! Ia şezi, măi Niţă, colea pe laiţă, lângă vatră, şi scoate-ţi gluga din cap",
    "478": " Sandu vătaful smulse gluga albă a lui Lepădatu, îşi smulse şi gluga lui mohorâtă, puse pe flăcău pe laiţă, şi el se trânti înaintea focului pe un scăunaş scund —Ce mai zici, moş Izdraile! strigă el apoi râzând Afară tot plouă – de mi s-a urât Ia aşa, parcă-i o negură în jurul meu, şi mă-năduşă Aici în bordei, îi mai bine Am eu o leacă de gust de chef în ia-sară —Dă, ploaia-i de la Dumnezeu, n-avem ce-i face întâmpină zâmbind moş Irimia Izdrail Iar cheful ţi lă-i face, dacă ai plăcere —Plăcere am eu, măi oameni buni, da’ eu vreau să dezgheţ şi pe băitanul ista Tu nu zici nimica, măiNiţă? —Eu ce să zic? Ascult şi eu cum vorbiţi dumneavoastră —Na! văd eu că eşti cu îndoială",
    "479": " da’ nu-i nimic Suflă cu zgomot, ca şi cum ar fi fost plin de năduh, şi se uită în juru-i —Moş Gheorghe Barbă, să-ţi uzi o leacă fluieru Să-mi cânţi cum ştii dumneata —Ţi-oi cânta, de ce nu? răspunse gros Gheorghe Barbă din fundul bordeiului Urmă o vreme de linişte Faliboga privea în pământ Apoi deodată ridică capul şi-şi aţinti ochii arzători spre uşă —Ai venit, Iano? strigă el cu glas mare Uşa se deschise Intră o femeie scundă şi voinică, roşcovană la faţă şi cu sprâncenele puternice Îşi aruncă din cap sacul cu care se apărase de ploaie, se uită râzând în juru-i cu mânile în şolduri, apoi se îndreptă prin Faliboga —Ce răcneşti aşa? vorbi ea c-un glas bărbătesc Am venit, ş-am adus şi ulciorul",
    "480": " Grecuşor intră cu ulciorul Şi-ndată Faliboga turnă vin în ulcele de lut şi cinsti pe cei de faţă —De mult nu s-a mai văzut vin pe-aici, zise el vesel, da’ încaltea acu am adus de cel vechi, de la un jidan de la Săveni Iaca, şi eu închin ulcica asta Şi zic să trăiască Iana cu care mă am eu bine din alte vremuri, şi care a venit după mine cine ştie din câte hotare Şi să trăiască şi Niţă Lepădatu să-mi cunoască inima Iar Barbă să zică ceva din fluierul lui! Bău de duşcă ulcica ş-o întinse Ianei Cinstiră şi ceilalţi Bău şi Lepădatu, sub privirile arzătoare ale lui Faliboga; iar Gheorghe Barbă începu a zice din fluier un cântec de la munte —La munte la noi, altfel sună fluierul, grăi el după ce se opri",
    "481": " Cânţi sus – şi-ţi răspund parcă văile şi adâncurile —Aş, ce-mi spui tu, măi Barbă! strigă Sandu vătaful Iaca, să-ţi spuie Iana mea – de pe când am colindat noi munţii —Am fost noi prin multe părţi de lume răspunse Iana visătoare, apropiindu-se de căldura focului —Am fost, urmă Faliboga Şi câtă pădure şi câtă câmpie am străbătut noi pe cai! Noi în vremea noastră am avut meserie cu primejdie adăogi mai încet vătaful zâmbind, cuprins parcă de-o mare plăcere Mai băură vin: în lumina focului ochii lui Sandu sclipeau aprig Cu ulcica în mână, se îndreptă din şele şi începu a cânta răguşit: \nHei, Iano şi iar Iano — Du-te, dragă, şi-mi aşterne La răscrucea uliţii, La gârliciul pivniţii — S-aud cepul scârţâind Şi vin roşu zurăind",
    "482": " \n\nÎţi aduci tu aminte, Iano? vorbi el c-o lumină ciudată pe faţă Aşa îţi cântam eu – când te chemam să mergi cu mine în lume Şi tu mult m-ai chinuit, Iano De dragoste şi de scârbă, îmi era neagră inima, ca tina Şi-mi cânta Ilie Ragazan cântecul meu – şi eu mă uitam la tine, şi tu te uitai în altă parte: \nOf! ş-am iubit o copiliţă Cu milă şi cu credinţă Şi pentru durerea me Mă dădui în crâşm-a be! Băui azi şi băui mâne, Băui patruzeci de zile  Băui preţul murgului N-aflai gustul vinului \n\nCu glasul răguşit şi cu ochii arzători aţintiţi asupra Ianei, Faliboga mai mult rostea trăgănat decât cânta",
    "483": " Bău iar cu sete o cană de vin, după aceea strigă cătră Niţă Lepădatu: —Măi Niţă, măi prietine! vezi tu pe muierea asta? Eu cu dânsa am hoţit, măi! Câte ape am coborât, câţi codri am străbătut şi prin câte locuri pustii am rătăcit nici nu mai ţin minte Am fost, măi băiete, şi prin Dobrogea, şi prin Bărăgan, şi peste Prut, ş-am suit la munte ş-am coborât la vale… Mulţi cai am furat noi ş-am prefăcut Ş-am stat şi-nchis Ş-am fugit Şi Iana m-a găsit ş-aici Ş-acuma, iacă, măi oameni buni, m-am făcut slujbaş cu credinţă Da’ voi tot nu mă ştiţi cine sunt eu Şi m-apucă aşa un foc, parcă m-aş duce Ş-atuncea mă uit la Iana şi beau câte-o leacă",
    "484": " Iana zice cu ochii: Haide! da’ eu îmi simţesc ciolanele mai grele – şi ele-mi zic: stăi! \n\nHei! – n-am crezut, n-am socotit C-a avea dorul sfârşit — \nMai cântă o leacă, măi Barbă, că mi-e jele – şi Iana iar zice cu ochii: Haide! Femeia zâmbea în lucirea focului Erau în trăsăturile ei urme de frumuseţă şi în ochi îi mai scânteiau încă patimile Privea la Faliboga şi un întreg trecut îi învia în amintire – trecut de tulburări şi de porniri sălbatice Fluierul lui Gheorghe Barbă începu a fierbe în bordei, aşa de trist, aşa de dulce – parcă deodată se deschideau câmpiile Prutului într-o lumină de toamnă, şi picura de pretutindeni cântarea nemărginirii Iana îşi şterse o lacrimă cu dosul palmei – apoi începu a râde cu ochii în gol, ameţită de vin",
    "485": " —Măi Niţă… zise într-un târziu cu glasul greu şi Faliboga – să mai bem amândoi şi ulcica asta! Măi, tu eşti om tare – de parc-ai venit din ţinuturile unde sunt multe biserici şi mulţi popi Tu ai altfel de inimă Tu eşti om cu milă şi cu durere, cum n-am fost eu! Târziu suiră din căldura bordeiului în noaptea neagră de toamnă Bătrânii se pregăteau de culcare; numai Gheorghe Barbă ieşi învălit în suman, ca să mai vadă ce fac boii boiereşti şi flăcăuaşii care dormeau în şoproane cu ei Niţă Lepădatu mergea alăturea de Faliboga şi Iana umbla înaintea lor —Iano, zise vătaful, tu intră şi te culcă Eu mi-oi lua calul să dau un ocol – şi mă-ntorc îndată Femeia dispăru în umbră Faliboga îşi aduse iapa —Măi Niţă, vorbi el iar, ia-ţi şi tu căluţul tău şi hai cu mine!",
    "486": " Coborâră la vaci – şi Lepădatu îşi scoase calul Porniră amândoi prin ploaia care curgea necontenit rece şi neîndurătoare Umblară mult alături Flăcăul abia cunoştea locurile Dar vătaful îşi ducea calul repede, parc-ar fi umblat ziua —M-am cam trecut eu în ia-sară cu băutura grăi el într-o vreme dar moşia văd că tot mă cunoaşte Aşa cercetară toate ocoalele; pe urmă trecură pe malul iazului, pe lângă moara cu opustul umflat, suiră vălcelele Grâumăruntului la stâni, şi trecură până la hotarul de la miazănoapte Pe la aşezări, abia mormăiau dulăii, pătrunşi de ploaie în culcuşurile lor Încolo, pe întinderile goale, parcă mergeau împotriva unui zid negru care se trăgea îndărăt Pe când se întorceau, Faliboga mormăi: —Iaca, acu-i vremea cea bună O cunosc eu Pot veni doi-trei şi-ţi scot cele mai bune vite, dacă n-a fi o leacă de pază",
    "487": " Trecând iar pe la coşere şi şoproane, strigă, cu glasu-i aspru, şi oamenii de pază îi răspunseră somnoroşi Tot aşa de somnoroşi şi de înăbuşit zăpăiau şi dulăii – o dată, de două ori, pe urmă parcă-i apăsa în amorţire negura ploii Târziu se opriră înaintea curţii —Doarme şi călugăriţa singură în casa boierească zise cu voce joasă Faliboga Contabilul e bătrân şi se culcă şi el odată cu găinile – după ce-şi pune comanacul peste chelie Dinspre partea lor poate să ardă şi să se înece toate Boierul petrece departe cine ştie unde poate s-a dus prin străinătăţi şi iaca a ajuns un hoţ ca Faliboga să-i păzească averile Sunt şi lucruri pidosnice în lumea asta, măi Niţă Noapte bună! du-te şi te hodineşte şi tu",
    "488": " Lepădatu îşi stăpâni calul —Bade Sandule, grăi el, stăi o leacă —Ce este? —Bădiţă Sandule, iartă-mă pentru cele întâmplate —Măi Niţă, tu eşti omul lui Dumnezeu, vorbi Faliboga râzând Du-te şi te culcă – şi te gândeşte la fata humelnicului Vătaful se şterse în întuneric Lepădatu descălecă şi-şi duse surul la adăpost; apoi îşi căută un cotlon între vitele liniştite Îşi puse buzduganul la căpătâi, se învăli în cojoc – şi înainte de a adormi se gândi un timp, cu îndoială încă, la purtările şi vorbele vătafului boieresc Pe urmă îşi îndreptă gândul spre fata lui moş Nastase, şi i se păru că-i departe, peste nişte ape, îngropată în negurile toamnei şi-n vijeliile iernii apropiate Înainte de a adormi, auzi afară prin văzduh chemări jalnice de paseri străine, rătăcite După o săptămână se domoliră ploile, dar vremea rămăsese tot umedă",
    "489": " Pâcle alburii stăpâneau întinderile; soarele nu se mai arăta, parcă trecuse în alte zodii, să lumineze alte lumi Prin jurul curţii, bordeienii umblau călări, ducând vitele la adăpost şi întorcându-le înapoi în şoproane Pe la hambare şi coşere, slujbaşii umblau greoi, cu sumanele înflorite de bura negurilor Numai glasul lui Faliboga răzbătea cu putere prin toate dosurile, şi iapa lui albă fugea la trap pe cărări glodoase Niţă Lepădatu stătu o zi întreagă la hambare, ca să aleagă opinci pentru dânsul şi pentru flăcăuaşii de subt ascultarea lui şi ca să tocmească cojoacele, cu Isailă cojocarul Erau acolo clădite piei peste piei de oi, şi opinci – ş-un miros greu de seu Stăteau pe podina uscată, între cojoace, şi pe uşa larg deschisă în două părţi se vedeau depărtările nedesluşite şi fumurii Isailă, ţigan bătrân şi pleşuv, cu obrazul negru şi cu mustaţa şi barba albă, sfătuia încet, stând greceşte şi împungând repede cu acul în pielea de oaie",
    "490": " —Eu, flăcăule, zicea el, am fost rob la cuconu Iordache, tatăl boierului ist tânăr Da’ şedeam pe atuncea în colo, la Moldova, la alte moşii Pe-atuncea erau vătavi de robi – şi ne bătea cu harapnicul şi ne ţinea la muncă de ne trecea os prin os —Am auzit că pe-acolo-s sate multe şi dese întrebă Niţă, întinzând în mâni opincile galbene —Hei, pe-acolo îs altfel de gospodării da Pe-acolo fiecare casă cu grădina ei, şi cu gardul ei Pe-aici nu-i nimica, numai golişte în toate părţile Pe-aicea în vremea veche a fost ţară tătărască Iaca, şi Anton, morarul, tot aşa spune —Şi era bogat tatăl boierului vostru? întrebă Niţă Ţiganul îşi ridică albul ochilor şi clătină din cap —Cumplit! – Moşii şi vite, şi multă argăţime",
    "491": " şi curţi mari la Avrămeni Ş-a avut el cinci băieţi şi patru fete Şi la toţi le-a dat zestre câte o moşie – Da’ era straşnic gospodar cuconu Iordache Era un om mare, cu mustaţa groasă Toată lumea se temea de el Şi cucoana Profiriţa tremura – când se mânia boierul cel bătrân Ş-apoi uite dumneata cum s-a nimerit! Pesemne că ist tânăr a-nvăţat de la cel bătrân Cuconu Iordache a avut vătav la Avrămeni pe unu Neculai Arnăutu Era vrednic şi rău – ia aşa cum îi Faliboga al nostru Ş-apoi în vremea lui şi Neculai Arnăutu fusese hoţ de codru şi-şi făcuse şi osânda la ocnă L-a scos boierul şi l-a adus la moşie – ca să mai îngrozească oamenii",
    "492": " că şi pe vremea aceea oamenii erau mai leneşi Ţiganul privi în depărtări pe uşa deschisă – parcă din neguri chema amintirile Lepădatu, c-o custură ascuţită, tăia curele pentru opinci —Eu, zise iar Isailă, pe mezinul boierului, pe cuconu ista Jor, l-am purtat în braţe şi i-am spus poveşti, şi l-am învăţat la călărie Pe atuncea eram mai tânăr Acu a crescut el mare – şi eu am scăzut, da’ şi-a adus aminte, şi m-a luat subt aripa lui Pacat numai că-şi petrece tinereţa prin aşa singurătăţi El e om tânăr – şi tinereţa îşi are ale ei Aici eşti ca la o săhăstrie Încaltea eu, înţeleg, că eu mâni-poimâni m-oi duce să mă întâlnesc cu ţiganii şi cu cojocarii de-acu o sută de ani – da’ el, boier în floare",
    "493": " Lui altfel i se şade, şi altfel i se cuvine Afară, lângă uşă, se auziră paşi uşori şi glasuri de femei —Cine-i? întrebă încet, mai mult pentru sine, Isailă Amândoi ridicară capetele Intrară scuturându-se de glod „călugăriţa“ de la curte şi Marghioliţa lui Tenea Un pas rar şi mai greu le urma – şi pe deasupra capetelor lor îmbodolite răsăriră şapca veche şi luleaua lui Anton Neamţul şi barba lui uriaşă, fuior amestecat de fire roşcate şi albe —Hei murmură încet Isailă La noi vine lume Are să fie o leacă de sandrofie Călugăriţa dădu repede din cap —Bună ziua Ce mai faceţi? —Sărut mâna sărut mâna mormăi în barbă Isailă —Ia şi noi, mai pregătim lumea pentru iernatic",
    "494": " zise Niţă zâmbind şi privind spre Marghioliţa Neamţul Anton îşi trecu luleaua dintr-un colţ de gură în altul şi se aşeză pe un morman de piei de oaie Dădu numai din barbă şi-şi mişcă luleaua în jos şi mormăi ceva gros —Gutborgă ! gutborgă! zise râzând şi dând din cap spre el Isailă cojocarul Neamţul zâmbi şi el şi-şi scoase luleaua din gură Vorbea stricat româneşte: —Ce mai face la tine, Isail? —Ce să fac, domnule Anton? Cos cojoace —Pun, asta pun dădu din cap neamţul şi-şi puse iar luleaua în gură —Zice că-i bun, lămuri, lui Niţă, cojocarul Madama călugăriţă îşi tremură capul şi grăi ascuţit: —Moş Isailă! sunt aici nişte blăni de vulpe aduse de domnu Anton —Este, este dădu din cap neamţul",
    "495": " —Sunt răspunse cojocarul Le-am îngrijit eu cum trebuie Numai caţaveică să-ţi faci din ele —Puşcat eu pe dinsele mormăi neamţul de pe pieile de oaie —Adică ai puşcat vulpile, şi eu am îngrijit pieile adaose Isailă —Gut, gut făcu Anton cumpănindu-şi luleaua Moş Isailă puse la o parte cojocul pe care-l cosea şi se ridică gemând de la locul lui Trecu în colţuri întunecoase şi scoase dintr-un cotlon pieile de vulpe Le aduse la lumină şi le întinse în faţa călugăriţei În lumina leşietică luceau în ape roşcate şi alburii —Au fost frumoase dihănii zise încet cojocarul —Să mi le-aduci la curte grăi, tremurându-şi capul, călugăriţa Apoi se aşeză pe o baniţă întoarsă cu fundu-n sus",
    "496": " Marghioliţa rămase lângă ea în picioare, în sumanu-i cenuşiu, cu broboada neagră umbrindu-i ochii Neamţul sta gânditor Deodată, ca şi cum ar fi grăit cu pipa, mormăi: —Eu spus buier face pun să însoară —Cum? se însoară? întrebă Isailă cu uimire —Iaca aşa, izbucni călugăriţa, aşa zice domnu Anton A fost cu boieru la târg înaintea ploilor, pentru nişte târguieli de fierării —Aber fost tocmai la Botoşani mormăi Anton —Da Ş-acolo s-a uitat el, a ascultat, a fost pe la nişte boieri ş-a înţeles că cuconaşu se însoară Pe faţa palidă a călugăriţei, în ochii negri, tremura o umbră de nelinişte şi de ciudă —Şi cu cine, mă rog? întrebă Isailă trăgându-şi pe genunchi cojocul la care lucra —Este buier gros und bogat gemu domnu Anton",
    "497": " Chiamă la dânsu cucon Ionaşcu avut moşie la Văleni cinci mii fălci pădure şi numai o duducă are —Apoi atuncea-i cuconu Ionaşcu Razu care venea în vremea când ştiu eu, la Avrămeni, la boierii noştri Îl ştiu eu Am văzut şi pe duducuţă, când era mititică şi subţirică, şi balaie E o nepoată a dumnealui —Vra să zică ştii cine-i… şi tot e adevărat, murmură călugăriţa plecându-şi ochii în pământ —Îi ştiu, îi ştiu, urmă cojocarul, da’ cuconu Ionaşcu trebuie să fie bătrân tare Şi cucoana ştiam c-a murit —Ia-ia! mormăi neamţul Cucoana bătrân nu este duducuţ fain, fain şi dulce cum un flore —Hm vra să zică vra să zică ne vine stăpână",
    "498": " zise călugăriţa zâmbind ciudat şi privind în laturi, spre Niţă Lepădatu Flăcăul tresări, la săgeata ochilor ei; se gândea la altceva Marghioliţa vorbi cu jumătate de glas: —Mie-mi pare bine că ne vine stăpână tânără —De ce? o întrebă călugăriţa sclipindu-şi ochii spre ea —Nu ştiu da’ aşa parcă-mi vine mie în gând că are să se schimbe pe la noi —De schimbat se schimbă dacă vine zise Isailă Unei duduci tinere ca aceea îi place o curte mândră, şi grajduri cu cai de lux Ş-a răsădi boierul şi flori şi copaci pentru dânsa —O! ia, mormăi neamţul, trebuie şi droşca cu glanţ —Aşa-i, aşa-i adăogi vesel cojocarul, cătră madama de la curte —Dacă-i domnişoară nobilă, cum are să trăiască în pustietatea aceasta? întrebă cu oarecare oţărâre călugăriţa",
    "499": " Aici cine poate trăi? Aici nu-s petreceri, aici nu-i muzică, nu-i teatru, ca la un oraş mare Eu ştiu, eu am trăit altfel Eu am trăit la Iaşi Ceilalţi o ascultau uimiţi dintrodată „Aşa trebuie să fie“, murmură cu părere de rău fata humelnicului Călugăriţa îşi arătă dinţii răutăcioşi: —Aşa este Numai eu nu ştiu cum mi-am putut închide viaţa aicea Apoi avu un râs vesel şi privi iar pe flăcău: —Dumneata ce zici, Niţă? —Dă, ce să zic? Dacă li-s dragi unul altuia, le-a plăcea ş-aicea Călugăriţa îl privi lung cu zâmbet Marghioliţa se întoarse în loc, cu obrazu-n umbră, şi începu a cerceta hambarul plin Îşi trase încet broboada pe gură, şi oftă Madama se ridică de la locul ei, ca o ramură scăpată din încordare",
    "500": " —Apoi, moş Isailă, ia să iei dumneata vulpile şi să mergi până la curte Da’ învăleşte-le cu ceva —Merg, merg răspunse Isailă, dând la o parte cojocul —Şi dumneata, Niţă, abate-te desară, ori mâni pe la mine Am a te ruga de un lucru —Bine, răspunse Niţă uitându-se nedumerit la curteancă Se ridică şi domnu Anton —Mergem şi eu, pornim mora mormăi el Venit la voi, vorbim puţin şi fumat pipa Acuma mergem —Da’ tu nu mergi? întrebă călugăriţa pe fată Marghioliţa se trase îndărăt şi zise pripit: —Nu, eu mă duc acasă M-a fi aşteptând tătuca —Bine, da’ vezi de mai dă pe la curte Madama îşi întoarse spre lumină obrazul palid şi ochii negri şi ieşi cu mişcări mlădioase",
    "501": " Moş Isailă încărcă în spate blănile de vulpe şi se luă după ea rar, plecat din şale „Hm! mormăi el am să mă duc să întreb şi pe Faliboga Pe urmă dacă nu i-oi spune ş-a afla, se holbează urât la mine“ Neamţul se gândea la ceva, şi murmura neînţeles pe lângă ciubuc; se duse târându-şi ciubotele grele Din uşă, îşi întoarse barba mare, şi zise cu mirare: —Ce faci la tine, Niţă Lepădat? Aber mai venit la noi, la mora stam de vorbă De când rămas fără babă – urit mare şi plictiseşte Ah! La bună vedere! Se duse pâcâind din lulea În hambar se făcu tăcere, şi crescu puţintel lumina leşietică Niţă se sculă sprinten de la locul lui şi se apropie de fată",
    "502": " Îi zâmbea cu dragoste şi voi să-i cuprindă o mână Marghioliţa îşi ridică broboada de pe ochi şi-şi descoperi faţa Se trase îndărăt; îl privi spărioasă —Bădică, vorbi ea grăbit, să nu te duci la curte Lepădatu îşi lăsă mânile în jos şi o privi cu luare-aminte —Dar ce este? Fetei îi veniră lacrimile în ochi —Nu te duce, Niţă Acu am văzut eu ce inimă are călugăriţa Nu te duce! —Dar ce ai tu, Marghioliţă, de ce te zbaţi aşa? Fata îl privi cu mânie şi cu dragoste; se apropie de el şi-i dădu mânile Lepădatu nu pricepea lămurit ce este, însă îl străbătu o înfiorare fierbinte, când o simţi pe fată tremurând lângă pieptul lui Îi cuprinse cu dreapta grumazul Şi ea i se zbătea moale în braţe, iar el o sărută ameţit",
    "503": " —N-ai să te duci, aşa-i că n-ai să te duci? zicea ea, şi-l privea c-un fel de sălbătăcie Vină desară la bordei, am să-l mân pe tătuca de-acasă ş-om sta de vorbă Deodată tresări S-auzeau afară paşi Străbătu înlăuntru şi glasul subţire al călugăriţei Apoi glasul mai slăbit: —Moş Isailă, nu sta, du-te înainte, că te ajung Fata se desfăcu de lângă Lepădatu, îşi trase iar broboada pe ochi şi peste gură; obrazul i se întunecă de ură Şopti pripit: „Să vii, bădică“ Şi se strecură afară Lepădatu rămase singur, ameţit Se cinchi jos iar, între blănile de oaie, lângă clitul de opinci Încercă să lucreze cu custura şi cu ţăpuşa, dar n-avea nici un spor Bordeiul întunecos, în care trebuia să-l aştepte fata humelnicului, i se aşeză în luminile ochilor",
    "504": " Moş Isailă îl găsi privind în gol Când începu a vorbi, flăcăul tresări —Am fost la curte zise el Să vezi ce odăiţă are călugăriţa noastră Numa scorţuri scumpe Da’ ce ai tu, băiete? Parcă nu ţi-s boii acasă —N-am nimica, moş Isailă, răspunse flăcăul râzând Mă gândeam şi eu la ceva Moşneagul zâmbi şiret —Eu ştiu la ce te vei fi gândind tu, băiete? Când eram ca tine, mă gândeam şi eu la asta —Ei, moşule, nu mă gândesc eu la ce socoţi dumneata —Ştiu, ştiu vorbi Isailă cojocarul Se vede după căutătură Eu parcă spun ceva? Ia şi eu cu nacazurile şi cu gândurile mele Moşneagul se aplecă asupra cojocului lui şi prinse a mormăi pe nas un cântec",
    "505": " Într-un târziu i se deşteptă glasul, trăgănat şi melancolic: \nDe friguri zaci şi te scoli De dragoste zaci şi mori \n—Nu te uita la ce spun eu zise el cătră flăcău Aista-i un cântec din tinereţele mele Amândoi râdeau uitându-se unul la altul; apoi îşi întoarseră ochii spre întinderile triste, învăluite în ceaţă Fata humelnicului nu era ca toate fetele – după ştiinţa lui Niţă Lepădatu Era aprigă în dragostea ei, şi parcă i se ascuţise mintea Noaptea uneori, când se ducea la dânsa şi moşneagul nu era acasă – el sta ameţit după desmierdările întâlnirii; iar ea aprindea gazorniţa, o aşeza pe prichiciul hornului şi începea să-l întrebe şi să vorbească cu el despre ce avea să se întâmple în viaţa lor —Eu zic aşa – vorbi ea într-un rând – să ne ducem amândoi la boier la primăvară, şi să-i spunem că ne luăm",
    "506": " Şi să ne înlesnească să facem o gospodărie bună, cum am auzit noi că sunt prin alte părţi Lepădatu se minuna de gândurile ei, dar îi plăceau —Şi trebuie să facem nuntă, la biserică, cu popă Pe-aici oamenii nu mai ştiu de rânduiala asta —Aşa este încuviinţă Niţă Trebuie să ne cununăm ca creştinii, înaintea lui Dumnezeu Şi trebuie să ne ducem şi la cârmuire —Dacă trebuie, ne-om duce vorbi fata pe gânduri Într-un rând, la despărţire, flăcăul îşi aduse aminte de ceva şi începu a râde —Ascultă, Marghioliţă, zise el, ce-aveai tu atuncea, în hambar, când tot îmi spuneai să nu mă duc pe la madama de la curte? —Da’ te-ai dus? —Nu m-am dus, dar m-am mirat",
    "507": " Parcă îi erai o duşmancă Doar te duci la dânsa, şi ea îţi vrea binele —Ei, nu-i nimic… aşa mi-a venit mie atuncea —Nu m-am dus şi putea să se supere Da’ am crezut că cine ştie ce-i Fata râse uşurel şi-şi aplecă fruntea în pieptul flăcăului —Dacă s-a supărat, i-a fi trecut Las-o pe călugăriţă-n pace Lepădatu se gândea, ducându-se spre vitele lui: „Mare şerpoaică şi mare zmeoaică îi şi fata asta a moşneagului Acu de ce mă fierbe şi mă poartă ea aşa cu vorba? Da’ ce-i pot face? Vede ea că mi-i dragă!“ Pe la sfârşitul lui răpciune un vânt aspru de la miazănoapte mătura pâclele Se ivi un soare gălbui, fără putere Noroaiele şi bălţile amorţiră",
    "508": " Şi peste un amurg arămiu, care colora zarea de la miazăzi la miazănoapte – năvăliră nourii ninsorilor Şi o furtună, venită de la mările îngheţate, începu a purta roiurile de fulgi Iarna porni cu viscol Faliboga veni prin întuneric la şopronul lui Niţă: —Începe iarna ca nealtădată, zise el; semn rău, măi prietine! —Dă, răspunse flăcăul, iernile-s grele, şi noi suntem în mâna lui Dumnezeu —Ţi-i bun cojocul? ai opinci largi? te-i întoarce şi tu cu spatele la ea şi-i lăsa-o să treacă —Apoi altceva ce-i de făcut? răspunse Lepădatu râzând Vătaful trecu cu calul spre alte şoproane Acuma în jurul curţii murmura viaţă mai multă Ciobanii aduseseră oile la vale, în perdele Vitele toate erau îngrămădite în şoproane Toată gospodăria întinsă a boierului se strângea la un loc de frica iernii",
    "509": " Vântul cel rău parcă-i răscolise pe toţi Umblau în toate părţile în sara asta de început de iarnă, vorbeau mai vioi, strigau şi-şi chemau cânii prin viscol Niţă Lepădatu îşi întoarse tohoarca cu miţele în afară, trecu pe lângă rândul lung de vite, să vadă dacă stau în linişte, după aceea fluieră pe Sărmanu, cânele adus de flăcăuaşii care erau sub privegherea lui Scoase din glugă o bucată mare de mămăligă şi i-o puse dinainte, apoi îl mângâie pe gât şi-l bătu încet pe bot —Mă Sărmanule, da’ tu ai cojoc de iarnă? Blana groasă a cânelui lucea neagră prin bătaia ninsorii Flăcăul stătu un timp privind în întuneric şi gândindu-se Din cei mai depărtaţi ani, de când îşi aducea aminte şi de când îşi petrecea zilele slujind la vite boiereşti, fiorurile iernii îi strecurau nelinişte în suflet Simţea ceva aspru – ca un murmur de duşmănie suflat de pe alte tărâmuri",
    "510": " —Hai, Sărmanule, la bordeie vorbi el cătră câne Cu tohoarca miţoasă în spate şi cu cânele după el, Lepădatu trecu prin zbaterea fulgilor Luminile de la vizuinile omeneşti abia licăreau Intră în bordeiul moşnegilor, se aşeză pe laiţă, lângă foc; cânele i se culcă la picioare Stătu acolo o vreme pe gânduri Din cândîn când intra un bordeian, ori un cioban nins, ca să fumeze o lulea, pe urmă ieşea Bătrânii vorbeau c-un fel deglasuri îngrijorate, şi-şi aminteau de iernile grele din trecut Parcă vorbeau despre războaie şi cumpene grele În răstimpurile de tăcere, s-auzea afară şuiet de ape; şi gazorniţa tremura, atinsă de suflările care intrau pe horn Viscolul se potoli a doua zi dimineaţă, dar ninsoarea mai ţinu o zi ş-o noapte Când stătură fulgii, se întări frigul Bordeienii ieşeau ca din fundul pământului şi tăiau cărări",
    "511": " Fumuri se înălţau drept în sus şi sunetele şi glasurile loveau ca într-o sticlă sonoră Călări pe cai, Faliboga şi Lepădatu se duseră şi cercetară girezile de paie şi stogurile mari de fân Oamenii veneau cu sănii la încărcat În apropiere, ciobanii luminau locul în jurul perdelelor în care stăteau grămădite oile Până în fundul zării se întindea o pânză albă, nepătată Din senin, uneori cobora ca o fumegare, se apropia, ş-un convoi lung de corbi presăra puncte negre mişcătoare pe lumina omătului Cu două zile înainte de Sfântul Neculai, la amiază zurgălăi argintii se auziră de la coşerele din deal sunând dulce cătră vale Şi-ndată, ca fulgerul, se răspândi zvon că soseşte boierul Avrămeanu Bordeienii izvorâră ca furnicile din toate părţile Ieşeau şi femeile şi copiii desculţi îşi întindeau capetele pe după creasta muşuroaielor lor Într-adevăr, sosea stăpânul într-o sanie cu patru cai, şi cu zurgălăi care sunau felurit",
    "512": " Faliboga şi cu Iana lui ieşiră din bordeiul lor în cojoace curate şi coborâră spre curte întru întâmpinare —Vai! Sandule! strigă muierea vătafului cu uimire Aşa mândră sanie încă n-am mai văzut —Taci, femeie, răspunse Faliboga râzând, că este în sanie ceva şi mai mândru, şi mai minunat —Ce este? —Apoi eu îs mai nalt şi am şi gâtul mai lung Ridică-te şi tu în vârful degetelor şi vezi —Alei! Sandule! asta are să fie stăpâna noastră Mândră duducuţă! Într-adevăr, cuconu Jor venea la moşia lui cu mireasa, şi cu bătrânul, cuconu Ionaşcu Razu —Tot s-au adeverit vorbele, Iano murmură Faliboga De-acu cine ştie ce-a mai fi! Iona se întoarse spre vataf şi-l privi pieziş, cu sprâncenele puţin încruntate",
    "513": " —De ce zici tu vorba asta, Sandule? —Hei, Iano, hulubiţa asta-i pasere de târguri – ş-are să desfacă pe boier de pustietăţile noastre Iana nu răspunse; îşi aţinti ochii arzători asupra săniei care venea domol acuma; privi lung obrazul trandafiriu învăluit în blănuri al cucoanei celei tinere; după aceea se trase în dosul lui Faliboga şi se învăli mai bine în cojocu-i de berbec —Om vedea şi noi ce drac a mai ieşi de-aici, şopti ea încet Sania trase la scara caselor de vălătuci La ferestre fâlfâiră perdelele albe – parcă se desfăcură nişte pleoape; uşa se deschise şi călugăriţa se strecură în cerdac, subţirică, în caţaveica-i de vulpe, privind c-un zâmbet încremenit pe faţa-i fină la cuconiţa cea bălaie Din toate părţile veneau bordeieni şi se adunau în jurul săniei, cu căciulile în mână Se desfăcu întăi din blănuri şi se coborî sprinten cuconu Jorj, cu faţa-i smeadă plină de un zâmbet fericit",
    "514": " Pe urmă se dădu jos, trăgându-şi încheieturile, boierul cel bătrân, gros şi greoi, cu mustăţi albe şi sprâncene negre Şi sări la urmă uşurică, ajutată de braţele lui Avrămeanu, şi subţirica cea balaie, cu căciuliţă albă pe-o sprânceană, şi c-o blăniţă ca puful în jurul ochilor ş-a urechiuşelor Intrară în casă Călugăriţa-i urmă plecată din şele şi cuviincioasă Oamenii stăteau în loc Priviră întăi sania, şi caii, şi vizitiul cu blana-i albastră şi cu căciula-i buhoasă căzăcească; pe urmă, după ce sania trecu spre grajduri, ei rămaseră vorbind despre boieri şi despre minunatele ţinuturi din care veneau aceşti oameni fericiţi şi bine hrăniţi Era ca o lumină în viaţa lor, ca sosirea unui domnitor Când ieşiră boierii din casă, bordeienii se aşezară pe două rânduri, privindu-i cu luare-aminte Erau rumeni la faţă şi veseli Cuconu Jorj se îndreptă spre supuşii lui şi zise zâmbind: —Iaca, stăpâna voastră, măi, oameni buni",
    "515": " şi privea şi el ca pe ceva scump ochişorii care clipeau neîntrerupt în puful blăniţelor —Dumnezeu să-i deie sănătate răspunseră câteva glasuri Boierul cel bătrân fuma dintr-o ţigaretă de chilimbar Privea spre oameni, parcă se gândea la altceva Zise c-un zâmbet de milă spre domniţa cea balaie: „Oh! ils sont bien sales, les pauvres gens!“ —Ce zice? ce-a spus? şopteau oamenii întorcând nasurile unul spre altul Strângându-se în blănile lucitoare, boierii trecură mai departe Se opriră şi priviră spre bordeie Zâna cea balaie începu a râde: „Tiens! qu-est ce que c’est que ça?“ şopti ea cu glas dulce Şi privind cu ochii frumoşi spre Avrămeanu, urmă tot franţuzeşte: —A! sunt locuinţi! Cât sunt de ciudate! —În adevăr, aici suntem departe de civilizaţie! zise şi cuconu Ionaşcu, învăluindu-şi faţa în fum albăstriu de tutun",
    "516": " —O, e foarte ciudat! foarte ciudat! şopti domniţa Şi parcă i se puse un abur pe ochii albaştri Bordeiele acestea îmi aduc aminte de poveştile cu cărbunarii pe care le ceteam la pension Grămada bordeienilor venea ca o turmă sfioasă şi mulţumită în urma lor Şi boierii cotiră spre perdele şi spre şoproanele vitelor —Gospodăria mea e foarte sumară şoptea cuconu Jorj, c-un uşor zâmbet de stânjenire pe faţă – dar aici nu putem face altfel Suntem în pământuri nouă Ea îl privi zâmbindu-i dulce Era într-adevăr foarte frumoasă şi gingaşă domniţa lui Avrămeanu, şi bordeienii o observau cu uimire, grăindu-şi încet la ureche: „Vorbesc franţuzeşte“ mormăi Faliboga, cătră Iana —Cred că nici vara nu-i mai frumos aici ciripi cuconiţa iar, surâzând şi întorcându-se uşurel în loc",
    "517": " —Pentru mine lanurile de grâu sunt tot ce poate fi mai frumos zise Avrămeanu Iaca şi Faliboga, urmă el zărind pe vătaf Ia vină-ncoace, Sandule… Faliboga se înfăţişă, drept, şi căută să-şi îndulcească pe cât putea asprimea obrazului —Sărutăm dreapta, stăpână grăi el cu sfială, şi întinse spre domniţă laba-i neagră —Dă-i mâna, să ţi-o sărute şopti Avrămeanu tot în franţuzeşte Faliboga ridică ochii spre el Apoi sărută mânuţa înmănuşată —Toate merg bine, Sandule? întrebă iar boierul cu bunătate —Toate, ca-n toţi anii, răspunse liniştit Faliboga Oi veni la curte ş-oi da samă —Acuma n-avem vreme, Sandule, zise Avrămeanu Suntem numai în trecere Plecăm mâne dimineaţă —Şi vă duceţi departe, stăpâne? —A, da Tocmai în ţara talienilor",
    "518": " voi nici n-aţi auzit de aşa ceva —Ba am mai auzit noi, stăpâne zise Faliboga, oftând, şi strecurară privirea-i neagră spre Iana Domniţa deodată începu a râde —Mi-i frig! mi-i frig! suspină ea Să intrăm în casă Apucă braţul lui Avrămeanu şi-şi lipi capul pe umărullui —Ţi-am făcut gustul am venit să-ţi vedem împărăţia de la marginea lumii – Şi râdea subţirel Să plecăm repede, repede repede… departe! unde-s flori şi cântece! Ah! cât sunt de fericită, Georges! Grăbiră paşii; şi boierul cel bătrân se silea să-i ajungă; părea puţin cam plictisit; zicea cu mustrare: —Rozino Rozino te observă oamenii Fii cuminte Apoi începu a tuşi şi zvârli ţigara",
    "519": " Iana zise, privind zâmbitoare după arătarea fericită a stăpânei lor: —Auzi, Sandule, o chiamă Zina Faliboga mormăi ceva neînţeles Boierii intrară în casă Apoi peste puţin ieşi cuconu Jorj singur; şi chemând pe Faliboga, îi zise cu glas tare: —Sandule, să trimeţi un om cu sania până la comună, s-aducă de la crâşmă trei vedre de rachiu Să dai cinstea asta la oameni chiar în ia-sară Da’ să fii cu luare-aminte —Am înţeles, cuconaşule, răspunse Faliboga Da’ când vă-ntoarceţi? —Cine? întrebă boierul A! cuconiţei nu-i prea place pe la noi Da’ eu mă întorc cât de degrabă, cât de degrabă —Apoi să vii sănătos, stăpâne zise Faliboga O mână mititică bătu-n geam Cuconu Jorj se întoarse râzând şi intră în casă",
    "520": " Faliboga se îndreptă înspre oameni cu sprâncenele încruntate —Puneţi-vă, măi, căciulile în cap! – Şi-şi îndesă şi el cuşma pe sprâncene – Să se ducă Andrei Broască după rachiu, strigă apoi cu asprime, şi voi duceţi-vă de vă căutaţi de treabă! Acu boierii au intrat în casă la hodină, ce mai vreţi?… Bordeienii se risipiră încet-încet târându-şi prin omăt opincile umplute cu paie şi grăind despre întâmplarea cea mare Faliboga strigă cătră flăcăuaşul cel subţire: —Măi Grecuşor! să fie Alba înşeuată Mă duc să cercetez dacă s-a împlinit ce am poruncit dimineaţă Porni mormăind într-o parte, şi Grecuşor o împunse la fugă ca o iazmă, sărind cu paşi mari prin troian Cu dulăul la picioare, Niţă Lepădatu aşteptase pe stăpâni lângă şopronul vacilor Îi văzuse îndreptându-se spre el, se descoperi de departe; dar privirea care scânteia în blăniţa albă lunecase numai asupra lui, trecuse în altă parte; boierii se întorseseră şi Niţă rămăsese la locul lui, cu căciula în mână",
    "521": " Faliboga venea cu paşi mari spre el Se opri rânjind: —Ei, măi Niţă? ce zici? Pune-ţi, măi Niţă, căciula-n cap —Tare-i mititică şi frumoasă! zise Niţă —Cum? d-apoi ce crezi tu, măi? Asta-i fiinţă curată Nu ca noi Mirosim a fum ş-a bordei Asta-i carne de lapte, crescută în puf Alt om! Lepădatu nu răspunse Privea zâmbind înainte-i, parcă-i stăruia încă în lumina ochilor o arătare blândă A doua zi zurgălăii tremurară limpede, cu tonuri felurite, în liniştea vălcelei Frigul mai scăzuse şi soarele lucea pe un cer senin şi verde ca piatra de chiclaz Cei patru cai încordaţi traseră la scară sania plină de blăni şi de cergi miţoase; iar vizitiul, cu căciula-i buhoasă, stătea drept şi mândru, nici nu catadicsea să se uite spre umilitele icoane care se zugrăveau în juru-i",
    "522": " Bordeienii se adunaseră iar, aşteptând plecarea stăpânilor În geamlâcul de dindos, Faliboga sta de vorbă cu cuconu Jorj, răspundea la tot ce-l întreba şi primea porunci – Când ieşi Faliboga, oamenii cu toţii se uitau spre coşerele din deal O săniuţă strâmtă venea la vale trasă de un căluţ scund Vătaful puse mâna cozoroc la ochi —Trebuie să fie domnu primar mormăi el şi stătu în loc Calul depăna mărunt din picioare; ajunse la curte, se opri Din săniuţă coborî un târgovăţ scurt şi pântecos Era îmbrăcat c-o blăniţă de berbec; de sub căciula naltă şi ascuţită, dintre palele late ale gulerului, ieşi la iveală un obraz mare, stacojiu Ochii mititei cercetară împrejuru-i —Care a băgat de samă la cal şi la lăicere? întrebă el c-o voce gâlgâită de om gras, cu gâtul scurt",
    "523": " Îşi scoase mănuşile groase de lână c-un singur deget, îşi înălţă căciula de pe sprâncenele roşcate şi-şi dădu pe umeri gulerul —Ce vânt te-aduce pe la noi, domnule primar? întrebă Faliboga Slujbaşul stăpânirii se întoarse; buzele groase i se întinseră a zâmbet —Aha! dumneata eşti, domnule Sandu? Au venit şi boierii, aşa-i? I-am văzut ieri, au trecut prin comună —Da, au venit; acum avem şi stăpână grăi Faliboga dând din cap —Ştiu, ştiu încuviinţă primarul râzând: m-am grăbit să-mi aduc respectele mele Bordeienii priveau în tăcere Primarele se roti puţintel în loc, apoi privi spre curte —Pe ici, domnule primar, pe dindos zise Sandu arătând cu mâna Dar uşa din faţă se deschise mare, şi boierii se arătară în blănile lor Primarul se mişcă spre scări",
    "524": " Cuconul Jorj îl cunoscu numaidecât Zise cu oarecare mirare: —A! domnu Vâlcu! De când pe la noi? —Chiar acu am căzut răspunse primarele închinându-se adânc spre cuconiţa Rozina —Un moment, domnule primar un moment! Şi boierul ajută de subsuori pe tânără, o potrivi în sanie şi grămădi cergi în juru-i Ea îl privea cu ochişorii scânteietori şi cu botişorul rumăn zâmbind —Vreme splendidă, ciripi ea dulce, să mergem, Georges, să mergem, să nu întârziem! —Un moment îi şopti Avrămeanu în treacăt, în franţuzeşte am ceva de spus omului acestuia Se sui cu greutate în sanie şi boierul cel bătrân Din cerdac, cuvioasă, cu genele plecate, privea neclintită călugăriţa Stăpânul trecu spre primar şi-l luă la o parte Vorbiră încet, foarte puţin",
    "525": " Avrămeanu se descheie domol la blană, vârî o mână la piept şi se scociorî prelung Trase un portofoliu, îl cercetă, scoase ceva din el, şi domnu Vâlcu se grăbi să primească o hârtie —Vă mulţămesc foarte mult, zise cu un zâmbet larg domnul primar, voi fi ca totdeauna al dumneavoastră —Bine, bine răspunse Avrămeanu privind în altă parte şi încheindu-se la blană La revedere, domnule Vâlcu, la revedere! —Cu tot respectul vorbi ceva mai tare primarele şi se ploconi spre blăniţa albă Cuconiţa clipi numai din ochi; Avrămeanu se grăbi să se suie în sanie Călugăriţa coborî iute din cerdac Faliboga se apropie şi el din partea cealaltă, vizitiul se aplecă îndărăt, şi cu toţii aşezară blănurile şi cergile —Sandule, mai zise boierul, vezi să fie toate în regulă Sandu se descoperi: —Apoi n-aveţi grijă",
    "526": " Să veniţi sănătoşi Îşi scoaseră şi bordeienii căciulile din cap —Cu bine! strigă iar boierul Hai, Costache! Vizitiul pocni din bici, zurgălăii prinseră a suna şi sania porni repegior la deal În urmă, se grăbi şi domnu Vâlcu, cu căluţul şi cu săniuţa, grămădit în lăicere, cu căciula pe sprâncene şi cu gulerul ridicat Numai vârful nasului i se vedea —Măi Niţă, grăi Faliboga cătră Lepădatu ai văzut şi tu pe omul stăpânirii primarele de la comună Domnu Vâlcu îi vulpe şireată Cum vine boieru, adulmecă îndată spre noi Da’ altfel, cine-l mai vede pe-aici? I-a dat boieru o hârtiuţă albastră – şi gata, el se chiamă că şi-a făcut datoria Altfel aici noi în de noi trăim – şi n-avem nici popă, nici primar",
    "527": " Mai vine perceptoru o dată pe an după parale, şi gata! Faliboga râdea, privind spre săniuţa de scânduri nevopsite, care grăbea ca un pui după mândra sanie boierească —Măi Niţă, mai zise el Tare ai mai rămas tu cu gura căscată ca şi ieri Parc-ai văzut o zână din poveste Pune-ţi, măi Niţă, căciula în cap… Zurgălăii cu dulce sunet se stânseră în depărtare; curtea şi bordeiele rămaseră tăcute, mai triste parcă, în liniştea iernii Vătaful porni la trebile lui, Niţă se întoarse la vite cu Sărmanu Dar spre sară toţi bordeienii adunaţi la vetre începură a vorbi iar despre întâmplarea aşa de deosebită, şi despre vedenia din alte lumi, care trecuse prin viaţa lor Iarna urmă domoală; oamenii şi vitele o duceau bine Nimic nu mai tulbura aşezarea singuratică Numai c-o zi înainte de ajunul Crăciunului, un preot ş-un dascăl se abătură călări, de la satul cel mare al lui domnu Vâlcu",
    "528": " Veneau să vestească şi bordeienilor naşterea Mântuitorului Intrară în curte şi călugăriţa îi primi foarte cuvioasă şi tristă; trecură şi pe la bordeie, şi femeile şi copiii le ieşeau înainte Faliboga îşi făcu datoria cătră ei, şi pe la amiază şi părintele şi dascălul plecară pe caiii lor, pe întinderea albă de omăt Oamenii îi urmăriră cu ochii până ce se pierdură în depărtare ca două puncte negre În sărbători oamenii mâncară carne de porc, după datină; cinstiră şi băutură Ştiau că trec într-un an nou şi se înveseleau în căldura bordeielor Îşi făcură rândul la mâncare şi băutură şi ciobanii şi haidăii care făceau de strajă în perdele Iar Faliboga până cătră ziuă şi-a cercetat slujbaşii, ca să nu fumeze în stuh şi paie şi să nu cadă între vite La aşa zile mari e îngăduit oricui să se ameţească; dar ameţeala poate fi şi cu primejdie uneori",
    "529": " Într-o sară, pe după Bobotează, prinse iar a juca un vânt uşurel dinspre miazănoapte, şi Lepădatu cu Faliboga stăteau la vorbă în bordeiul moşnegilor —Pân-acu am trecut cu bine jumătate de iarnă, zicea Faliboga, om vedea şi pe cealaltă jumătate cum a mai fi —Apoi datoria ş-a face-o şi iarna asta, ca toate răspunse râzând Niţă —Aşa-i, – iarna n-o mânâncă lupii niciodată Da’ totdeauna eu, iaca aşa, pe după Bobotează, încep a mă gândi la primăvară Iarna trăim, da’ ne cam înăduşim Aşa-i şi Iana mea zbiară după soare de primăvară, nu altceva! Faliboga se îngrămădi mai bine lângă horn Mihalache Prescurie zise: —La primăvară vine şi cuconaşu odată cu cocoarele Faliboga dădu din cap şi oftă: —Oi, frumosu-i când se topesc omăturile şi rămân lanurile verzi ca buraticul, şi se suie ciocârlia la ceruri cântând",
    "530": " Curg din toate părţile pâraie parcă-s de spumă şi miroase nu ştiu cum dulce… Şi Alba de sub mine tremură de bucurie şi nechează Ş-apoi pornesc cu cuconu Jorj, şi el calare şi ne ducem să vedem unde mai punem plugurile în primăvară, unde facem imaş, unde lăsăm fânaţurile Mă uit eu la boier – şi lui i se umflă nările Şi lui i-i drag pământul negru —Apoi, Sandule, ţi-oi spune eu, grăi dintr-un colţ moş Irimia Izdrail; cum nu i-a fi drag pământul de la noi? Am văzut şi eu în viaţa mea multe locuri, ş-am strecurat printre degete multă ţărână da’ aici îi altfel Aici e un fel de pământ – Dumnezeu l-a făcut aşa, de dă roadă cum nu s-a mai auzit prin alte părţi de lume",
    "531": " Aici calare nu te vezi prin păpuşoi, şi grâul totdeauna până la piept şi mare şi greu la bob Eu ştiu? aşa l-a binecuvântat Dumnezeu! —De-aceea şi boierul a trăit în singurătatea noastră, vorbi Faliboga, a trăit aici, parc-avea o dragoste De dimineaţă până-n sară pe câmp, cu mine Şi în puterea verii ne ducem noi la târg la Săveni, când s-adună secerătorii din satele cele depărtate şi se rup acolo preţurile Ş-aducem noi aici un iarmaroc de oameni Şi pornesc ca o oaste prin lanuri cu secerile Măi Niţă, de-aceea i-a plăcut boierului pe la noi, căci secerătorii i-au datla pământ tot holde grase Aici e binecuvântat pământul Gheorghe Barbă, din fundul bordeiului, grăi şi el —Atuncea, la secere, zic şi eu că-i de trăit aici",
    "532": " Bărbaţi şi muieri, de umplu toate şoproanele Ş-apoi vorbă şi râsete şi cântece, sara, pe la focuri Aşa-i când îi lume multă —Spune, măi Barbă, spune! zise Faliboga Atuncea-i de tine! Atuncea cânţi tu şi şăguieşti cu fetele Îţi aduci aminte de pe când erai tânăr —Ce folos de şagă mormăi Gheorghe Barbă Acu-s ciolan bătrân Omul când îmbătrâneşte, pune paie şi-l pârleşte, vorba cântecului Cu toţii începură a râde Moş Irimia arătă cu capul spre Lepădatu: —Unui flăcău ca aista nu i s-a urî la vară —Cine ştie! răspunse Niţă, eu la vară poate-oi avea alte gânduri —Da’ de ce, măi băiete? —Apoi dă, grăi Faliboga, aici este o taină n-o mai şti şi dumneata, moşule",
    "533": " Pân-atunci poate-a cânta Gheorghe Barbă la o nuntă Tăcură Nimeni nu mai întrebă nimic Numai moş Irimia oftă încet în barbă: —Ei, apoi a da Dumnezeu! În horn bubui vântul —Are să vremuiască zise Mihalache Prescurie Tăcură iar Apoi Sandu vătaful murmură cu glasu-i aspru: —Hm! acuma unde-or fi boierii noştri? Cine ştie unde-s! Zice că ţara ceea a talienilor e pe unde-i Marea caldă Acolo nu ninge, şi-i tot primăvară Aşa spunea odată boierul Umblam noi călări la arat, ş-apoi îmi vorbea el despre toate —Cine ştie unde-a fi fiind şi ţara asta! zise Niţă —Apoi dacă-i la Marea grăi Mihalache Prescurie, atuncea-i tocmai la capătul pământului, acolo unde se duc rândunelele şi cocoarele Da’ eu mă mier cum de se pot duce oamenii tocmai acolo",
    "534": " —Bine răspunse Faliboga În ziua de azi sunt trenuri şi te duci ca gândul Tăcură iar Niţă Lepădatu întrebă apoi: —Şi oare oamenii pe-acolo trăiesc mai bine? —D-apoi cum? îi răspunse rânjind Faliboga De ce s-au dus boierii noştri acolo? Ca să le fie mai bine! Aşa aş fugi şi eu de iarnă, dac-aş putea Da’ la urma urmei de ce să fug? acu m-am deprins cu dânsa —Eu cred, zise Niţă, că boierul s-a dus numai pentru cuconiţa lui Era subţirică şi albă eu n-am mai văzut aşa fetiţă Ea l-a dus pe boier N-ai văzut cum se uita la dânsa? ca la un odor! – Acu or fi grăind şi ei, ş-or fi petrecând În horn iar se auzi vântul tremurând şi duduind prelung; gazorniţa fâlfâi, aproape să se stingă",
    "535": " Vătaful se sculă în picioare şi-şi căută căciula şi harapnicul —Mă duc să văd ce mai este pe-afară, zise el —Merg şi eu vorbi Niţă trăgându-şi pe umeri tohoarca M-or fi aşteptând băieţii Cum ieşiră, îi biciui viscolul în faţă; apoi mai la larg îi învălui un vârtej des şi aprig —Ei, drăcia dracului! strigă Faliboga scuipând, îmi intră şi-n gură! Niţă îşi strânse mai bine pe el cojocul mare Faliboga se lăsă spre bordeiul lui: —Nu-i chip! gemu el, trebuie să mă duc să-mi iau altceva pe mine Tu, măi Niţă, în astă noapte nu te deslipi de vite Cu furtuna asta, cine ştie ce se poate întâmpla —D-apoi ca şi-n alte nopţi tot între ele dorm! răspunse flăcăul depărtându-se Întăi îi veni gândul să se repeadă până în deal la bordeiul humelnicului, să mai vadă pe Marghioliţa şi să mai schimbe două vorbe cu ea; dar pe urmă apucă spre şopron",
    "536": " Era ceva neobişnuit pe pământ şi-n văzduh; vântul avea în el mii de ace de ghiaţă şi omătul mărunt îşi căuta cu îndărătnicie loc în toate ungherele îmbrăcămintei; iar pe sus se simţea că lunecă un fel de şuvoi nemărginit şi iute Până la şopron, Lepădatu simţi că viforniţa s-a întărit Găsi pe flăcăuaşi strânşi la un loc; îl aşteptau Îi sări şi Sărmanu înainte şi prinse a i se gudura la picioare Vitele stăteau neclintite prin întuneric Niţă le simţi neliniştite, cu capetele ridicate şi cu urechile ciulite Zăpada bătea uscat în perdeaua de stuh; iar pe de laturi şi pe deasupra, stropituri îşi căutau loc şi-n adăpostul deschis spre miazăzi Vântul câteodată izbea greu în clădirea şubredă, şuierând cu mânie şi bătând din grele aripi nevăzute —Bădică, zise Nistor flăcăuaşul, în iastă noapte iar au să vie lupii la perdele",
    "537": " —Tăceţi, bre, că sunt câni voinici, şi puşti ş-apoi pe aşa vreme nu ies nici dihăniile din cotloanele lor —Bădică, cum îi sta singur aici! Mare crâşcare! I-auzi, parcă vin nişte ape! —Măi băieţi! zise încet Lepădatu, eu văd că pe voi v-a îngrozit viforniţa Aşa mă înfricoşam şi eu, când eram ca voi Duceţi-vă şi vă hodiniţi Băieţii se strecurară spre bordeie şi închiseră poarta de stuh în urma lor Lepădatu trecu pe lângă vite până în capătul şopronului, şi le ascultă răsuflarea Se întoarse după aceea la locul unde-şi avea de obicei culcuşul Avea acolo o puşcă de mult încărcată; dar el mai mult se bizuia pe buzduganu-i de alamă Îl scoase şi-l aşeză să-i fie la îndemână; apoi se lăsă jos în tohoarcă",
    "538": " Stătu aşa mult, gândindu-se N-avea somn, şi-n juru-i fierbeau vecinătăţile Se gândi o vreme la întâmplări din copilărie, la viaţa petrecută pe lângă străini Nici de tată, nici de mamă nu-şi aducea aminte, şi parcă-i cântau în suflet unele din tânguirile vântului, cu păreri de rău jalnice Pe urmă cugetă la dragostea lui – şi iar parcă văzu la căpătâi pe Marghioliţa humelnicului – Pe la spate, prin păretele de stuh, vântul răzbea în câteva locuri cu pulberea măruntă a omătului, şi pe deasupra tot mai des se abăteau învăluirile – Şi deodată, cum sta aşa pe-o coastă, i se păru că s-a iscat în juru-i un freamăt neobişnuit „Vântu-i peste samă de tare“ se gândi el Acuma nu mai erau răgazuri şi clipe domoale; acuma parcă ceva supraomenesc voia să ia înainte şi să smulgă clădirea din locul ei",
    "539": " Şi-n văzduh şi-n depărtări gemea ceva prelung, – ca o chemare spăimântată a liniştii „Se scutură văzduhul pe crângul lui“ şopti flăcăul c-o înfiorare Şi vitele începură a se frământa şi a se grămădi unele în altele Sărmanu mormăi, ca şi cum simţise pe cineva venind —Fii cuminte, nu-i nimeni, măi Sărmanule! îi zise Niţă Se sculă de la locul lui Prin întuneric, căuta să privească în juru-i; se gândea ce să facă pentru astâmpărul vitelor – Dar şi cânele şi vitele simţiseră ceva, înaintea omului Şi când simţi şi omul, era prea târziu Cu zgomote năprasnice şi ascuţite începură să pârâie legăturile şopronului Îngrozite, vitele se tălăzuiră şi se izbiră în toate părţile Bătut şi de valul acesta greu, şopronul începu să se surpe Mugind, vitele scăpau prin spărturi Sărmanu avu un plâns omenesc de desnădejde",
    "540": " O plasă de stuh ca o aripă uriaşă plesni pe Lepădatu Se plecă ameţit, căutându-şi buzduganul, voind să se apere de un duşman Vântul scăpătă ca o bătaie de puşcă prin spărtură şi-l orbi cu omăt aspru – Toate se petrecuseră într-o clipă, şi vitele mugeau prin împrejurimi – Căzut în brânci, Niţă Lepădatu nu mai avu când să se ridice; acoperişul de paie căzu greu peste el Se simţi pierdut; numai o clipă mai auzi urletul cânelui; chemările-i înăbuşite se stânseră în sunetele vijeliei Dar Faliboga se întorcea la bordei pe Alba lui; şi auzi prin noaptea viforoasă mugetele vitelor, cutremurul şopronului şi urletul străpungător Se abătu repede din drum şi strigă cu glasu-i răguşit: —Măi Lepădatu, măi! unde eşti? ce este? Descălecă şi se năpusti prin viscol Pipăi cu mânile şi cu picioarele – căci vârtejurile de omăt îl orbeau",
    "541": " Apoi se opri: auzise geamătul adânc al celui căzut Întăi stătu în cumpănă; voia să alerge la bordeie, să dea de veste Apoi se hotărî Şi prin întuneric începu să scurme şi să zvârle la dreapta şi la stânga trestiile şi paiele săivanului risipit Se oprea din când în când şi asculta Apoi strigă: —Măi Niţă, măi, eu-s, măi băiete! Gemetele lui Lepădatu urmau înainte, dar păreau mai desluşite Faliboga începu să urle prin noapte răguşit: —Măi oameni buni, măi! n-auziţi, măi! Îi veni un gând apoi; îşi smunci puşca din spate şi slobozi de două ori Detunăturile se amestecară cu clocotul viforniţii Iar se plecă, scurmând cu mânile, până ce, gâfâind cu desnădejde, simţi tohoarca, şi subt ea trupul cald al lui Lepădatu – Singur se năcăji şi-l trase la o parte; îl acoperi cu cojocul, după aceea se năpusti la Alba, şi călare, alergând printre bordeie, începu a chema cu vocea-i grozavă",
    "542": " În noaptea aceea de cumpănă, Niţă era să treacă pragul morţii Îl aşezară cu capul spart şi cu picioarele stricate, în bordeiul moşnegilor Veni prin viforniţă Iana şi-l obloji, cu pâne muiată în rachiu, îi aduse o lumânărică de ceară la căpătâi, şi până în ziuă moşnegii vegheară El gemea fără întrerupere, cu ochii închişi Iar dimineaţa sosi ca adusă de furtuna de-afară şi Marghioliţa de la bordeiul din deal Începu să se bocească cu mânile la tâmple şi căzu la pământ cu faţa în jos lângă laiţa pe care zăcea flăcăul Trei zile şi trei nopţi cel fărmat nu şi-a putut veni în fire; după aceea lumina tristă care se strecura pe la fundul bordeiului luci limpede în ochii lui căzuţi Toate aceste întâmplări, de pe când erau pustii întinderile de la Prut, mi le-a povestit nu de multă vreme un gospodar de la Bordeieni",
    "543": " Am ajuns într-o zi de vară în satul unde era el judeţ ş-am poposit în ograda lui împrejmuită cu gard de nuiele A vârât caiila adăpost într-un grajd lipit cu vălătuci, văruit şi stropitcu albastru, şi pe mine m-a poftit la odihnă, pe prispa largă Era un român voinic, cu plete lungi, cu mustaţa căruntă şi cu ochii îngropaţi sub tufele sprâncenelor Umbla numai puţintel într-o parte: avea un uşor beteşug la un picior M-a cinstit foarte prietinos cu apă rece; şi nevasta lui a pus într-o oală cu borş o găină grasă în cinstea musafirului Doi flăcăuaşi sprinteni trebăluiau prin gospodărie, prin şura curată şi prin ocolul vitelor – Şi într-un târziu, după ce ospătai, gospodarul îndrăzni să se aşeze mai la o parte pe prispă, şi chemă cu glas potolit pe nevastă-sa: —Marghioliţă, vină şi-i bea şi tu un păhărel de vin",
    "544": " După ce plecă femeia să-şi vadă de stative – gospodarul, Niţă Lepădatu, îmi povesti întâmplările vieţii la curtea boierului Jor Avrămeanu Îmi spuse toate, îmi vorbi şi despre prăpăstioasa noapte când era să moară şi despre suferinţile lui care s-au prelungit până în primăvară —Dar în primăvară, îmi zise el privindu-mă zâmbind, în primăvară m-am ridicat din bordei ş-am ieşit la soare cald Şi când au prins a veni rândunelele, şi când au prins a înflori florile câmpului, m-am ridicat de pe boală Şi după aceea, când s-a întors boierul, ne-am rugat şi eu şi Marghioliţa, să ne cunune el cu cuconiţa lui Apoi ca să ne cunune, a trebuit să ne ducem noi la târg la Ieş Cuconiţa nu voia să mai vie în pustietatea noastră, dar de cununat a spus că ne cunună pentru credinţa mea",
    "545": " când erau ei în petrecere la Marea cea caldă Ş-apoi atunci am umblat noi o bucată de ţară ş-am văzut târguri şi sate aşezate, şi tare mi s-a mai părut pustie moşia noastră, şi bucata de pământ cu care ne-a înzestrat boierul Dar dac-am văzut noi atâtea – şi case, şi gospodării, şi trenuri şi alte multe, ne-am gândit să ne silim şi noi a ieşi din bordei Şi ne-am durat cu vremea casă – ş-au făcut pe urmă şi alţii ca noi Da’ boierul nostru, saracu, nu s-a mai întors după o vreme aicea A făcut gustul cuconiţei ş-a luat moşie în alte părţi Iar pământurile acestea au ajuns pe alte mâni S-au mai împărţit, le-au purtat feluriţi oameni, au mai dobândit şi oamenii noştri câte ceva – şi mulţi din bordeienii vechi s-au aşezat pe pământul lor, şi-au durat case – şi azi avem şi noi se chiamă o leacă de sat, şi nu mai suntem aşa departe de lume",
    "546": " Pe când badea Niţă îmi povestea acestea, pe drumul de dinaintea porţilor veneau oameni de la muncă – şi câţiva flăcăi cântau, şi glasurile lor se înălţau tremurând în pacea amurgului Priveam împrejurimile, costişele pline de holde, şi vălcelele cu fânaţuri – şi-nspre miazăzi o mirişte fără sfârşit – şi întrebai pe gospodar: —Dar curţile vechi ce s-au făcut? —Curţile acelea le-au dărâmat alţii, ş-au făcut altele mai la deal; pe urmă şi acelea au rămas pustii ş-au căzut, şi alţi boieri au făcut aşezare de cărămidă în colo, în mijlocul moşiei S-au schimbat cum se schimbau demult perdelele vitelor, din an în an Da’ acu nici acestea nu se schimbă aşa de des – şi se durează cum trebuie Am auzit pe urmă – adăogi zâmbind gazda – că se face ş-un tren pe aproape, prin valea Jijiei",
    "547": " —Aşa-i, zise-i eu, aşa se schimbă lucrurile Dar Faliboga? ce s-a făcut Faliboga şi cu Iana lui? Lepădatu stătu puţin pe gânduri —Vezi dumneata, răspunse el Faliboga era un om pidosnic, cum spunea el singur Era ca un cal de pustie Cum a văzut că se înmulţesc oamenii, şi vin alţi stăpâni, unii mai răi, alţii mai lacomi – şi-a luat pe Iana, au încălicat pe cai ş-au trecut Prutul S-au dus cine ştie unde Ca de-o urmă de pasere – nimica nu s-a mai aflat de ei Privi un timp spre ceaţa viorie a depărtărilor —De nu era Faliboga, vezi dumneata – eu muream în cumpăna aceea Eu niciodată n-am avut credinţă într-însul, dar avea şi el inimă bună!",
    "548": " Fac o dată pe an praznic creştinesc, pentru odihna lui Poate nu mai trăieşte; s-a fi dus şi el unde ne-om duce cu toţii! Aşa îmi vorbi Niţă Lepădatu într-un amurg de vară; şi după ce aflai despre toţi oamenii de altădată, şi despre moşnegi, şi despre călugăriţă şi despre alţii, care sălăşluiseră odinioară la bordeie, m-am culcat mulţămit, ca după cetirea istoriilor în care se arată sfârşitul tuturor – ş-a celor buni, ş-a celor răi; şi, ca şi după cetirea unei asemenea istorii frumoase, n-am putut să dorm multă vreme; iar umbrele trecutului se amestecau în mireasma fânului din care îmi făcusem căpătăi Bordeienii, 1912 \nBordeienii a fost publicată mai întâi în Viaţa românească, nr 3-4 din martie-aprilie 1911 La publicarea nuvelei în ediţia de Opere alese (1952), scriitorului i s-a cerut să elimine fraza privitoare la boierul Jorj Avrămeanu: „Era ca o lumină în viaţa lor, ca sosirea unui domnitor“",
    "549": " Până la urmă, s-a renunţat doar la cea de-a doua sintagmă Seria de articole denumite generic Reflexiile unui explorator, publicate în primele patru numere ale revistei Cumpăna, din nov-dec 1909, este considerată drept sursa documentară a nuvelei Scriitorul i-a cunoscut pe adevăraţii bordeieni pe moşia boierului George Moţun de la Ichimeni-Dorohoi Fiica scriitorului spune că, în afară de personajul Niţă Lepădatu, personajele împrumută nume reale: „până şi Colţun, câinele în care aruncă moşneagul Tentea cu paie şi surcele, a trăit cândva la Ichimeni“ G Ibrăileanu şi Eugen Lovinescu nu au acordat prea multă atenţie acestui volum, în schimb G Călinescu a fost impresionat de adunarea „oamenilor cu taine“ de pe moşia substrasă civilizaţiei, un adevărat „spectacol de Americă a pionierilor“, spune criticul \n\nOchii ei arzători de mult s-au stânstc \"Ochii ei arzãtori de mult s‑au stâns",
    "550": "\" Înţelesei, din ce spunea baba cea cu clonţ şi cu ochii verzi şi vicleni, că demult tare era peste deal, în valea cealaltă, la malul Moldovei, o curte care acuma s-a dărâmat Au rămas numai nişte urme de temelii şi câţiva peri bătrâni şi scorburoşi dintr-o livadă veche În acel loc, la curtea lui Iorgu Canta, trăia, între mulţi slujbaşi ai moşiei, ş-un vătaf, Alexa Grecu, pripăşit de prin lume, gospodărit şi aşezat pe lângă boier Acest Alexa Grecu era însurat şi zuliar; şi când umbla călare prin lanuri şi pe la mori, întruna îşi vâra degetele în barba-i neagră şi zbârlită şi mormăia cu ciudă Firelepe care şi le smulgea din măturoi le risipea repede în vânt; după aceea smulgea din tureatca ciubotei harapnicul şi-ncepea să bată în buiestraşul cel alb, pe care de zece ani îşi făcea slujba Îl întorcea cu capul spre curte şi-l suduia: —Hai, boală, acasă, mânca-te-ar lupul cel bătrân! Asta era vorba lui; şi-n urmă-i oamenii zâmbeau şi-şi făceau cu ochiul",
    "551": " Calul pornea la umblet, şi când ajungeau aproape de curte, pe-o cărare de dindos, vătaful îşi aţintea căutătura spre căsuţa lui care era în coasta ogrăzii boiereşti, pe-un dâmb, nu departe de apa Moldovei Până ce intra pe poartă, Alexa Grecu n-o slăbea din ochi Cu privirile-i negre scociora ograda plină de acareturi, înconjurată de gard de ostreţe, şi parcă voia să pătrundă şi-n căsuţa albă cu geamuri lucitoare în faţa căreia făceau puţină umbră doi zarzări bătrâni, cu trunchiurile noduroase Descăleca repede şi zvârlea unui argăţel frâul Suia apoi cele două trepte de la uşa din faţă; după care se răzgândea, se întorcea în loc, şi foarte grăbit ocolea şi intra pe uşa de dindos Nevasta sosea şi ea după o clipă, de la treburile gospodăriei Îl întreba: —Da’ ce vii dumneata aşa de grăbit şi de aprins? —Da’ nu vin grăbit, nici aprins",
    "552": " rânjea el în barba-i deasă Aşa vine omul la casa lui Unde-ai fost? —Cine? Eu? întreba ea cu mirare şi începea să râdă Am fost şi eu cu treburile gospodăriei —Foarte bine, foarte bine! mormăia el şi prindea să se învârtă prin cele trei odăiţi, căutând parcă pe cineva Apoi ieşea şi începea să adulmece prin ogradă şi printre acareturi Asta se întâmpla aproape totdeauna şi femeia se făcea că nu bagă de samă Ea era o biată fată săracă din oameni de rând, ş-o chema Cristina Umblase în copilăria ei mai mult cu picioarele desculţe şi purtase la păscut în prundurile Moldovei viţeii şi gâştele tătucu-său, argat boieresc Când se ridicase şi intrase în joc, oacheşă şi cu sprâncene codate, unii şi alţii începură a se uita la dânsa şi a-şi spune vorbe la ureche Venindu-i vremea să-şi câştige pânea, tatu-său Gheorghe Jipa a adus-o la curte ş-a înfăţişat-o boierului",
    "553": " Ca şi-n poveştile cele bătrâneşti, i-a fost rânduit să slujească la găinărie După aceea, într-o zi, boierul Iorgu Canta, văzând-o năcăjită şi desculţă, s-a oprit cu milă în faţa ei ş-a întrebat-o dacă n-ar vrea mai bine altă slujbă boierească mai uşoară, mai ferită de ploi şi vânturi, în care obicei este a purta fustă înfoiată şi ciuboţele galbene Găinăriţa cea desculţă n-a ştiut să găsească vorbe de mulţămire, numai s-a făcut roşie şi şi-a plecat ochii spre degetele picioarelor; iar boierul, râzând uşurel, a apucat-o de guşă ş-a lovit-o încetinel cu palma peste obraji Când s-a arătat prin odăile de dindos, Cristina, fata pândarului, cu fusta ei înfoiată şi cu ciuboţele galbene, a băgat-o numaidecât în samă Alexa, vechilul cel bărbos al lui Canta Şi dintrodată a părut a o vedea pentru întăia oară şi cucoana Aglaie Ş-a făcut un fel de sfat furtunos între cucoană şi boier, după care s-a înfăţişat Alexa Grecu ş-a cerut-o de nevastă pe Cristina",
    "554": " Bucuroşi i-au dat-o boierii îndată, ba au poftit să fie şi nuni Alexa era un om mai de soi; era şi mai în vârstă; de aceea fata lui Jipa niciodată nu îndrăznise a-i spune decât „dumneata“ şi se purta cu el foarte supusă şi la locul ei, ca una ce-şi amintea cuptorul pe care crescuse şi înţelegea să preţuiască binele în care avusese norocul să intre Altfel viaţa ei părea a curge liniştită Cu întoarcerile pripite, căutăturile crunte şi fornăiturile lui Alexa, se obişnuise Ba râdea pe ascuns, întorcând capu-ntr-o parte şi ducând mâna în gură, când vedea bine că vătaful o teme chiar cu boierul Îşi aducea aminte ea de ceva nedesluşit şi de demult – dar acel ceva se amesteca cu podoabele nouă care începuseră a-i preface viaţa Mai mult aceste podoabe luceau în amintirea ei decât o desmierdare trecătoare",
    "555": " Şi râdea singură într-ascuns de temerile lui Alexa Grecu, pentru că în viaţa ei nu-i fusese nimenea drag Cu toate acestea era o fiinţă cu porniri aprige Cum ajunse vătăviţă, începu a umbla şi a se purta mai ascuţit Şi la vorbele şi cârtirile celorlalte neveste de slujbaşi ai curţii, începu a răspunde atât de subţire, usturător şi pătimaş, încât toate amuţiră Ba chiar se şi temeau de dânsa, căci avea nişte ochi rotunzi şi arzători care străpungeau ca vârfuri de ace De multe ori, nevasta grămăticului şi chelăriţa ceruseră voie să intre la cucoana Aglaie în iatac şi îngenunchiaseră pe covor înaintea ei, tânguindu-se: —Sărutăm mâna, măria ta, îndură-te şi ne învaţă ce să facem ca să scăpăm de urgia nevestei lui Alexa Are o gură care taie ca o sabie Spune câte-o vorbă de ne face de tot râsul şi ocara",
    "556": " —Dar ce-i, femeilor? întrebă cucoana într-un rând, ridicând fruntea de deasupra gherghefului Ce v-a făcut? Ce zavistie s-a stârnit? Câteva sunteţi şi nici acelea nu vă puteţi înţelege? Nataliţa, nevasta grămăticului, îşi feri din ochi părul rar cânepiu şi se plecă spre genunchii cucoanei Aglaie —Măria ta, grăi ea cu obidă, noi celelalte toate ne înţelegem Dar casă bună cu Cristina lui Alexa nu putem duce! —Şi tu, Luţă, se îndreptă cucoana spre chelăriţă, ce ai de împărţit cu nevasta vătavului? —Eu n-am nimica, măria ta, da’ ea n-are hodină nici zi, nici noapte stârneşte vorbe face farmece împotriva noastră —Umblă să-mi ieie barbatul şopti în sfârşit, cu disperare şi hotărâre, Nataliţa —Aşa! grăi cucoana şi-şi plecă nasul fin întăi în jos, apoi şi-l ridică în sus, c-un zâmbet uşurel",
    "557": " Am înţeles! Şi începu să asculte mai liniştită toate durerile şi tânguirile femeilor, privind pe gânduri trupurile şi feţele lor ruinate de vreme —Ea, să ne facă nouă asemenea nacaz şi asemenea afront! sfârşi Nataliţa Ea, o ţărancă crescută la jitărie urâtă şi proastă să se puie cu noi! —Nu-i nici aşa de proastă pe cât se pare răspunse zâmbind cucoana, nici chiar aşa de urâtă Cu tot acest cuvânt blajin şi plin de mângâiere, femeile nu se liniştiră şi ieşiră tot năcăjite, ştergându-şi lacrimile, din iatacul cucoanei Aglaie În vremea de care vorbim, vrăjmăşia ajunsese foarte departe şi partida nobilă era hotărâtă să întrebuinţeze împotriva „topârlancei“ nu numai foarfece pentru tăiat cozile ori o bătaie soră cu moartea, dar chiar şi mijloace mai hotărâtoare, care stăteau în puterea babelor ţigance de la bordeiele de mai la vale de curte",
    "558": " În zilele liniştite şi pline de lene ale sărbătorilor de primăvară, necontenit se adunau şi ţineau sobor şi trimeteau şpioni cătră casa vătafului Dar deodată băgară de samă că Cristina lui Alexa nu le mai trimete nici o veste şi nici una din vorbele care le făceau să sară în sus Ş-atunci toate rămaseră înţelese deplin că broasca cusută cu aţă roşie la gură, aruncată în pragul ei, şi-a îndeplinit menirea şi a pus lacată pe clonţul duşmancei Neliniştile, însă, şi pornirile iuţi ale muierii lui Alexa se îndreptaseră în altă parte şi ele nu ştiau nimic Un pădurar din codrii de dincolo de apă venise a treia zi de Paşti la curte şi se abătuse c-o poruncă boierească pe la Alexa Acolo nu găsi pe vătaf şi-i ieşi înainte, întrebându-l ce caută, madama Cristina Pădurarul acesta era un flăcău voinic şi negricios, cu pălărie lată-n boruri, cu baltag în mâna dreaptă şi cu taşca înflorită cu alămuri la şoldul stâng",
    "559": " —Cum te chiamă? îl întrebă Cristina —Costandin răspunse el, şi femeia băgă de samă că flăcăul are o mustăcioară subţire ca matasa ş-o gură curată şi tânără, aproape copilărească Şi vocea-i era lină şi pătrunzătoare Şi deodată ochii ei rotunzi se tulburară, gura ei nu mai ştiu ce să întrebe, şi c-un fel de spaimă simţi în ea izbucnind ca o fiară necunoscută dorinţa adormită Deodată văzu foarte limpede că a sosit vremea când trebuie cu orice preţ să se bucure de o mare fericire Fără voie zâmbi cătră pădurar cu dulceaţă – parcă nu-l văzuse de mult —Ai treabă cu Alexa? îl întrebă ea —Da, însă văd că nu-i acasă —Şi departe eşti cu slujba? urmă ea, zâmbind stăruitor —Nu tocmai departe În Bâtca Corbului Ea tăcu Sub privirea ei aţintită, flăcăul înţelese că femeia îl dorea",
    "560": " Şi luminându-i-se şi lui privirea, văzu înainte-i o muiere năltuţă şi mlădioasă, c-o floare galbenă în părul strâns cunună, cu gura uşor deschisă, în care luceau dinţii albi şi ascuţiţi ca de sălbătăciune Deodată ea nu mai zâmbi şi-i zise încet: —Ascultă, Costandine eu am a-ţi spune ceva Să vii la noapte la portiţa de colo, din fundul ogrăzii, de lângă grajd Am să te aştept ş-am să-ţi dau drumul —Bine şopti flăcăul, şi parcă avu o mişcare spre dânsa, să-i cuprindă mâna, ori să-i dovedească printr-o desmierdare c-a înţeles-o Ea-i zâmbi iar dulce şi-i zise liniştită: —Du-te Apoi adăogă îndată: Ba stăi, căci văd că vine şi bărbatu-meu şi i-i spune ce ai de spus Alexa vătaful intră în adevăr pe poartă şi grăbi cătră casă, cum îi era obiceiul",
    "561": " —A venit un om, îi zise Cristina Te caută pentr-o poruncă boierească Întorcând spatele cătră pădurar, intră nepăsătoare în casă Vătaful Alexa o găsi cântând încetişor şi privind pe geam la zarzării cei strâmbi şi negri plini de horbotă albă de floare Cum îl simţi, se întoarse şi-l întrebă dacă nu pofteşte cozonac ş-un pahar de vin —Vei fi fiind obosit îi zise ea cu blândeţă Şi Alexa se simţi foarte împăcat şi mulţămit la sunetul glasului ei Dar în noaptea aceea chiar, după ce vătaful cel bărbos adormi liniştit, Cristina se furişă afară din odaie şi se duse la portiţa de lângă grajd, unde o aştepta pădurarul Cum deschise, îl şi cuprinse cu amândouă mânile de grumaz Şi dintrodată se simţi strânsă lângă taşca cea înflorită cu alămuri Cu răsuflarea pierită, i se păru că moare",
    "562": " Dar învie îndată, fericită şi înfiorată —Avem în podul grajdului, în fân, un loc ascuns îi şopti ea Şi se sui întăi ea pe scară în pod; şi pătrunse după dânsa, în mirodenia fânului, şi Costandin, căutând-o cu braţele întinse prin întuneric De această dragoste iute şi pătimaşă nu ştiu nimeni cât stătură livezile înflorite Alexa dormea într-o fericită mulţămire, hrănit bine şi alintat de muierea lui cu ochii mari şi schimbători Şi când începea a sforăi în odăiţa împodobită cu scorţuri, Cristina îl împungea uşor c-un deget, ca să contenească Şi-n tăcere, ea se ridica-ntr-un cot şi-şi aţintea urechea, ca s-asculte tropotul unui căluţ de munte, care trecuse vadul de pe deal şi abătea spre un cotlon tainic Atunci ofta şi se trăgea ca o mâţă spre uşă Şi n-o simţea nimeni, aşa umbla, cu paşi de umbră, cu inima bătând de spaimă, şi de fericire",
    "563": " Dar unul din şpionii femeieşti care dădeau târcoale de când începuse războiul, simţi curând toată afacerea Şi cum înţeleseră deplin adevărul, madama Luţa şi madama Nataliţa avură grijă să se întâlnească cu Alexa Grecu şi-şi alăturară cu taină mare capetele lor uimite şi spăriete de barba cea zbârlită Şi-n sara aceea vătaful veni acasă mai încet şi aşa, fără să se sinchisească de nimic, şi-ndată după masă îl cuprinse un somn nebiruit Cătră miezul nopţii lumina lunii pătrunse ca un fum argintiu în cotlonul din podul grajdului, plin de mireasma florilor uscate; şi Costandin pădurarul, înainte de a pleca, trase încet cătră el, cuprinzând-o de umeri, pe Cristina Ea râdea împotrivindu-se uşor, şi-i sticleau dinţii albi Apoi deodată se lăsă cătră el Dar îndată ridică fruntea şi-şi aţinti urechea Făr’ a spune un cuvânt, sprintenă, se săltă din fân, făcu un semn de linişte cu degetul şi rămase ascultând",
    "564": " După aceea zâmbi, râzând înăbuşit —Nu-i nimica, Costandine, mi s-a năzărit! Când luna trecu după un nour, ea se strecură uşor pe gura podului şi se dădu jos pe scară Apoi înălţă ochii în sus, aşteptându-şi ibovnicul Dar dintrodată inima i se rupse în coşul pieptului Simţi pe cineva lângă ea Înţelese că-i Alexa Şi cu privirile îngrozite, fără să poată face o mişcare, îl văzu cum deslipeşte scara şi o lasă în jos alăturea cu păretele —Acuma am să văd eu ce cucoş s-a suit în podul grajdului grăi vătaful c-o voce aspră şi răguşită Întăi pe el vreau eu să-l judec şi să-i zbor capul Măi, Năstasă! strigă el cu putere cătră haidăii din ogradă care dormeau prin şuri; măi Ilie, ia sculaţi repede şi făceţi-vă-ncoace! Tremurând, mută şi cu ochii sticlind, Cristina şovăi cătră păretele grajdului",
    "565": " Când se rezemă cu palmele, simţi prin bârnele de stejar frământarea celui rămas sus, prins ca o fiară în cuşcă Dar în acelaşi timp îi căzu sub degete şi coada lucie a unei furci de fier, pe care încă de cu ziuă o zărise în locul acela —Stăi pe loc, madamă! Nu te clinti! îi răcni cu voce grozavă Alexa, ş-o ameninţă cu toporul, pe care-l ţinea înălţat cu dreapta Da’ haideţi, măi oameni, odată! urmă el întorcându-se spre şuri Atunci femeia, cuprinzând strâns furca cu trei coarne, i-o izbi şi i-o împlântă adânc între coaste Alexa slobozi un urlet dureros: —Văleu! şi căzu în brânci, apoi se izbi cu fruntea şi cu barba de pământ Ca prinsă de friguri Cristina apucă scara ş-o rezemă iar în gura podului Costandin pădurarul se lăsă alunecuş pe ea, apoi se mistui în umbra porţii, îşi deslegă de undeva calul şi îndată se auzi tropot",
    "566": " Atunci nevasta vătafului răsuflă adânc, se linişti şi privi în juru-i Haidăii ogrăzii veneau în fugă Când ajunseră la grajd, îşi buluciră la un loc capetele miţoase şi-şi plecară nasurile cătră stăpânul lor căzut Alexa se mişcă, îşi ridică de la pământ barba şi le spuse cu trudă: —Să ştiţi că m-a străpuns muierea… Atunci oamenii, fără a mai pregeta, au prins-o cu uşurinţă, au legat-o cu funii ş-au dat de veste la curte De la isprăvnicie a venit a doua zi cercetare Cum vremea era pe-nserate, boierii au găzduit la curte ş-a rămas să cheme pe vinovată înaintea scaunului lor în dimineaţa următoare Iar în faţa chiliei unde vârâseră pe Cristina, aşezară dorobanţ cu puşcă şi cu şpangă Toată vremea femeia stătuse blândă, umilită şi supusă, fără să plângă Când au întrebat-o: „Ai omorât pe Alexa?“, răspunse: „L-am omorât“ Şi nu mai spunea altceva nimica",
    "567": " Dar în noaptea aceea, când o străjuia dorobanţul cu straşnică poruncă, iar se sui luna în creştetul cerului şi i se umplu chilia de lumină Atunci parcă se trezi ca dintr-un grozav vis, se uită în juru-i, i se umflară nările şi o năvăliră aduceri aminte, căci începu a suspina şi a plânge încet Străjerul o auzi şi se apropie de ferestruica deschisă —De ce plângi? o întrebă el —Îmi plâng nenorocirile mele îi răspunse ea c-o voce dulce Şi gândindu-se la codrii de dincolo de apa Moldovei şi la o căsuţă ascunsă sub Bâtca Corbului, îşi făcu socoteală că la urma urmei ar putea scăpa într-acolo, l-ar găsi pe Costandin şi s-ar mistui cu el prin bungeturi şi pe urmă prin lumea asta mare Gândindu-se aşa, îşi şterse lacrimile şi zâmbi cătră străjer Apoi începu a-l întreba şi a-i spune multe c-o voce învăluită şi blajină, până ce oşteanul se milostivi de dânsa ş-o învoi să iasă în lumina lunii",
    "568": " De-acolo, pe neştiute, femeia îl duse pe povârnişul uşor, cătră râu Şi tocmai când el se aştepta la o mângâiere din partea ei, ea zvâcni şi-l arse peste ochi c-o vărguţă de sânger pe care o rupsese în trecere; şi se mistui în tufele zăvoiului de aproape O clipă orbit, omul se răsuci în loc; apoi când se desmetici, se uită în juru-i, clipind cu ochii încruntaţi Ş-abia într-un târziu zări pe nevasta vătafului cum trece apa Moldovei, prin pulberea lunii, cu fustele ridicate până la sâni şi cu coatele înălţate la umeri Atunci se năpusti la vale, ieşi la marginea zăvoiului, şi de-acolo trase asupra fugarei un foc de puşcă Ea nici nu întoarse capul Oşteanul, gheboşindu-se asupra armei lui, încărcă cu grabă şi trase iar Apoi iar încărcă; şi pe când ochea a treia oară, printr-o lumină ca ziua, vedea lămurit cum scade unda şi muierea iese de ceea parte, pe prund, între sfori scânteietoare de apă",
    "569": " Trase; şi când se risipi fumul, o văzu căzută şi zvârcolindu-se; apoi rămase neclintită, întinsă pe ţărm, sub sălciile argintii Cocostârcul albastru, 1921 \nOchii ei arzători de mult s-au stâns este, de fapt, o naraţiune de sine stătătoare din ciclul Cocostârcul albastru, publicat integral prima dată în Viaţa românească, nr 4-5 din aprilie-mai 1916, şi purtând subtitlul Povestiri de primăvară La publicarea în volum, cinci ani mai târziu, scriitorul a sugerat o anume unitate a povestirilor „În Ochii ei arzători factura naraţiunii apare cu totul alta şdecât în O istorie de demultţ, mai puţin dramatică Povestitoarea e o «babă cu clonţ şi cu ochii verzi şi vicleni», ca în Halima Lumea însăşi a trecut printr-un proces de «estetizare» livrescă“ (N Manolescu) \nPe Deleleutc \"Pe Deleleu\" Toamna începuse şi se isprăvise în secetă Unduiau lin funigeii prinşi de cheutorile şi streşinile caselor; cerul alburiu şi zările în ceaţă se desfăşurau, zile după zile, în aceeaşi tihnă blândă",
    "570": " Moş Calistru Puşcaşu, cunoscător vechi a semnelor lui Dumnezeu, nu era mulţămit Într-o sară, pe când Dăvidel Boghean sărise pârlazul şi venise să se aşeze pe prispă, începu a cârni din nas şi a mormăi, cum îi era obiceiul —Da’ de ce nu eşti mulţămit, uncheşule? îl întrebă flăcăul – Măi Dăvidel, măi Boghene, răspunse moşneagul, pân’ ce n-a da un pospai de ninsoare, noi nu punem carne de capră la afumat Boghean începu a râde: —Ia spune, uncheşule, te-a apucat vreodată Crăciunul fără bujeniţă în pod? —Asta nu s-a pomenit, măi băiete —Atuncea şi ist’ an, uncheşule, ne-om învrednici să ne suim pe Deleleu —Planul nostru-i în mâna lui Dumnezeu, vorbea moşneagul Altădată până la Sfinţii Arhangheli s-arăta semn de iarnă Acuma s-au scuturat frunzele fără brume şi stau aşa, troiene, pe cărări Nici le umflă vântul, nici fug sunând: parcă-s moarte",
    "571": " Pământu-i ca cremenea Ce s-adulmece cânii? De atâta secetă s-au vârât jigăniile adânc în codru —Eu socot, uncheşule, că cum s-a pişca lumina, se schimbă vremea Amândoi îşi ridicară ochii spre luna plină care cernea ca o pâclă argintie peste satul revărsat pe costişă şi fulgera în vale pe gârlele Moldovei Moş Calistru îşi scutură pletele albe —Nu încă, grăi el, nu se schimbă După cum scrie la gromovnic, în zilele acestea sunt legate vânturile şi furtunile, până şi-a cloci ouăle în stâncile mării paserea alchion Boghean nu răspunse —Anul ista are să vie târziu iarna, adăogi moşneagul Flăcăul îşi dădu părerea cu oarecare sfială: —Cum s-a îmbrăca o leacă pământul, noi suntem gata uncheşule Ne suim la locurile noastre —Dacă ne-a ajuta Dumnezeu, măi băiete Atâta patimă mai am şi eu; încolo de toate-s iertat",
    "572": " Anul ista mă simţesc mai slab, după boala de astă-vară S-apropie funia de par Dar poate tot m-oi mai învrednici o dată s-aud cânii ţâhnind în sihlă De la prag, din umbra tinzii, se auzi deodată, nemulţămit, glasul babei Varvara: —Tot nu te gândeşti să te astâmperi, moşnege? Moş Calistru prinse a râde: —Nu, măi babă; pân’ ce-oi pune mânile pe piept Am să-ţi aduc iar ţapu să-l boceşti, ca-n anii trecuţi Baba boscorodi ceva neînţeles Bătrânul păli cu cotul pe flăcău —Cât oi lipsi eu, te duci să-ţi mai vezi ginerii şi nurorile De la sara aceea luminată, vreme multă n-a trecut la mijloc După ce şi-a scos paserea alchion puii în singurătatea mării, cătră sfârşitul lui răpciune, s-au trezit din miazănoapte vânturile Şi-ntr-un amurg, au început a se zări pe sub nourii plumburii cârduri nesfârşite de ciori, cârâind şi ţipând; şi după ce-au trecut spre munte,amestecându-se cu întunericul, prinse a curge puf de omăt",
    "573": " Cătră dimineaţă, ninsoarea stătu Şi încă pe-ntuneric, moş Calistru auzi la uşă pe Boghean dupăind şi scuturându-şi opincile Baba trase zăvorul de la tindă, apoi cu capul plecat şi cu barizul peste gură, se întoarse la vatră ca să aşeze în traistă merinde de drum, la lumina gazorniţei Când intră flăcăul, moş Calistru se încingea strâns cu cureaua peste cojocel C-un zâmbet de înţeles arătă din cap spre mohorâta mătuşă Varvara, apoi trase pe mânici şi sumanul nou de noaten După ce-şi luă din fundul casei, de lângă cuptor, puşca şi-i cercetă oţelele, apărate cu coadă de iepure, se întoarse spre icoane şi-şi făcu cruce Apoi îşi îndesă căciula în cap şi-şi potrivi cornul la şold —Măi babă, noi ne ducem, zise el Să te găsim sănătoasă Mătuşa Varvara oftă şi-i întinse traista —Să vii sănătos Ea mai avea ceva de spus, dar îşi strânse buzele şi-şi plecă fruntea",
    "574": " Cei doi vânători ieşiră în întunericul rece de afară şi moş Calistru chemă cânii —Nea, Lipa! nea, Caţa! Copoii săriră îndată chelălăind din cotlonul lor Baba, ieşită şi ea până-n prag, le aruncă două dărăburi de mămăligă rece Încovrigaţi şi cu cozile subpuse, Lipa şi Caţa începură a înfulica hulpav —Ei, ce zici, măi Boghene? întrebă bătrânul Boghean, mărunt şi sprinten, nu zicea nimic Dar moş Calistru îl simţea bucuros grozav şi plin de patimă, cum era şi el odinioară în anii tinereţii —O luăm de-a dreptul prin valea Moişei, măi Dăvidel? —Cum socoţi, uncheşule! răspunse mişcat flăcăul Cu puştile trecute în spate, amândoi săriră pârlazul, apoi porniră cătră munte, fără a mai privi înapoi Copoii, zvârlindu-se în copce Îi ajunseră din urmă Călcând cu opincile ca-n puf prin zăpada curată, trecură spre valea Moişei şi, când se lumină de ziuă intrară pe cărarea muntelui, sub streşina de cetină",
    "575": " Aici îi împresură deodată o linişte adâncă Cel dintăi omăt moale sta pe brădetul neclintit deasupra şi pe cărări era numai un pospai subţire Nu s-auzea nici un sunet: munte şi codru parcă muriseră Aşa merseră multă vreme suind tăcuţi până ce băgară de samă că lumina leşietică le punea pe obrazuri ca nişte măşti palide Bătrânul se opri —Măi Dăvidel, zise el râzând, să mai stăm o leacă E greu cu încheieturi ruginite Şi nu ştiu ce am, ori mi se pare mie, da’ n-am apucat aşa codrul niciodată în zilele mele Parcă-i pustiu şi prohodit! —Părere, uncheşule, răspunse flăcăul Între ei, copoii stăteau cu capetele plecate —Iaca şi cânii, vorbi iar bătrânul; tot aşa socot: numai să ridice capetele în sus şi să urle Dăvidel Boghean îl aţinti cu ochii lui mici şi negri ca picături de păcură",
    "576": " —Ce ai, uncheşule? —N-am nimica, măi băiete, da’ m-au apucat aşa gânduri de bătrâneţă Mă gândeam, suind, că baba ceea îşi face câteodată de cap! Când îi abate femeii, apoi să ferească Dumnezeu Că astă-noapte i s-au arătat semne, şi că să caut la trepetnic şi-n zodie Că-şi aduce aminte că i-a spus doftoru când am fost bolnav, astă-vară Da’ eu parcă stam să mă uit în gura ei? Tăceam şi te-aşteptam să vii Eu, bre, o viaţă de om aici, sub codru, am petrecut-o Eu cu pădurarii, cu cânii şi cu sălbătăciunile Ştiu eu că de-acu nu mai am mult, da’ macar să-mi mai fac o dată cheful Moşneagul rămase cu ochii aţintiţi în umbra pădurii Flăcăul zise încet: —Hai să mergem, uncheşule —Să mergem, răspunse bătrânul Mă gândeam că zi ca asta încă n-am văzut",
    "577": " Şi stam să mai răsuflu A crescut, bre, muntele Văd eu că mi-a fost mai mare dorul decât puterea Hai să mergem Suiră pe Deleleu Bătrânul însă slăbise Asta o vedea acuma bine Dăvidel Boghean Gâfâia şi-i crescuseră în cap ochii, sub streşinile lor cărunte Când ajunseră la coliba ştiută, dosită în râpa Lupăriei, bătrânul se puse gemând la pământ, pe patul de frunze —Măi băiete, grăi el zâmbind trudit, frumos îi codru, ca o tinereţă – da’ de acu îmi pare că mă las de el Tu trage de ici, din traistă, garafa, şi dă-mi o leacă de putere După ce bău un gât bun de rachiu, moş Calistru se lăsă într-o rână şi privi pe uşa colibei, în văi, coama înflorită alb a codrului de brad Era încă lumină în liniştea de moarte Moş Calistru tresări: —Unde-s cânii? —Aici",
    "578": " Bătrânul întinse urechea: —Atunci ce s-aude? Sunt şi alţi puşcaşi în munte Cânii lor au sculat caprele şi le mână Dă-te repede în ţiitoarea noastră; aşteaptă liniştit şi însamnă bine Ia şi căţeii Eu m-oi hodini aici Ţâhnitul copoilor străini suna departe încă, subţire şi cu răsunete ciudate Dăvidel îşi lepădă iute săculeţul, trase cucoşul puştii ş-o luă pe sub piciorul ţancului Bătrânul, rămas singur, asculta cu luare-aminte Părea însă apăsat şi abătut, ca şi şihla neclintită Îi zvâcnea inima în piept rar şi tare, parcă-i ciocănea coastele, ş-avea în toate mădularele o trudă, o răceală, o nelinişte Ajuns în ţiitoare, Boghean se rezemă de o tisă bătrână Lipa şi Caţa, după ce ascultară un răstimp sunetele adâncurilor, porniră amândoi odată şi intrară în tufişurile de afine În codrul încremenit, singurul semn de viaţă era numai ţâhnitul acela subţire şi straniu, sub cetina grea de omăt",
    "579": " Trecu aşa o vreme Cânii se depărtau, se apropiau Glasurile lor se înmulţiră Ajunseseră pe urmele vânatului şi copoii bătrânului Deodată, în ziua tristă şi fără soare, care se prefira prin cetinile înzăpezite şi învăluia ca într-o negură bolţile de dedesubt, se strecură un val de umbră Era amurgul Ca un tremur, ca o chemare, un sunet nou se deştepta în munte: un glas de corn Boghean tresări, tulburat, şi ridică fruntea Cunoştea cornul Era al lui moş Calistru Şi înţelegea că-i un semn de primejdie Îşi aplecă ţeava puştii, stătu la îndoială Cânii se apropiau Cornul se stânse într-o dulce tremurare O clipă se ridică iar, şi-ndată tăcu Flăcăul se repezi îndărăt După douăzeci de paşi, auzi chiar pe coastă, aproape, o bătaie de puşcă Tremurând de tulburare, apucă în fugă, şi când ajunse în preajma colibei, iar îl fulgeră parcă chemarea cornului",
    "580": " „Ce să fie? Ce are bătrânul?“ se întrebă el gâfâind Când ajunse în uşa colibei de cetină, zări pe bătrân culcat într-o rână, cu ochii bulbucaţi şi arzători aţintiţi asupră-i În mâna dreaptă strângea cornul cu care buciumase —Ce este, uncheşule? strigă Dăvidel Boghean —Măi băiete, răspunse rar şi greu bătrânul Scapără ş-aprinde o lumină Mi-e frig, nu mi-i bine —Ce ai, uncheşule? —N-am nimica Mi-a venit vremea Obrazul moşneagului parcă era de ceară albă, sub căciulă, în umbra colibei Boghean îngenunche şi-i cuprinse fruntea, mânile Erau reci Atunci trase, înfrigurat, din brâu scăpărătorile, bătu cu amnarul în cremene ş-aprinse un fir de iască Adună un mănuncheş de ierburi uscate şi muşchi, suflă în iască şi scoase flacăra Adună crenguţe moarte de brad şi clădi foc Bătrânul îl urmărea, cu ochii neclintiţi, ascultând parcă ceva de departe",
    "581": " —Ce faci, uncheşule? întrebă iar Boghean Moş Calistru nu răspunse Atunci flăcăul smulse din mâna bătrânului cornul şi prinse a chema grăbit, cu bătăi de limbă, pe vânătorii necunoscuţi pe care îi bănuia aproape, în munte Contenea şi iar pornea, înfricoşat de moartea pe care o simţea lângă el, încleştând pe uncheşul neclintit Cei chemaţi nu întârziară Boghean îi văzu suind din râpă, cu căciuli mari şi capete pletoase Erau oameni cunoscuţi, pădurari de pe Moişa —Care chiamă? strigă unul —Veniţi aici, bădică, răcni flăcăul cu lacrimi în glas Puşcaşii grăbiră spre colibă —Ce este, măi Dăvidel? Când văzură pe moş Calistru, pricepură Fără un cuvânt, Boboc, pădurarul cel scund, se repezi, smulse din foc o crenguţă aprinsă de cetină ş-o puse în mâna întinsă a bătrânului, ca să moară creştineşte Apoi se descoperiră în tăcere, trăgându-şi cu stânga de pe plete căciulile, pe când în codrul posomorât de amurg, în depărtate şi tăcute tăiniţi, sunau aceleaşi ţâhnituri fantastice de copoi alungând căprioarele",
    "582": " Neagra Şarului, 1922 \nPe Deleleu a fost publicată prima dată în Însemnări literare, nr 37 din 1919 Cadrul povestirii se spune că i-ar fi fost inspirat prozatorului de pădurea Bârnova, unde, în acea perioadă, mergea la vânătoare însoţit de pointer-ul său Cezar Se pare că povestirea i-a fost citită mai întâi lui G Ibrăileanu \n\nOchi de urstc \"Ochi de urs\" Culi ocoli poiana pe o cărare ce ducea pe sub streşină de brazi Vremea era încă destul de moale şi zăpada scrâşnea sub bocancii lui ferecaţi Înainte de a da la pătul – sau la „hochstand“, cum îi zicea el, ca şi stăpânii săi, în termenii lor vânătoreşti – se opri, cercetând cu ochii şi ascultând cu urechile Tot timpul cât venise din Prelunci cătră Valea Mare, aceste simţuri foarte agere ale fiinţii lui stătuseră încordate şi nici o pasere nu trecuse printre cetini fără a fi auzită, nici urmă de jivină nu rămăsese neobservată, pe albul vioriu al omătului",
    "583": " Culi Ursake se nimerise a fi unul din cei mai buni paznici ai terenurilor de vânat de la apa Frumoasei şi, oricât de năcăjit se afla el în ziua aceea de marţi 15 noemvrie şi în toată săptămâna aceea de după Sfinţii Arhangheli, datoria trebuia să şi-o îndeplinească strict Ochiul şi urechea nu se cădea să greşească, dacă el, Nicula Ursake, ţinea să rămâie acelaşi paznic cu nume bun Ce era la el acasă, în valea Preluncilor, era una – şi dincoace, în pădure, şi aici la hochstand, adică la observator, era alta Când să păşească peste rovină, la Parmac, văzuse pe muchea de deal din dreapta semnele mari şi îndesate ale labelor ursului Le urmărise un timp; după ce înţelesese că ocoleau îndărăt, le lăsase, hotărând în sine să le caute a doua zi, căci acuma avea a cerceta locul anumit al pătulului După ce ieşise iar în potecă şi călcase cu luare-aminte neclintită jumătate de ceas, se mai opri un răstimp ca să numere înstelările proaspete ale haitei de lupi",
    "584": " Erau opt indivizi: îi cunoştea Sosiseră după viscolul neaşteptat de la 9 a lunii Acum ocoleau sălaşurile ciutelor; de bună-samă chibzuiseră un plan şi se aflau aşezaţi undeva în bătaie şi la vânat; deoarece lupii vânează întocmai ca şi noi: unii ocolesc ciutele ori căprioarele mânându-le, iar alţii stau în ţiitori şi le atacă Ţin socoteală de direcţia vântului şi de configuraţia terenului „Buni vânători“, îi laudă în gândul său Culi Ursake Nu zăbovise nici aici; lăsase urmele lupilor Număra el în ceata asta un bătrân, două haite vechi şi cinci lupani Ca să nu-i ia prea multă vamă din teritoriul lui, trebuie să le puie otravă Cum or cădea doi sau trei din ei, ceilalţi fug peste şapte munţi Mai departe, umblând cu aceeaşi luare-aminte, Culi Ursake a văzut jderul, fulgerând pe zăpadă Şi-a însemnat locul, fără să se oprească",
    "585": " Acum stătea neclintit lângă un trunchi, cu capul puţin aplecat şi cu urechea întoarsă Scurta îi era desfăcută la piept, carabina atârnată de umărul stâng, cu ţeava înainte şi stratul sub cot Se afla singur în pădurea rară şi bătrână; o tăcere nemărginită apăsa brădeturile negre şi albul orbitor Liniştea pădurii îi ţiui deodată în urechi Cercetarea pe care avea a o face la locul anumit al pătulului era – după părerea lui Culi – mai mult poliţienească decât vânătorească De fapt, orişicare cercetare a lui într-acel domeniu organizat era mai mult „poliţie“; carabina pe care o purta în spate era a unui paznic şi pacificator, nu a unui vânător; acea carabină avea a fi întrebuinţată asupra răutăţii şi neorânduielii, apărare de fiară ori braconier Ori lup, ori puşcă străină se aşeza, faţă de Nicula Ursake, în aceeaşi categorie a infracţiunilor Culi însă avea o ideea a lui, cum că chestiile lui din pădure, cu fiarele şi cu oamenii, sunt tot treburi de vânătoare, pe când chestiile poliţieneşti propriu-zise privesc oraşele şi anumite viclenii ale oamenilor de-acolo",
    "586": " În trecuta vară a acelui an 1925, venise la Prelunci domnişorul Pitu, fecioraşul unuia dintre stăpâni, ca să dobândească cel dintăi trofeu de ţap roş Cât lenevise la casa de vânătoare, domnişorul Pitu se îndeletnicise cu nişte cărţi de istorisiri Două din aceste cărţi: „Urmele tigrului regal“ şi „Crima din Cincinatti“, domnişorul Pitu le dăruise lui Culi Cetindu-le cu mare plăcere, paznicul dobândise convingerea că are şi el însuşirile unui detectiv Deşi aceste însuşiri le folosea în hotarul special al lumii lui, Culi poftea în taină să le întrebuinţeze, dacă nu într-un oraş american, cel puţin în ţara Ardealului, la Sebeşul săsesc Aici, în pădure, toate sunt limpezi şi se cetesc uşor; numai între oameni mulţi şi departe – fie şi la Sebeşul săsesc – treburile încurcate şi ciudate pot căpăta caracterul anumit la care cugeta el Spre mirarea lui, cu două zile în urmă, Culi Ursake descoperise altceva decât de obicei în pădurea ce-o avea sub priveghere: descoperise adică ceva încurcat şi bizar, din alt domeniu",
    "587": " În curmătura în faţa pătulului, fusese pregătit pentru urs, la sfârşitul toamnei, un leş de cal bătrân, cumpărat de la o stână de sus „Domnii“ de la Sibiu trebuiau să vie să stea în pândă câteva nopţi, aşteptând ursul, ca să-l puşte Dar abătându-se asupra domniilor lor griji şi năcazuri, precum şi o mare pacoste asupra ţării cu alegerile de deputaţi, domnii n-au mai venit şi au trimes răspuns lui Culi că petrecerea lor se amână Atuncea Culi, înţelegându-se cu badea Toma Orăşanu şi cu Traian Melinte de la Branişte, a împărţit leşul, ca să facă bucăţi otrăvite pentru cei dintăi lupi apăruţi în regiune Iar buturile de dinapoi le-a desfăcut cu mâna lui însuşi Culi, le-a dat sare şi le-a zvântat, aninându-le în nişte cârlige, sub podul hochstandului Vremea era destul de rece şi, în două săptămâni, poate domnii de la Sibiu s-or hotărî să vină",
    "588": " A sosit iarna timpurie, cu îngheţ şi zăpadă Domnii au trimes iar răspuns că n-or putea veni aşa degrabă c-or veni la sfârşitul lunii – tune dracu în alegeri şi în tot! Cu două zile în urmă, face Culi un ocol, ca să vadă pătulul, şi găseşte una din pulpele de cal lipsă Stă şi cugetă: cine să fi luat pulpa de cal? Trebuie s-o fi luat ori badea Toma, ori Traian Le-a fi trebuit pentru alţi lupi S-ar fi cuvenit să-l înştiinţeze, căci e în revirul lui; însă ei au săvârşit fapta fără să-i dea de ştire Rău au făcut, ţinând în samă mai ales faptul că are el acuma nişte năcazuri pe care nu le doreşte nici duşmanilor Chiar în aceeaşi zi, sub sară, i-a întâlnit pe amândoi la Izvorul Roş, aproape de Frumoasa I-a întrebat, încercând să râdă, că ce-i cu pulpa de cal",
    "589": " —Ce pulpă de cal? a răspuns badea Toma A zâmbit şi Traian: —Care pulpă de cal? —Socoteam că n-aţi uitat domnilor, a zis supărat Nicula Ursake, că am aninat două pulpe de cal sub podul hochstandului Astăzi am găsit numai una —Mărturisesc că am văzut şi eu asta, a încuviinţat Traian, şi am crezut că a luat-o Culi, după dreptul pe care-l are Badea Toma s-a unit cu părerea asta: —Dacă a luat-o cel care are drept, bine a făcut Numai nu m-ajunge capul de ce ne întreabă pe noi Ursake s-a întors la ei cu uimire: —Am luat-o eu? —D-apoi cine putea s-o ia? a întrebat cu blândeţă badea Toma Au râs; au fumat câte-o ţigară şi s-au despărţit Badea Toma e un om cărunt, cu frica lui Dumnezeu, care n-a nedreptăţit pe nimeni, nici n-a minţit în viaţa lui",
    "590": " Traian e un fecior bun şi blând, în care Culi îşi poate pune toată credinţa Îi ceteşte în ochi ca în cărţile pe care le are acasă pe poliţă Poate să fi făcut Traian Melinte o şagă? Dar dacă spun amândoi că nu ştiu nimic, nu mai poate fi îndoială că nu ştiu Atunci cine să fi luat butul de cal? Badea Toma şi Traian îl bănuiesc pe el Însă el nu se ştie lunatic, nici bolnav de vreo altă nebunie Aşa că trebuie că cerceteze toate semnele şi urmele după normele poliţieneşti, şi adevărul nu se poate să nu iasă la lumină Ciudat ar fi să găsească la hochstand urme şi semne ale lui însuşi; căci, dacă ar fi fost altele, i s-ar fi vădit din ziua furtişagului În preajmă se află urme amestecate ale soţilor lui, dar anume la pătul şi sub podină nu s-a apropiat altcineva decât el însuşi",
    "591": " Asta voia să deslege acum Culi Ursake, şi sta oprit un răstimp, înainte de a ieşi la lumină, în poiana unde se afla observatorul \n\nCum sta el, ţiuitul de singurătate care-i umplea urechile i se opri brusc Auzi desluşit că dincolo, la hochstand, se întâmplă ceva Era ca o apropiere furişată şi întrucâtva grăbită Sunetul moale în zăpadă – pâş-pâş – nu-i mai lăsa nici o îndoială că omul lui, care-i luase cealaltă coapsă de cal, se află din nou acolo Dacă nu erau badea Toma şi Traian (pădurarii statului neumblând în regiunea asta), şi dacă nu era nici el însuşi, atunci care drac putea să fie, în pustia dintre Prelunci şi Valea Mare? Din fundul cheilor, unde şi-a rupt cale în stânci apa Frumoasei şi pe unde umblă drumul oamenilor, până aici – nu se vede cu anii obraz de străin Afară de paznicii de vânat, nimene n-are pe aici trecătoare",
    "592": " Iar de la alvia Frumoasei, depărtare de ceasuri tot la deal pe acel drum, nu se află aşezări statornice; numai nişte stâni la două zile distanţă de păşunile Pătrului şi Şurianului În curgerea văii deasemeni, umbli alte ceasuri până ce dai de două-trei case la Tău, şi alte ceasuri până ce găseşti un sat ce se chiamă Şugag În vremea verii apar la apa Frumoasei taberile lăzurenilor şi căpâlnarilor, care lucrează la greble, descâlcind plăviile de buşteni şi slobozind lemnele pe unda harnică spre locurile de jos de la câmpie Tot în acea vreme prielnică umblă la deal şi la vale, pentru oile şi stânile lor, poienarii Dar acuma nu se mai află nimene în văi şi singurătăţile s-au aşezat iar în domnia lor de iarnă Ce nebun, dar, întârziat pe la vreo stână, ori rătăcit de la Tău, să se suie aici, la acest hochstand ascuns între păduri şi necunoscut de nici un străin de pe lumea asta? Creştin de-a noştri să fie? ce să facă el cu acea carne de cal? căci nu s-a auzit de creştinii noştri să mănânce asemenea carne",
    "593": " N-au oamenii din ţara asta ce mânca? şi să caute o carne netrebnică în pustie? – şi într-o pustie de care n-au auzit şi în care n-au călcat niciodată? Doar vreun ţigan păcătos s-ar putea îndeletnici cu asemenea şfert împuţit al unui cal căzut de bătrâneţă Iar ţigan, pe aceste meleaguri, n-a văzut nimene de când ţin minte oamenii Mai departe decât Şugag, sălaşurile acestea pribege nu îndrăznesc să intre pe valea Frumoasei „Nu poate fi nimeni, asta-i judecata poliţistului“, zâmbeşte o clipă Culi „Acest hochstand e un ascunziş într-o taină de codri şi numai trei oameni îl cunosc“ Alta nu poate fi Unul din cei trei sunt eu, şi eu mă aflu dincoace Altul e badea Toma, om cărunt şi cuviincios Al treilea e Traian, băiat bun şi buiac, fără griji şi fără năcazuri Poate face o glumă, neştiind că inima lui Culi, săraca lui inimă, e neagră ca tina",
    "594": " Cât i-au fulgerat prin minte aceste judecăţi, paznicul s-a mişcat înainte cu un pas uşor şi nesimţit Carabina şi-a lăsat-o la locul ei, pe umărul stâng; n-avea ce face cu carabina Însă, cu mâna dreaptă, şi-a tras din cap pălărioara verde, împodobită cu pămătuf de păr – după moda paznicilor ardeleni – şi s-a gândit să se arate deodată în vederea observatorului şi să-l salute pe Traian întocmai ca un domn mare: —Servus, amice! Cu tot veninul de grijă şi năcaz pe care îl ducea în el de câteva zile, Culi nu-şi putu stăpâni de pe faţă zâmbetul acestei biruinţi Într-o clipă ieşi din cărare în laturea hochstandului La douăzeci de paşi dincolo de aria albeţii omătului, rezemat între doi brazi bătrâni, se înălţa pătulul, cu cerdacul lui pardosit cu cetină Cătră el suia o scară Culi n-avu când rosti salutarea: „Servus!“ – minune mare! Coşgogeamite urs se acăţase repegior cu brâncile pe dedesubtul scării, din fuscel în fuscel, până la podina pătulului şi, sus, a întins o ghiară spre butul de cal, pe când cu celelalte labe sta încurcat pe scară",
    "595": " După ce a pus o labă pe carne, a adus şi pe a doua – şi cu greutatea lui întreagă a rupt prada din clenci şi a căzut cu ea dedesubt, de la şapte metri înălţime Cu ce dibăcie a făcut acel hoţ mişel toate acestea, era de mirare S-a dus în sus frământându-se, a căzut în omăt ca un tăbultoc negru; a luat cu brânca dreaptă şi a strâns la piept carnea, şi s-a învăluit cătră râpă săltând de două ori în sus cu dosul, ca şi cum i-ar fi făcut un semn lui Culi şi i-ar fi răspuns la salutare Culi încremenise, cu pălăria în mână Bată-l Dumnezeu de lotru! Închipuieşte-ţi tu ce i-a venit în minte unui ticălos de urs ca acesta! Când s-a ridicat din zăpadă şi a prins cu brânca dreaptă la piept coapsa de cal, a avut vreme să vadă numai c-un ochi şi pe paznic",
    "596": " A privit pieziş; nu părea, însă, tulburat Parcă venise acolo să-şi ia un bun al lui La dreptul vorbind, carnea aceea pentru dânsul fusese pregătită —Hurun-burun! s-a auzit din râpă, dincolo de desişuri —Vra să zică, după ce-mi furi carnea, mă şi înjuri? a întrebat cătră partea aceea paznicul Uitându-se mai aproape, îşi văzu în mâna dreaptă pălăria Şi-o tufli în cap cu ciudă O gaiţă începu să cârâie pe o cloambă de brad —Şi ţie îţi vine a râde? o apostrofă Culi Fără să cugete mult, înfierbântat dintrodată, paznicul îşi trase de la umărul stâng carabina şi-i întoarse piedica de siguranţă Trecu hotărât prin lumina poienii, ocoli observatorul şi căută urmele ursului Urmele acelea erau de faţă Găsi şi urme mai vechi, călcate de bocanci Coborî în râpă, sub smeuriş; se luă după urmele proaspete tivite albastru ale labelor",
    "597": " Dracul se dusese cu grăbire în trei picioare în lungul coastei Într-un loc se oprise: îi trebuia ceva ca să-şi puie furtişagul Cum n-avea straiţa la şold – s-a nevoit tot în trei Mergea bine şi în trei, dar înainta strâmb şi haitiş, cu stânga înainte Capul şi-l ţinea tot spre deal şi picioarele de dinapoi tot cătră râpă S-a dus pe ici, a ocolit pe dincolo S-a lăsat în pârău, s-a oprit lângă izvor şi a lepăit apă de sub şipot A cotit pe după o stâncă lucie S-a suit în pisc de-a dreptul Culi urmărea paşii hoţului, foarte interesat şi foarte atent Când a ajuns în pisc, a scuipat: —Ptiu, drace! Martin era acolo, subt o muche de cremene Iar a întors numai un ochi, o clipă, şi s-a dus, fără să lese bucata de cal",
    "598": " —Hurun-burun! Părea că se rostogoleşte un tunet prelung, domolit şi stâns, în râpa oablă unde îşi dăduse drumul Culi se oprise Mai departe, de-a dreptul, nu putea trece Ar fi trebuit să ocolească pe la capătul pârăului, tocmai pe devale; şi de devale să se suie împotrivă, ca să cerceteze acele sărituri strâmbe, în trei brânci – Cu cefolos? Se vedeau subt el, în râpa afundă, câteva linii libere – dungi de omăt, printre bungeturi Culi trase de la şoldul drept binoclul şi cercetă cu el îndelung amândouă repezuşurile ponorului şi fundul În fund, subt o poală de brădet tânăr, stăteau patru ciute cu urechile şi capetele neclintite Dincolo de ele, cerbul – cu razele coarnelor proiectate pe păretele alb al malului Se aflau cam la o mie cinci sute de paşi S-au mişcat în pripă şi s-au dus în copce la deal, drept sub streşina neagră a pădurii",
    "599": " Deci ursul venea asupra lor Culi a stăruit cu binoclul, a mai cercetat în jurul locului ciutelor Ursul nu s-a mai văzut Totuşi părea că se află acolo, undeva, un ochi care pândea oblic înapoi Paznicul se scărpină în cap, nehotărât Căută în juru-i puncte de sprijin, ca să desluşească locul unde se găsea Nu se putea bine lămuri Între acel alb violent al iernii şi verdele sumbru al brădetului se alcătuiau, sub lumina împuţinată a soarelui aplecat la orizont, forme nouă, cu linii necunoscute \n\nÎncă stătea pe loc, judecând şi cumpănind în sine, când ziua începu să se întunece şi împrejurimile părură a pluti subt un abur vioriu Culi îşi schimbă locul: trecu mai la deal şi avu încredinţarea că şi-a recunoscut direcţia de întoarcere O luă încet pe un colnic, coborî într-un găvan Aici era o mlaştină veche, scăldătoare a mistreţilor",
    "600": " Calea îi era cunoscută acum, nu mai rămânea nici cea mai mică îndoială; dar se găsea foarte departe de Prelunci Prin ce locuri a trecut? când oare s-a răsleţit în aşa măsură? A umblat de-a dreptul prin locuri înfricoşate; parcă ar fi ieşit la ele pe o poartă neştiută; dintrodată, după ce a ieşit pe acea poartă, a călcat în necunoscut şi a apărut la un orizont străin Va fi fiind la mijloc ceva A fost un urs, dar nu ca toţi urşii Căutătura aceea pe care a strecurat-o de două ori peste umăr a fost o căutătură mai ageră decât a unui om Într-adevăr, l-a îndemnat, înşelându-l, într-o urmărire fără noimă Se trezeşte, asupra serii, la depărtare de cel puţin trei ceasuri de casă Şi din această mlaştină a mistreţilor se ridică în juru-i o pâclă umedă Înserarea cade repede, ca şi cum ar ninge asupra zăpezii funingine",
    "601": " Şi din râpi urcă neguri cătră creste Îl ajung neguri din râpa din dreapta, îl ajung neguri din pârăul din stânga Dar n-ar fi Nicula Ursake un om cu mintea întreagă, s-ar putea îndupleca spre amăgirile care-l cearcă, de care sunt atât de pline capetele proştilor N-a fost ursul – deşi avea înfăţişare de urs; a fost altcineva, al cărui nume nu se rosteşte fără primejdie la acest ceas Fără îndoială că a fost urs acela, şi că e ceaţă asta; şi între acel urs şi această ceaţă nu e legătură Eresurile tuturor muntenilor din care se trage el îl îndeamnă să fie prudent Să-şi facă cruce cu limba; să nu se uite înapoi Firea lui Culi e îndrăzneaţă şi bărbătească Năcazurile care îl prigonesc de câtva timp adaugă în el şi o îndărătnicie Se opreşte brusc şi se întoarce cu faţa cătră valea din care a suit",
    "602": " Pâclele vin încet după el, năzuind spre culme Au în ele ceva viu, deşi pădurea pare cufundată în somnul de cremene al muntelui Prin pâcla mişcătoare străbate de-aproape, fără răsunet, ca în puf, un ţipăt de buhă Se face sară deplină; buha s-a închinat cătră asfinţit şi s-a tupilat în scorbura ei Nu se mai zăreşte nici o lumină la apus; s-au stâns în pâclă şi cele din urmă zări ale zilei care mai nălucesc în înalt Altădată, la acel ceas, ar fi putut încă vedea împrejurimile Acuma s-au cufundat cele curate şi ies deasupra cele negre Dacă nu bagă de samă, poate să rătăcească poteca Culi Ursake se trezi mormăind ca ursul Se tulburau într-însul veninurile supărării Îl înghimpau întâmplările de ieri şi de azi Nu-i plăceau vorbele ce schimbase cu soţii săi Nu-i plăcea întâmplarea cu acel drac de urs – căci n-a fost urs cât a fost drac; nu-i plăcea mai ales felul cum a rătăcit, ca şi cum ar fi fost străin în pădurea lui",
    "603": " Nu-i plăcea îndeosebi că întârzie Acuma, mama lui – nana Floarea – tot îşi vâră nasu-n geam din clipă în clipă şi grăieşte în sine şi se ţistuieşte pentru întârzierea lui Aşa face totdeauna Culi! O dată i se întâmplă lui Culi să întârzie, numai o dată într-atâţia ani de când s-a aşezat la Prelunci – şi bătrâna îl clănţăneşte şi-l foarfecă în sine: Totdeauna face aşa Culi! Atâta fecior are şi ea şi sare cu gura asupra lui oricând şi pentru orice O singură dată întârzie Culi din pricina acelui diavol de urs – şi asta însemnează că totdeauna vine un urs din hochstand şi totdeauna întârzie Culi, pe o potecă, unde totdeauna se adună o ceaţă lăptoasă! Ce-i şi cu aceste muieri! Toate-s la fel – fie bătrâne, fie tinere Îşi au ele vorbele lor anumite şi socotelile lor viclene Acum, când o vede pe soacră umblând întruna de la fereastră la vatră şi de la vatră la fereastră – ce-o fi spunând cealaltă, care stă bolnavă de douăsprezece zile în pat? Cealaltă, Ana, care stă de douăsprezece zile în pat şi nu vrea să se mai facă sănătoasă, se tânguie încet şi se frământă sub pocladă",
    "604": " —Of! of! că nu mai vine Culi Se vede cumva, mamă? —Nu se vede, suflete! Ce-or fi având ele cu dânsul? Au de toate în cămară şi în pod Lemne tăiate au, făină măcinată deasemeni Clisă au, ouă au, lapte au, paseri au De ce le-or fi trebuind numaidecât şi Culi? Să fie şi Culi acolo, la foc, să-l certe amândouă Când se duce Culi s-aducă un doctor? —Tu, muiere, trebuie să fii nebună Unde să găsesc eu doctor? —Vai, îmi trebuie doctor; altfel am să mă prăpădesc —Aici, femeie, nu se găsesc doctori; aici se găsesc de altele Pot să-ţi aduc un cerb, ori un mistreţ, dar doctor cum? De data asta, cugetă Culi, văd că i-aş fi putut aduce urs – dacă acest urs n-ar fi altceva Dar pesemne că ei îi trebuie acel altceva Muiere căreia i-a dat Dumnezeu de toate, casă bună şi bărbat bun – nu mai doreşte decât pe cel cu coarne şi cu coadă! Amândouă – şi maică-sa şi nevastă-sa – îl hărţuiesc de patru zile",
    "605": " Când vine mai ales acel ceas de arşiţă al după-amiezii şi Ana suflă pripit pe nări şi dă la o parte întruna învălitoarea, nana Floarea prinde a se tângui cătră cineva care nu-i de faţă: —Vai, aşa bărbat n-am văzut, şi aşa copil din sângele meu şi din oasele mele n-am nădăjduit I se prăpădeşte femeia şi el nu spune nimica —Ce să spun, maică? Ce-i în inima mea ştie Dumnezeu Ce să mai spun? —Spune o vorbă —Ce vorbă să spun? —Spune o vorbă; dă un sfat; eşti bărbat în casă —Ce sfat să dau? ce vorbă să spun? Dumneata ai mai multă ştiinţă întru aceste treburi femeieşti Ana a născut ca orice nevastă; dumneata ai moşit-o ca o mamă În loc să se scoale, cum i-i dat femeii după facere, văd că nu-i merge bine şi are febră; scade şi slăbeşte; ce pot şti eu? ori că va binevoi Dumnezeu să-i dea o putere ca să biruiască boala, ori că am venit pe lumea asta numai pentru scârbă şi nenorocire",
    "606": " Nana Floarea tace un timp Apoi se întoarce: —Dar cu doctoria aceea cum ai făcut? —Nu ţi-am spus, mamă? am trimes răspuns unui om din Şugag S-a duce acel om la Sebeş ş-a aduce-o —Când are să se întâmple asta? —Ştiu eu? Cred că până duminică va aduce-o —Ehei, Culi dragă, până duminică se poate petrece o viaţă de om, ca şi cum nici n-ar fi fost Iar tace Pe urmă dă din cap şi se miră singură: —Ce-o mai fi fiind vorba asta: febră? Va fi fiind boală nouă? —Mamă, zâmbeşte mâhnit Culi, febra-i arşiţă —Atuncea spune-i cum trebuie, dragul meu; altfel avem în casă două boli în loc de una Nu-s bucuroasă de asta, d-apoi când or fi două? Vorbe de femei De când e silit să stea în casă mai mult decât se cuvine unui bărbat ca el, începe a cunoaşte slăbăciunea asta a lor fără istov",
    "607": " La drept vorbind, nu-i slăbăciune; e putere care te ţine şi nu te lasă Ana întoarce fruntea-i aburită şi obrazu-i frumos: —Măicuţă —Ce-i, suflete? —Cum a zis Culi? Ce vorbă din cărţi spune el? —Am uitat, dragă Câte-s în cărţile lor, nu-s toate bune Mai bine ar fi luat Culi de pe poliţă ciaslovul nostru Ar fi cetit în el o rugăciune —D-apoi Culi al nostru nu-i popă, măicuţă —Ştiu, suflete; dar mai bine ar fi fost să fie popă Ciudat lucru! Culi nu înţelege de ce ar fi fost mai bine să fi fost el popă Plin de nedumerire, se uită în juru-i; apucă cleştele în mână şi-l leapădă la o parte, icneşte ca şi cum s-ar opinti subt greutate Nana Floarea îl priveşte într-o lature —Nu ţi-i îndămână, Culi? —Ba mi-e îndămână, mamă —Atuncea eşti supărat, şi nu mai găseşti răsuflet? —N-am înţeles, mamă, de ce a trebuit să fiu popă",
    "608": " —Ai să înţelegi numaidecât, sufletul mamei Dacă erai tu popă, ne-am fi aflat acuma într-un sat Dacă te-ar fi blagoslovit Dumnezeu să fii chiar un protopop, am fi trăit la oraş Am fi avut acum doctoriile; am fi avut pe deasupra şi pe doctor Culi n-a crezut că trebuie să mai adaoge ceva Bolnava a prins a râde: —Ba, măicuţă, nu mi-ar fi plăcut să-l am cu barbă Culi al nostru se rade în fiecare dimineaţă şi mie mi-a fost drag aşa Bărbaţilor cu ochii verzi le stă bine numai cu mustaţă Nu-mi place să fie nici popă, nici mitropolit —Aşa? s-a oţărât bătrâna Atunci stai aici în sălbătăcie, fără doctorii şi fără doctor Ana a oftat din adânc şi a privit cu dragoste la soţul ei \n\nPaznicul se opreşte Ar dori să iasă din aceste gânduri, cum ar dori să iasă din negură",
    "609": " E aşa de deasă negura asta, s-o tai cu cuţitul S-o tai c-o vorbă zadarnică! Nu poţi nici într-un chip să te desfaci de ea Asta-i ca mâhnirea lui putredă, care-l covârşeşte şi din care nu izbuteşte a ieşi, oricât s-ar zbate În care cer să se înalţe? în care străfund să se dărâme? Deocamdată, strângându-şi în el puterea pe care o mai are şi pe care o simte ghimpoasă în locul unde se afla odată inima, nu mai pofteşte decât să ajungă la Prelunci Să ajungă acolo, să deschidă uşa cu frică, să vadă dacă Ana lui mai trăieşte încă, şi pe urmă să se lase pe scaunul cel mic, lângă vatră, şi să se întrebe: Până când? şi de ce? Stă deodată – ameninţat să rătăcească drumul Va trebui să aştepte până cătră miezul nopţii, când, poate, ceaţa se va înălţa la stele ori va curge în văi",
    "610": " Subt umezeala care-l căptuşeşte, se simte asudat; îi ies broboane fierbinţi pe frunte Pustia s-a îngustat, sălbătăcia codrului s-a strâns grămadă, potecile s-au oprit, sunetele s-au stâns Zadarnic ar da glas Zadarnic ar detuna cu carabina Sunetele cad la o sută de metri, ca nişte vreascuri Nu mai înţelege cât timp să fi trecut în această rătăcire Caută chibriturile, aprinde un lemnuş, îşi scotoceşte tocmai de dedesubt ceasornicul mare şi greu de nichel, şi-l ceteşte Trage şi al doilea chibrit Abia ceasul şapte Închide ochii; îi deschide: e orb Se mişcă doi paşi înainte: cel puţin nu e închis într-o stâncă S-a poticnit spre dreapta: acolo poate să fie râpă Pipăie în juru-i până ce dă de scoarţa unui brad şi se cincheşte Ar putea strânge, poate, câteva crengi uscate, să aprindă o zare de foc",
    "611": " Deodată devine atent Inima i s-a zbătut şi-l împunge: e nodul lui de ghimpi Aude înaintea lui – parc-ar veni de la deal – un sunet uşor în zăpada moale Pâş-pâş Poate să fie vulpe Poate să fie lup? Se răsuceşte în sus, apucă de ţeavă carabina Izbucneşte într-un chiot sălbatic: ghimpii i s-au mutat în beregată Pâş-pâş-pâş – alături, la piciorul lui Piei, drace! doar n-o fi ursul I-a apucat mâna A simţit ceva rece pe dosul palmei Într-aceeaşi clipă se înfioară în toată fiinţa de plăcere A venit la el din pâclă, adulmecându-i calea, Vidra, căţeluşa lui de vânat, care caută urma cerbilor vulneraţi —Tu eşti, Vidra? —Eu sunt, schiaună capauca, aburcându-se până la şoldul lui şi căutându-i obrazul, cu botu-i fin şi ascuţit —Da, da, zice Culi; suie până sus şi mă cunoaşte",
    "612": " Cine ţi-a dat drumul, ca să vii după mine? Pe lângă unele cusururi, maica asta a mea are şi înţelepciune destulă Văzând asemenea ceaţă, te-a scos de la închisoare şi te-a pus cu nasul pe urmele mele Capauca îl bate cu coada peste bocanci —Sărut mâna, maică, zice încet şi cu bucurie Culi Ursake; de data asta bine mi-ai priit Trage din geantă cureluşa căţelei şi i-o anină în zgardă —Haide acasă, Vidra, îndeamnă el Vidra trage de cureluşă îndărăt – în partea de unde a venit Culi Lui Culi i se pare că trebuie să se mişte tocmai în partea din potrivă; însă Vidra cunoaşte mai bine socoteala drumului I-a luat urma, a ajuns până la el şi acuma îl tot duce înainte În pădure, noaptea e o înşelare; iar negura două înşelări Merge destul de repede, lăsându-se condus",
    "613": " Bucuria care i-a venit pe neaşteptate îl părăseşte tot aşa de grabnic, căci se furişează în fiinţa lui o altă nelinişte Nana Floarea va fi dat drumul căţeluşei după clipa când arhanghelul şi-a plutit umbra peste casa de la Prelunci, ducând cu el cel din urmă suspin al bolnavei, cu sufletul —Dumnezeu să se milostivească de noi şopteşte Nicula Ursake Trece cureaua căţeluşei în mâna stângă şi-şi face cruce cu dreapta Cum a făcut semnul sfânt, i se aprinde înainte, în desimea ceţii, o stea în cearcăn negru Căţeaua a dat glas asupra luminii de la casa de vânătoare E acolo împrejmuirea de răzlogi peste care păşeşte, şi stogul de fân din vara trecută A ajuns Grăbeşte pasul Când se scutură în pridvor de umezeala zăpezii, i se aprind obrajii şi-i bat flăcări în tâmple Îndată ce a pus mâna pe clampă, nana Floarea i-a deschis",
    "614": " —Buna vremea, mamă —Bună să-ţi fie inima, băiete Intră —Ce s-a întâmplat? —Vai de mine! ce vrei să se întâmple? Nu s-a întâmplat nimic rău, har sfinţilor Ce te uiţi aşa de înspăimântat? Dat-ai tu peste ceva rău? Ai căzut? Te-ai rătăcit? Văd că n-ai întârziat prea mult Eram îngrijate De ce taci? Vorbeşte, omule Totdeauna faci tu aşa —Eu? —Da, tu Te-am întrebat Vai, Doamne Isuse! Răspunde —Ce să răspund? —Ce te întreb Culi smunci de pe el straiul şi-l lepădă lângă focul din vatră Lăsă pe Vidra să stea alături —A venit şi te-a cătat Vidra? —Da, a venit şi m-a cătat —Băiete, tu ai ceva După ce se frecă prelung la tâmple şi pe ochi şi-şi şterse obrazul şi fruntea cu mânica rocului, Culi se îndreptă spre patul din fund",
    "615": " Lampa ardea pe masă, sub poliţă şi subt icoane Lumina ei ajungea împuţinată până la obrazul Anei Din această umbră, Ana îi zâmbi —Mama avea grijă de tine, îi zise ea Zice că-i ceaţă afară Eu nu m-am temut Tu îţi cunoşti potecile cu ochii închişi Le cunosc şi eu, căci sunt locurile noastre, unde am petrecut El nu răspunse O privea cu luare-aminte I se păru că-i într-o stare mai bună decât o lăsase Arăta oarecare veselie; el înţelese, însă, că-i mai mult o aţâţare O întrebă încet: —În sara asta eşti mai bine? —Sunt mai bine, Culi Cum îi zici tu arşiţii? Febră, nu-i aşa? Astăzi am simţit-o mai puţin Glasul însă îi era slăbit; vorbirile îi erau scurte, cu pauze —Dacă ai avut febră mai mică, se învoi el, atunci e mai bine",
    "616": " —Aşa socot şi eu, Culi Mama zice că putem merge —Unde să mergeţi? Se amestecă nana Floarea: —Ascultă, suflete, nu te osteni şi nu vorbi În după-amiaza asta, întruna ai vorbit Spune-i şi tu, Culi, să se odihnească Dacă mâni dimineaţă nu-i ceaţă, putem să ne coborâm —Unde? întrebă Culi a doua oară, ridicând glasul Se uita când la una, când la alta —Tu, băiete, nu eşti în apele tale, îl înfruntă bătrâna, privindu-l cu nemulţămire Te întreb ce ai, nu răspunzi Îţi vorbim limpede şi nu pricepi Unde putem să ne ducem, decât unde e nevoie? Aici, în pustie, Ana se prăpădeşte; ţi-am spus asta şi ieri şi alaltăieri Tu nu vrei să pricepi; aşa eşti totdeauna Dacă e vorba să vie doctoria duminică şi doctorul niciodată – te-am înţeles Dar eu nu vreau aşa; copila asta mai are zile; aşa că, arătându-i-se în vis şi Precista, trebuie să ne ducem",
    "617": " —I s-a arătat în vis Precista? —Da La ceasul patru după prânz, a căzut într-un somn deodată şi s-a alinat Când s-a trezit, mi-a spus cum i s-a arătat Maica Domnului şi i-a făcut semn cu mâna să se ducă la vale —La ceasul patru? —Da —La ceasul patru, am avut şi eu semn, într-o râpă —Care semn şi care râpă? Nu vorbi tu de ale tale, când este o grijă mai mare aici Mi se pare mie? ori tu nici nu vrei s-asculţi? —Ba ascult, dar nu înţeleg unde trebuie să vă duceţi Nu v-aţi gândit cumva să vă coborâţi tocmai la Sebeş la spital? Până acolo sunt şaizeci şi ceva de kilometri —Ba întocmai aşa, Culi, după porunca ce ni s-a dat Nu ştiu câţi kilometri or fi, dar ne ducem Paznicul păru a fi primit o lovitură; se trase un pas înapoi; dar îndată i se veseli pe faţă disperarea şi o încăpăţânare bolnavă",
    "618": " Clipi pripit, hotărând: —Atunci mergem Tot aşa ar fi putut spune că se duce să se dea cu capu-n jos într-o fântână Tâmplele iarăşi i se zbătură ca sub flăcări —Aşa că noi o învălim bine şi frumos, urmă nana Floarea cu glas dulce, şi o potrivim bine în sanie Bucuroase suntem că i-a trecut aceea care spui tu Eu iau copilul; mă înfăşur în sarică şi-l ţin în braţe Vremea nu-i tare Calu-i bun Tu stai în picioare dinaintea noastră Dacă pornim mâni dimineaţă, sara ajungem între creştini —Da, aşa este, încuviinţă cu linişte Culi Cu suferinţa ei, bine este s-o ostenim? —Nu se osteneşte, Culi Va ajuta Dumnezeu —Ce facem cu vacile? —Le lăsăm în sama argatului —Ce argat poate fi un copil de zece ani? —Iaca este; nu-i de zece, ci de unsprezece; l-am luat de la tatu-său şi de la maică-sa drept argat, şi-l plătim",
    "619": " Îi dai straie şi încălţări, căciulă şi manta —Dar dacă ţine ceaţa? —Nu ţine; mâni dimineaţă e o vreme poruncită Culi tăcu; avea în el o mânie împotriva unor asemenea prostii şi în acelaşi timp se întărâta, hotărând pieirea tuturor, ca într-un sfârşit de lume Ana suspină —Doresc să ne ducem, Culi —Pregătiţi-vă! răspunse paznicul cu îndârjire şi se uită ameţit în juru-i Aşa este Într-o albie, după cuptor, înfăşurat strâns în scutece, se află un prunc de treisprezece zile, pe care îl tot caută nana Floarea şi-i dă lapte dintr-o sugărice De câte ori acel prunc e purtat mai la vedere, bolnava pare a-l opri în loc cu ochii ei mari ca nişte flori negre Cine ştie dacă acei ochi vor ajunge să vadă pe copil jucându-se în soare între poienile Preluncilor! Departe-i de la vara trecută; mult mai este până la lumina viitoare! Căci ne-a învăluit o genună de întuneric",
    "620": " Nana Floarea păşeşte cu hotărârea ei cunoscută şi înviorează sâmburele de flacără al candelei de la icoane Se află, între acele imagini colorate, una ce seamănă cu Ana – cu Ana de acum, care întoarce ochii în sus, parcă ar privi în cer; însă îl caută pe dânsul, pe Culi I-i frică să nu-l piardă De la dânsul, privirea ei se roteşte prin toată casa lor, îmbrăcată în lăvicere, pânze şi ştergare Dulci au fost zilele pe care le-a petrecut cu această copilă Zburdălniciile lor de tinereţă s-au întâmplat devale, în Laz De un an şi două luni a adus-o sus, în munte Culi se duce la uşă, ca să iasă Se înăbuşă Se poticneşte întăi la pragul de jos, după aceea se păleşte cu fruntea de sus —Vai, Culi! îl mustră nana Floarea; eşti mort de trudă şi de somn! —Ba! răspunde el, şi se duce",
    "621": " Căţeluşa de vânătoare s-a luat după dânsul, ca să-l privegheze —Rămâi aici, dracului! îi porunceşte el cu asprime A izbit uşa şi i-a prins coada Vidra a dat un ţipăt ascuţit Nana Floarea face un semn plictisit cu mâna Adică: Lehamite! aşa face acest Culi totdeauna Bolnava râde puţintel strâmb; soacră-sa o pândeşte cu coada ochiului Culi se duce la căsuţa calului şi a vacilor Alăturea, în bucătărie, doarme sluga Ce slugă, de unsprezece ani? Iaca, Ion Bezarbarză n-are decât unsprezece ani vârstă şi slujeşte cum se cuvine, după puterile lui Mulge vaca, înhamă calul, taie lemne, aduce apă; toate le face cu grabă şi-i place să duduie subt el pământul Nana Floarea se tânguie că ar fi mâncând prea mult —Lasă-l să mânce, râde Culi, ca să prindă putere La vară, are să se ia la trântă cu ursul cel de un an din râpa Varului",
    "622": " Mâncă bine, se duce, vine, trânteşte, îşi scoate căciula şi rămâne cu părul zburlit Lui Culi îi place să-l strige: Bezarbarză! Numai după asemenea nume se cunoaşte că are să fie om straşnic Culi nu ştia că asemenea nume e de pe vremea lui Decebal-Crai Pe întuneric, şi-a scos o ţigară din tabachere şi a aprins un lemnuş A văzut cum stau vacile şi juncile pe aşternutul lor, rumegând Calul era în picioare; a întors capul şi a făcut: Hn-hn! A tras uşa după el şi a strâns-o în clanţă; s-a aplecat la geamul de alături: —Bezarbarză! Numaidecât s-a auzit frământare dincolo şi Bezarbarză şi-a vârât creasta de păr în fereastră —Onule, a poruncit Culi; când s-a face ziuă, să fie Murgu înhămat şi sania plină de fân Auzit-ai? —Auzit; se face întocmai! a răspuns sluga S-a ferit de la geam şi s-a dus la patul lui de lângă sobă; a plecat fruntea şi a adormit iar, numaidecât",
    "623": " \n\nÎntr-adevăr, ceaţa începea să se împuţineze – observa paznicul În fund, în pădure, i se părea încă deasă Dar dinaintea casei se destrămase Se vedea cum de pe vânătul zăpezii se preling în sus fantome Se ridicau un timp, apoi coborau la vale; apăsa asupra lor tăcerea îngheţată a înălţimilor Culi clocea în el o mânie amestecată cu dezgust Se îngreţoşa de ea ca de un venin; nu se putea elibera de dânsa; îl ameţise şi-l tulburase, încât nu mai rămăsese nimic din judecata aceea poliţistă cu care se fudulea Aşa că asupra călătoriei pe care o plănuiseră muierile se încleştase cu îndârjire, numai ca să se vadă câte întâmplări pot fi pe lumea asta, care nu s-au mai pomenit asemenea întâmplări; şi la cât năcaz poate ajunge un om blajin ca el; şi mai ales să se afle cum te ciocnesc femeile cu clonţul, de-ţi pierzi şi răbdare, şi sănătate, şi tot",
    "624": " Când oare a intrat în casă şi s-a aşezat pe scăunaş, la vatră, aprinzând încă o ţigară? Căţeluşa s-a sculat din ungherul ei şi a venit să-şi puie botul pe genunchiul lui Nana Floarea s-a culcat lângă prunc Ana aţipise Când s-au petrecut acestea? Câtă vreme a întârziat pe-afară? De când a venit aici? Îi lipseşte o parte din timp, pe care nu ştie cum l-a întrebuinţat Ornicul cu lanţuguri din părete, între ferestre, arată ceasul al doilea după miezul nopţii Limba lui bate grăbit: toc-tic Priveşte toate câte sunt împrejurul lui ca pe nişte vedenii şi închide ochii Jarul i-a scânteiat în coada pleoapei Aşa a clipit ursul din râpă, cătră el, numai c-un ochi L-a clătinat de umăr nana Floarea L-a clătinat de două ori; era căzut cu pieptul pe marginea vetrei Abia când l-a clătinat a treia oară, Culi a suspinat",
    "625": " A tresărit, a întors fruntea, s-a zvârlit în picioare, posomorât Toate erau în el; nu se despărţise de nimic Cu aceeaşi îndârjire, ştia ce are de făcut —Ai putea oare să-mi spui ce gând ai? l-a întrebat nana Floarea cu îndoială Tot te ţii numaidecât să mergi? El a rânjit cu disperare: —Ţin eu numaidecât să merg? —D-apoi cine? Şi-a aprins o ţigară A întrebat cu linişte: —Gata? —Aştept de-un ceas, a răspuns Ana Îmi era milă de tine cum dormi şi nu voiam să te trezesc Stătea îmbrăcată, pieptănată şi îmbrobodită, rezemată în perine Nana Floarea începu să şoptească nedesluşit umblând prin casă şi căutând în toate cotloanele o sută de lucruri Câteodată se oprea şi gemea Pornea iarăşi să caute; uita ce o doare; după aceea se tânguia iarăşi Culi îşi stropi ochii cu apă şi-şi clăti gura amară",
    "626": " Trase de mânici haina cea groasă, căptuşită cu blană de miel, şi ieşi hotărât, tropăind Căţeluşa de vânătoare îl urma Din camara de alături, alese sarica ce era de trebuinţă bătrânei; veni îndărăt şi o lepădă lângă vatră Căţeluşa i se încurcă iarăşi printre picioare —Tu vrei să te duci şi Vidra se împotriveşte, râse într-un dinte nana Floarea Paznicul nu catadicsi să răspundă la asemenea observaţie Încă se amestecau în el otrăvurile şi dezgusturile şi încă nu-i venise vremea să rupă din el mânia —Aşa-i acest Culi totdeauna! oftă bătrâna Feciorul ei ieşise, întorcând aceleaşi sprâncene posomorâte Sania era trasă dinaintea uşii; calul înhămat Vremea se arăta moale şi senină Ion Bezarbarză, sluga, umbla aprig împrejur, grămădea fânul în lada săniei, întindea bine cergile Tropăia cu bocancii lui grei, din când în când îşi trecea un pumn pe sub nas, întorcea ochii vii spre stăpânu-său, aştepta un cuvânt",
    "627": " Vedea că stăpânul său e într-un ceas crâncen Ca să nu lese nici o clipă neîntrebuinţată şi să nu rămâie un gol în care mânia paznicului s-ar fi putut prăvăli, Bezarbarză tropăi repede în casă şi ajută pe femei să iasă —Stăi să vie şi stăpână-tău! ţipă aprig nana Floarea Lui Bezarbarză nu-i păsa de asemenea ţipăt Bătrâna era totdeauna bună cu el —Ai fiert lapte? —Fiert —Băut-ai două ulcele? —Ba Am băut numai una —Atuncea bea şi pe cealaltă Pune fân destul la vaci şi, după ce pornim noi la vale, dă o fugă până la Branişte, ca să înştiinţezi pe careva că noi ne-am dus —Pe cine să înştiinţez? Pe badea Toma? —Pe care-l vei găsi —Atuncea am să înştiinţez şi pe Trăian Ce să le spun? —Să nu le spui alta fărădecât să vină pe aici, să vadă ce mai este",
    "628": " Că noi nu ne oprim decât la Sebeş —He-hei! departe Sebeşul! —Departe ori nu, tu să faci cum spun —Bine, am să fac, că de asta-s pus —Aşa; atuncea să spui tu cum te-i pricepe; şi scoate afară sarica Eu viu cu pruncul Se întoarse în casă şi Culi, ca să ajute pe Ana Dar Ana încerca să umble singură Culi îi puse o mână pe umăr şi i se îmblânziră privirile Cu cealaltă mână o cuprinse pe sub coaste şi o ridică, purtând-o Ea se lipise de el; Culi îi simţea bătaia inimii odată cu a ornicului Ornicul bătea ceva mai repede şi cu mult mai tare Cu braţul liber, bolnava se închină spre candelă de trei ori Avea nădejde bună Era însă prea uşoară în braţele celui ce-o purta Cum o aşeză în sanie şi o învăli cu lăvicerele, omul veni iar în casă şi opri limba ceasornicului",
    "629": " —A oprit limba ceasului, zise tainic Bezarbarză cătră nana Floarea Ea ridică din umeri cu obidă Faptele lui Culi erau cu totul neînţelese, ca şi această plecare pripită, dis-de-dimineaţă Sluga făcu: Hm! Vârî carabina şi înfipse biciul la bourii săniei, dădu fuga să-şi ia căciula, şi-o îndesă peste părul răzvrătit, căută un toiag într-un cotlon şi o luă repegior pe cărare, spre Branişte Astfel, între el şi stăpân rămânea pace; nu lăsa răgaz nourilor de vreme rea să se spargă —Am adăpat vaca! precum şi junincile! strigă el din capătul poienii Am pus arma şi biciul! Culi umbla prin jurul săniei, pipăind —Ce spune nebunul ăla? Nana Floarea voia să-i dea lămuriri El nu le mai aşteptă —Ei, v-aţi aşezat? ori mai aveţi mult? —Vai, băiete, cum grăieşti tu aşa de răstit! —Grăiesc cum trebuie; nu mai avem de ce aştepta",
    "630": " S-a stârnit împotriva mea o vrăjmăşie Nana Floarea stătu, prea uimită şi înfricoşată de acest cuvânt Uşile erau închise şi la casa mare, şi la bucătărie, şi la grajd, însă fără lacată Aveau ele un meşteşug de zăvoare pe dinlăuntru, pe care le putea purta, c-un cui de lemn, cel ce le ştia sama, însă nu era nevoie numaidecât de asta, căci, în aceste singurătăţi, şi mai ales la o vreme ca asta, nu era nici o primejdie de hoţi \n\nCuli nici nu privi ceea ce lăsa în urmă şi îndemnă calul După ce ieşi la drumuşor, băgă de samă că Vidra umbla în urma săniei Opri şi opinti un răcnet cumplit, adăogind o sudalmă cu totul neaşteptată, încât căţeluşa îşi supuse coada şi se duse cu grăbire înapoi acasă Nana Floarea îşi trase broboada peste gură Bolnava zâmbea; părea a avea în ea o putere nouă; îi înfloriseră obrajii",
    "631": " Un răstimp de jumătate de oră, sania merse destul de bine Calul pufnea în răcoarea dimineţii şi răsăritul încununa cu aur depărtările de codri Apoi calea poticni într-un loc râpos Culi coborî cu mişcări rupte şi luă pe Murg de căpăstru Îl duse până la altă aşezătură După acea aşezătură se grămădeau grunzuri de ape îngheţate Nu mult apoi ajunseră la izvoare revărsate şi la mărghile moi Culi îndemna calul cu asprime şi-l îmboldea necontenit Nana Floarea nu mai putu răbda şi trebui să-şi descleşte vorba: —Tu nu te sui în sanie, băiete? —Nu mă sui —Culi, dragul meu, aşa mergem prea încet —Mergem cum putem —Vai, vai, suflete, se întoarse ea spre bolnavă, spune-i şi tu omului tău să se îmblânzească Sania se zgudui Nana Floarea dădu un ţipăt —Stăi puţin, Culi, să văd ce face pruncul",
    "632": " Culi n-auzea Scutură de frâu, împinse pe Murg cu umărul Drumul acesta prin locuri frânte şi prin zăpezi neaşezate îl întărâta şi mai mult şi era, în acelaşi timp, tocmai ceea ce aşteptase el Tocmai asta aştepta, şi râdea în sine, amar Nana Floarea se răsuci în covrul saricei, căutând pruncul, care scâncea subţire; îl strânse iar la sân şi-l îmbodoli Privi apoi spre bolnavă; îi pieriseră rujele feţei —Spune, suflete, dacă trebuie să ne oprim, îşi ridică ea glasul cu îngrijorare Ana făcu semn cu ochii: nu Paznicul intră în sanie şi întrebuinţă de două ori biciul —Încet, băiete Culi întrebuinţă biciul şi a treia oară, şi a patra oară —Of! Dumnezeule Doamne! se jelui maică-sa Culi întrebuinţă biciul a cincea oară şi se uită spre dealuri cu fălcile strânse, scrâşnind Calul se poticni iar în mlaştini de izvoare",
    "633": " Aşa au mai mers un ceas şi încă unul Cătră ceasul al unsprezecelea, soarele se stânse în neguri şi începu să tragă un vânt tăios de la miezul nopţii Când se lărgi valea spre râul cel mare, se învârteji viscol asupra călătorilor Fulgii băteau grăbit şi treceau spulberaţi, fâşâind Calul se opri, cu grumazul plecat Culi îl îndemnă, îndărătnic Murgu se împotrivi o clipă, cârnind spre stânga; paznicul îl arse în coasta dreaptă Sania se zgudui la o podişcă Murgul poticni între bârne rupte, se cufundă cu piciorul drept, se lăsă în partea cufundată, cu toată greutatea Se cutremură cu spaimă, icnind, încercând să se elibereze; păru a se ghemui asupra căzăturii, apoi se destinse Culi sări de la locul lui, deşertat de o parte din mânia care-l ţinea ameţit Se opinti c-un răcnet, trăgând de jos în sus jugul; Murgul rămase moale; necheză uşurel, într-un chip nou, cu totul straniu, cum nu-l auzise niciodată Culi",
    "634": " „I s-a rupt piciorul de la genunchi“, gemu el în sine, fără cuvinte Îi desfăcu şleaurile pripit, urni sania la o parte Nana Floarea se desprinse numaidecât din locul ei, înfăşură pruncul în sarică, potrivindu-l în golul pe care-l lăsase ea Veni la cal, ca să vadă de aproape nenorocirea Îşi apucă în palme tâmplele şi începu să bocească —Ce faci? ce faci, Culi? răcni ea apoi, deodată, cu o spaimă nouă Culi apucase hulubele şi trăgea sania la vale —Unde te duci, omule? ai nebunit? —Am nebunit şi mă duc la Sebeş! răspunse gâfâind Culi Ochii lui crescuseră fioroşi sub sprâncene, aţintindu-se la bolnavă Ana se lăsase domol într-o parte Era şi acesta unul din sfârşiturile prevăzute, care nălucise în fiinţa tulburată a paznicului Se învierşuna de câtva timp asupra lui o putere străină Fără pricină îi făcuse fărâme, ca pe o oglindă, prezentul, toate fericirile de care se bucurase, dragostea cu fiinţa aceasta care se deşertase de viaţă şi zăcea acuma ca o haină veche lepădată",
    "635": " Nici Ana nu fusese vinovată decât că l-a avut drag, şi l-a desmierdat, şi s-a bucurat de soare, de pădure, de toată lumea asta care, uneori, a fost aşa de plină şi de frumoasă Înţelesese el că, din febra aceea de lehuzie, muierea nu poate să scape decât printr-o mare minune Şi de cum a început a şti că ea va muri, l-au împresurat împotriviri, îl împung duşmănii, îl învăluie ceaţă, îi vuieşte în urechi singurătatea, îl strânge ca o ghiară pustia E otrăvit şi i-i greaţă; e strivit şi nu mai poate S-ar da cu fruntea înainte, ca să se mântuie toate – dar mai are încă îndărătnicie —Hah! urlă el răguşit Hahh! —Vai, Dumnezeule! Vai, Maică Precistă! Uitaţi-vă, lume, cât de urât face! —Hah! se îngreţoşează el, desfăcând blana Anei Ana nu mai suferea, nici nu mai zâmbea Şi-a pus urechea la inima ei",
    "636": " Inima aceea, care bătuse pentru dânsul, a contenit O clipă Culi închide ochii Rânjeşte strâmb Îşi smunceşte din cap pălăria şi o aruncă C-o atenţie prefăcută şi cu mişcări înfiorate, caută sub fân şi sub moartă, în fundul săniei A tras securicea pe care o poartă de obicei acolo Nana Floarea nu mai are răsuflet; feciorul ei a ajuns acum pentru dânsa numai spaimă —Ce faci năcăjitule? Lume bună, lume dragă! strigă ea, văzând pe prietinii de la Branişte apărând pe o cărare din partea aceea de pădure Creştini buni, nu-l lăsaţi, că şi-a pierdut minţile! Aşa, îndărătnic şi rău, a fost câteodată tatu-său – Dumnezeu să-l odihnească; şi nu-l puteam nicicum opri din mâniile pe care le avea M-am luptat cu dânsul opt ani şi am rămas văduvă Doamne, Maica Domnului! am rămas văduvă, săracă şi năcăjită, cu acest singur fecior",
    "637": " L-am iubit şi l-am crescut şi am avut în el nădejde Nu mi-l lăsaţi să se prăpădească, oamenilor şi creştinilor! vai şi iar vai, amar de mine! Badea Toma şi Traian pricepuseră de la Onu Bezarbarză că cei de la Prelunci stau sub mare cumpăt Acuma vedeau cu ochii lor rătăcirea lui Culi Îşi puseră caii în goană Mai aveau până la sanie două sute de paşi Culi nu se grăbi prea tare Trase carabina de la bourii săniei şi se duse la Murgu, ca să-i mântuie cel puţin suferinţile Îi puse împuşcătura în ureche; îl privi o clipă ţintă şi-şi şterse fruntea de sudoare rece Se întoarse apoi cătră cal, lepădă arma şi făcu semn spre cer cu securicea Era un semn spre cer, spre pădure, spre necunoscutul care-l copleşea Începeau iar să roiască fulgi, înţepându-i ochii Opintindu-se din toată puterea, zvârli securicea în sus, ca o ultimă înfruntare şi decădere desăvârşită",
    "638": " Fierul descrisese o parabolă şi căzu într-o tufă de smeură Cei doi vecini călări erau aproape de acel punct Îşi struniră caii, poprindu-i năprasnic De sub tufă, izbucnise un iepuroi balan şi boldit; întăi se aruncase asupra lor, apoi cotise în dreapta, la deal Fără să-şi dea samă, Traian, cel mai tânăr, chiui după el Badea Toma clăti din cap cu mirare Iepure în aceste locuri, şi încă iepure alb, nicicând nu s-a mai văzut Într-o clipită descălecară şi se repeziră la Culi, cuprinzându-l din două părţi Paznicul se încordă şi-i respinse în dreapta şi în stânga Ei îl apucară iarăşi —Ce-veţi cu mine? strigă Ursake, pălindu-i —Vai, dragul mamei, cum te prăpădeşti tu! se bocea împrejur nana Floarea Puneţi-l jos şi legaţi-l, creştini dragi şi oameni buni! Culi stătu deodată, ca izbit dinlăuntru de ceva Se întoarse de cătră maică-sa şi de cătră oameni, făcându-se cârcel, ca să verse din el veninul",
    "639": " —Lasă-l, Trăiane, dă-i pace, zise Badea Toma Acuma se răcoreşte; mai nainte a pălit cu securea şi pe diavol şi l-a alungat în piscul lui Badea Toma râdea singur, pe jumătate încredinţat de adevărul lucrului —Crezi că nu-i aşa? se cruci nana Floarea Am avut eu asemenea întâmplare cu fie-iertatul Negoiţă, omul meu Sărmana de mine, prin multe valuri şi vânturi am avut a trece Ar fi bine, poate, să-l legaţi; dar vă rog frumos să vă fie milă de dânsul, alt fecior n-am; în el mi-i toată puterea Oamenii nu mai aveau nevoie nici să-l ferece După socoteala lui badea Toma, ieşise dintr-însul ca la trei litre de venin verde Minune şi mirare mare era, cât nici doftorii n-au aflat şi n-au văzut – cât îs ei de doftori Fi-le-ar numele uitat, că numai la târguri stau! De ce nu suie şi ei la munte ca lupii şi ca ţapii! —Ce să facem acuma cu acest om? întrebă cu îndoială badea Toma",
    "640": " Îl văd că e slăbit tare —D-apoi ce poate şti un cap ca al meu de femeie? Dumneavoastră ce ziceţi? Amândoi bărbaţii urmau să privegheze pe Nicula Ursake, ţinându-şi mânile pe umerii lui şi sprijinindu-l Era pălit la obraz şi cu ochii trudnici Se aflau într-o împrejurare dintre cele mai grele Nevasta cea tânără moartă în sanie Murgu, pierit în mărghilă Pruncul ţipa în covrul din sanie Înapoi – era singurătatea casei de vânătoare Înainte, aşezări omeneşti în depărtarea câmpiilor Viscolul avea toane; când se alina, când se învârtejea sunând în pădurea de brad şi stropind acum ace îngheţate Asta-i vremea înfricoşată a muntenilor, în vremea iernii cresc singurătăţile până la cer şi pân’ la capătul lumii Căzute pentru totdeauna par amintirile soarelui Un zeu duşman a mânat cu harapnic de furtună turmele de veacuri în prăpastia sfârşiturilor – şi nu ducem şi noi după ele, cei din urmă",
    "641": " Vai de bietele noastre fiinţi! peste noi nu vor mai odrăsli flori! —Ce facem? ce facem, oamenilor şi creştinilor? se tânguia cu frică nana Floarea N-avem acuma altă putere decât să-l ducem pe acest bolnav la locul lui, să-l alinăm şi să-l hodinim De ieri, stă nedormit şi nemâncat Rătăcit şi mânios a umblat, sărmanul; fie-vă milă de dânsul Traian, mai tânăr, îşi simţea ochii încălziţi de lacrimi —Cum să nu ne fie milă, nană Floare? doar nu suntem păgâni, nici calvini —Aşa că eu zic să-l suiţi pe un cal şi să-l duceţi numaidecât Este acolo sluga, care va face foc şi l-a priveghea Şi dumneata, Trăiene, vei sta cu el până ce mă întorc eu Aşa-i acest năcaz, că trebuie să ducem pe moartă la biserică, şi până la Şugag n-avem biserică Dacă am putea merge până în satul ei, cu atât mai bine, şi ne-or fi mulţămitoare neamurile",
    "642": " Voi da de la mine tot şi mi-oi zălogi şi cuvântul, ca să-i facem toate cele de cuviinţă după datină şi să nu-i lipsească nimic Şi musai să găsesc ţâţă pentru acest prunc care ţipă aşa de cumplit Văd că are putere Până devale am luat eu sugăricea cu mine şi o port în sân, ca să fie băutura lui călduţă El nu ştie, sărăcuţul, de durerile noastre Poate s-a ridica din el un bărbat, de ne-om mira Nu ştiu dacă am grăit bine; dumneavoastră judecaţi —D-apoi ce să mai stăm şi să mai judecăm? grăi cu voce blândă Toma Orăşanu Parcă putem face altfel? Atâta scădere este că rămân numai lupii păzitori în pădure Şi, pe lângă asta, iapa mea nu-i potcovită Traian zâmbi: —Vei lua, bade Toma, pe roibul meu, şi iapa dumnitale va face drum mai puţin",
    "643": " Badea Toma cercă să se mai dumirească o dată pe sine însuşi —Ştiu eu ce şi cum om face? Să zicem că dau iapa Dar rămâne pădurea fără mine Cel de jos, bolnavul, rânji mormăind: —Las’ să rămâie, că-i cel mai mare duşman Badea Toma îl privi cu mirare pe Culi, auzindu-l că grăieşte Culi urmă a şopti: —Lui Murgu să-i puneţi otravă şi să-l daţi lupilor Badea Toma clătină cu îngrijorare din cap În vremea asta nana Floarea, ca o minte puţină de muiere ce se afla, rânduia sania, şi paznicul cel tânăr îi ajuta să scoată hamurile de pe calul căzut Toate s-au făcut întocmai, după legea nevoii acelui ceas Bătrâna, moarta şi pruncul au coborât cu badea Toma la drumul deschis al văii Traian a ajutat lui Culi să se aburce în spatele iepei",
    "644": " —Să caut şi securicea şi-a adus aminte Traian Culi Ursake s-a prins cu ghiarele de el C-un fel de taină: —Ba tu s-o leşi, Trăiane Securea nu se mai găseşte; nici trebuie căutată Paznicul cel tânăr a tăcut şi s-a supus Îi era puţintel frică de acel glas schimbat —Atunci să mergem, bădiţă —Să mergem, dar să mai stăm o ţâră, Trăiane Spune-mi unde-i acuma sania —Sania-i la drum; se duce la vale —Da; se duce Ascultă, Trăiane Ştii tu ce s-a întâmplat? Ştii tu ce s-a întâmplat? De ce nu răspunzi? În sania aceea e Ana, moartă Şi-n Ana e inima mea Îi tremurau buzele şi pleoapele; şi-a plecat fruntea în coama iepei; a apucat între buze un moţ de scai din coamă, ca să-şi înăbuşe gemetele \n\nMai mult decât patru zile n-au fost trecut şi nana Floarea s-a întors în bună stare, cu badea Toma – şi fără prunc",
    "645": " Ţâncului îi găsise în satul Anei o mamă care primise, lângă al său, tot de atâta vârstă, şi pe cel străin şi orfan —Cum i l-am pus în braţe, cum a căutat dreptul lui, vorbea nana Floarea tare, ca să audă nu numai Traian şi Onu, ci şi bolnavul Bolnavul stătea cu faţa în sus, în patul rămas pustiu, şi părea că nu ascultă, ci îşi urmăreşte nişte gânduri ale lui, scrise pe sus Nana Floarea a ieşit până în tindă, cu Bezarbarză după dânsa —Ce-a făcut? întrebă ea cu grabă —Ce să facă, nană? La vremea asta stă aşa Noaptea, are arşiţă şi nu poate dormi Atuncea ne ţine treji şi ne spune —Da de mâncare cere? îl grăbi nana Floarea —Cere, dar mâncă puţin —Şi ai băgat tu de samă ce spune? —Am băgat de samă, nană, dar nu prea înţeleg",
    "646": " Istoriseşte o călătorie Zice c-a intrat printr-o poartă neagră şi s-a dus pe celălalt tărâm Şi acolo l-a ademenit după el Necuratul în felurite chipuri schimbate Dar mai ales s-a îmbrăcat acel Necurat în arătare de urs – c-un singur ochi; şi tot clipea din acel ochi ca dintr-un jar şi-l îndemna mai afund —Unde l-a fi îndemnat? şi de ce? —Nu pot ca să ştiu, nană; căci el tulbura istoria asta cu alte închipuiri Câteodată vorbea cu lelea Ana —Cu cine? —Cu fie-iertată lelea Ana —Cum spui tu asta, băiete? Cum ar fi putut grăi cu dânsa, când ea, sărmana, odihneşte în ţintirim la ea acasă Şi i se fac rugăciunile de liniştire, şi i s-au plătit vămile, şi i-au pus podurile de trecere Ea s-a dus în împărăţia drepţilor, unde nu mai este întristare, nici suspin Aşa că erau rătăciri de-ale lui, în frigurile boalei",
    "647": " —Înţeleg, nană, dar el vorbea cu dânsa şi ea îi răspundea Noi n-auzeam; însă el auzea —Vai, şi când s-a întâmplat asta? —În noaptea dintăi —Pe urmă a mai venit la el? —Nu În cealaltă noapte a vorbit numai de acea petrecere cu ursu Nana Floarea îşi făcu cruce şi rămase gânditoare, sprijinindu-şi bărbia în palma dreaptă După aceea păru că o frământă o grabă mare —Lasă tu asta, Onule, şi du-te fuga de întăreşte focul din căsuţă Vin şi eu numaidecât, să pun o tigaie cu nişte carne afumată, ca să gătim ceva în pripă pentru prietinii aceştia ai noştri Am adus de devale nişte pâne albă Abia mâni vom putea coace de-a noastră Am mai adus şi de altele Vezi de scoate cu rânduială din sanie toate câte sunt şi să nu strici ceva Şi ce-a mai spus? —Cine? —Mă mai întrebi? Cine altul decât stăpânu-tău? Grija mea acuma e numai la el",
    "648": " —Apoi a mai spus şi altele, zâmbi Bezarbarză, dar acuma nu mi le aduc aminte Mă duc să stau de vorbă şi cu focul, precum mi-ai poruncit Şi să ridic mărfurile —Du-te, du-te, l-a mângâiat nana Floarea Ţi-am adus şi ţie nişte turtă-dulce Vezi de te poartă cu vrednicie cât e stăpânul bolnav —Asta neapărat! s-a fudulit Onu Bezarbarză S-a dus el la căsuţă tropăind cu bocancii, iar nana Floarea s-a întors la bolnav Badea Toma şi Traian stăteau în preajma lui pe două scăunaşe Păreau că schimbaseră câteva cuvinte şi primiseră un răspuns mulţămitor de la Culi Acuma tăceau Femeia a păşit în vârful degetelor S-a dus la icoane, cercetând luminiţa candelei A rânduit sarica şi blăniţa, aduse până la vatră de badea Toma Apoi a venit mai aproape, aşa ca să poată observa şi ea pe fiu-său",
    "649": " Văzând că împiedică lumina ferestrelor, şi-a schimbat îndată locul ferindu-se de laturea sobei Avea încă într-însa putere şi sprinteneală, deşi dormise puţin în aceste patru zile şi se luptase cu greutăţile şi cu cheltuielile, cu preoţii şi oamenii de devale Numai cât luptase ea ca să poată dobândi tot ce trebuia pentru moartă şi ca să nu se înlăture nimic din rânduiala slujbelor! Trudită şi nedormită se întorsese; dar se ţinea tare, cu buzele strânse şi cu ochii cercetători pe obrazul veşted Cum trecu ea spre sobă, lumina de la ferestre înflori spre cotlonul lui Culi El o cunoscuse şi o privea fără să zâmbească —Culi, zise ea blând, am făcut toate bine Atuncea el şopti ceva Numai ea înţelese acel cuvânt– cel dintăi pe care-l murmurase el când începuse a cunoaşte lumea şi viaţa De când îl rostise el întăi, douăzeci şi opt de ani trecuseră",
    "650": " Cum a spus acel cuvânt, a ridicat şi mâna dreaptă Ea s-a dus la el şi i-a pus palma ei încă rece între acele degete fierbinţi care tremurau uşor Când el i-a sărutat mâna, nana Floarea s-a zguduit de un spasm —Numai pe tine te am, Culi, a grăit ea cu mare stăpânire, aplecându-se asupra lui Atunci pe faţa lui Culi a nălucit un zâmbet În acel puţin zâmbet era pentru dânsa singura nădejde pe care o mai avea pe lumea asta S-a retras în partea cealaltă a colţului sobei, unde Culi n-o putea vedea Acolo s-a rezemat de părete şi a lăsat să-i curgă lacrimile, în tăcere Le-a cules de trei ori cu vârfurile degetelor şi le-a lepădat Şi-a trecut dosul palmelor şi apoi colţul broboadei peste pleoape şi iar a ieşit la vedere A cercetat şi a direticat câteva clipe prin odaie, după aceea s-a dus să pregătească prânzul pentru oamenii străini",
    "651": " La acel prânz, în căsuţa de-afară, Traian a istorisit şi el cum petrecuse cu bolnavul Badea Toma, om mai vechi, era de părere că asemenea năluciri de friguri trec Încuviinţa părerea asta şi nana Floarea, numaicât ea socotea că să aducă un preot bătrân, cetitor cu har Ea vedea în suferinţa aceea năprasnică a lui Culi un ochi de urs Îi zicea aşa, ochi de urs, ca să nu-i spuie altfel – cruce de aur în casă! La urmă, nana Floarea s-a bucurat de o vorbă a lui Traian —Ieri dimineaţă, spunea paznicul cel tânăr, badea Culi a poruncit lui Onu să pornească ceasornicul de părete; să-i tragă lanţurile şi să-l potrivească —Te rog, Trăiane: poruncitu-i-a cu vorbe înţelese? —Da, nană Floare Cu puţine vorbe, dar bune Bezarbarză s-a dus numaidecât să potrivească lanţugurile, aşezând săgeţile la ceasul opt Zicea el că, la acel ceas tocmai, vine o gheunoaie verde şi ciocăneşte într-un molid bătrân, în laturea casei",
    "652": " Onu zicea c-o aude Am rămas tăcând – şi am auzit-o —Dar Culi? —A auzit-o şi el Să bagi de samă dumneata, nană Floare, mâni dimineaţă Când ajunge ornicul la opt, badea Culi stă cu luare-aminte şi aşteaptă să bată gheunoaia Dar ea bate de opt ori câte opt, şi mai mult A făcut o gaură în molid, căutând viermele cel mare, de poţi vârî de două ori pumnul —Au şi brazii viermii lor, care-i rod la inimă, suspină nană Floarea Trăiane dragă, are să ne trebuiască şi nouă o gheunoaie Pentru vorba asta Traian s-a veselit; dar nana Floarea n-avea nici o urmă de zâmbet \n\nSuferinţa lui Culi Ursake s-a prelungit în cursul iernii, fără să se înrăutăţească Era slab; se deşertase din el puterea Febră avea puţină, numai în unele după-amiezi La ianuarie în 4, îndată după anul nou 1926, au venit domnii",
    "653": " Venirea stăpânilor se datora paznicului celui bătrân de la Branişte După gânduri mult şi pregătiri, badea Toma se hotărâse, la sfârşitul lui noemvrie, să scrie un răvaş la Sibiu Era al şaselea răvaş pe care-l scria badea Toma Orăşanu în viaţa lui Cinci le scrisese în vremea războiului – unde chiar învăţase însemnarea slovelor O asemenea scrisoare de la badea Toma avea nevoie de interpretare Nu că slovele n-ar fi fost bine rotunzite şi zgâriate din peană: ci dintr-un motiv mai special Dacă fiecare pământean al acestui regat îşi ia dreptul de a nu fi de acord cu gramatica şi cu Academia, badea Toma putea lăsa la o parte întreaga chestia, deoarece niciodată nu-i bănuise fiinţa În schimb, putea merge mai departe, din punct de vedere al libertăţii grafice Pe cartea lui poştală, badea Toma înşirase rândurile întăi în lung, pe urmă în lat, după aceea prin colţuri; pe urmă stropise cuvinte pe orice ostrov alb al cartonului",
    "654": " Trei prietini vânători, adunaţi anume în sobor, au avut nevoie de două sticle de vin bun ca să lege întrucâtva aceste părţi împrăştiate ale gândirii lui Toma – care gândire de altfel era unitară şi logică A treia sticlă, prietinii au întrebuinţat-o la două pasagii, devenite dificile din pricina unui alt sistem personal al lui badea Orăşanu Anume, Toma nu socotea totdeauna necesar să cumpănească un cuvânt rostit – cu o grupă armonică de semne După cum, în sinea lui, pretindea răvaşului să spuie cu mult mai mult decât scrisese el, badea Toma avea şi încredinţarea că nu atât raportul între sunet, literă şi înţelegere va face pe domni să ştie despre ce-i vorba, ci o altă putere, al cărei simbol e cartea în sine, cu călătoria ei tainică şi cu bunăvoinţa lui Dumnezeu, carele toate le rânduieşte Întru asta, badea Toma nu se înşela",
    "655": " O scrisoare de la pădure, în vremea asta, arăta stăpânilor că acolo s-a petrecut o dramă, fie între oameni, fie între sălbătăciuni Iată transcripţia răvaşului, după varianta celor trei vânători: prea onorate domnule doctor ieronim dragu avocat în sibiu ţara româniei aflaţi vă rog că al nostru camerad ursake nicula zis culi a avut o întâmplare cum pe lume nu sa pomenit nici încarteluia licsan drumachi donuses crie asemenea întâmplare cum a fos întâmplarea lui ursake nicula zis culi slujitorul domniilor voastre şi cameradu nost care noi am fost în bătălia cu batalionu 8 iegheri ştairmac şi am luptat în carpaţi la ţara galiţiei şi am trecut prin gloanţe ghiulele şi sârme şi pe urmă încă am luptat în războiul nostru cel adevărat pentru ţară şi nu neam prăpădit iar ursake nicula a fo să se prăpădească învreme cândiamu rimu erea numeleiana la noemvrie şaptesprezece veniţi vă rog frumos ca săl vedeţi aducând ajutor un domn medic am eu părere că să vie domnu doctor Micu carele au fost cu noi în focu bătăliei iar caprele şi ciutele mărg bine au hrană şi iarba e slabă ne mai având ce scrie salut cu respect Toma paznic vă rog mai aduceţi otravă pentru lupi Greu de descurcat a fost rândul al cincilea: încarteluia licsan drumachi donuses crie Cu oarecare stăruinţă – după ce s-au fost vestit cu telegramele şi s-au adunat în acel sobor la Sibiu – prietinii vânători n-au acceptat decât pe jumătate că badea Toma ar fi pretinzând cum că „nici în cartea lui Alixandru Machedon nu se scrie“ aşa întâmplare ca a lui Culi",
    "656": " Al doilea pasagiu, cu toată osârdia domniilor lor, a rămas până la sfârşit obscur Era un rând grămădit într-un colţ Îi lipsise acestui rând o silabă, pe care au lipit-o, după ce au aflat-o într-un ostrov: învreme cândiamu rimu erea numeleiana Domnul de la Sibiu era Ieronim Dragu, vânător tare, decât care mai meşteşugit nu ştie nimeni, în toate plaiurile munţilor, să stârnească cerbii, toamna la muget Îi mugea şi-i chema cu scoica Era un bărbat oacheş, cu privirea străpungătoare Ionaş Popa, domnul de la Cluj, se nimerise a fi un uriaş blând, cu grai moale şi cu ochii bulbucaţi mari, umbriţi de gene castanii Doctorul Micu era un mărunţel nervos, care se mişca de două ori încolo şi încoace, de câte ori ceilalţi făceau numai doi paşi într-o parte Găsind o săptămână liberă pentru o expediţie ca aceea, tovarăşii răzbătuseră cu automobilul până la Tău şi de acolo se îmbarcaseră într-o sanie cu oplene, grămădind în juru-le blăni şi provizii",
    "657": " Acuma debarcaseră Şi încă sunau clopotele celor doi cai de la sanie, când ei se înfăţişau, ca la un tovarăş căruia îi duceau de atâta vreme grija Ieronim Dragu purta în buzunarul de la blăniţă răvaşul lui badea Toma Când au intrat în odaie stăpânii şi doctorul, Culi a încercat să se ridice de la marginea patului Era îmbrăcat în ziua aceea; îşi legase şi cravată Doctorul Aurel Micu a venit asupra lui şi l-a cuprins de mână, dându-l îndărăt Paznicul rezistă, clipind pripit; apoi se supuse şi se aşeză —Ha-ha! a strigat Ieronim Dragu, cine spune că-i bolnav Culi? De ce poate să fie bolnav Culi? —Am fost greu bolnav, domnule doctor, a răspuns cu voce ostenită Ursake Micu îi pipăia fruntea, îi lua pulsul Ionaş Popa se lipise cu umărul de sobă şi-l privea lung Culi era, într-adevăr, un sărman tovarăş de breaslă exilat la marginea lumii",
    "658": " Nana Floarea nu avusese vremea să dezvălească, din durerea ei, printre lacrimi, decât vorbe de spaimă Culi al ei şi-ar fi pierdut minţile în ziua aceea Era într-o marţi; spun bine bătrânii că ziua asta de marţi nu-i bună de pornit treburi şi de purces la drum! Doctorul se aşezase alături de paznic şi-i punea, cu glas amical, întrebări: —În iarna asta, rămân caprele şi ciutele fără stăpân Ce zici, Culi? —Ce să zic, domnule doctor? Cred că peste vreo săptămână ies eu să le priveghez Ieronim Dragu interveni: —Nu-i nevoie să te grăbeşti, Ursake Îţi dăm noi un ajutor —Însă ce fac eu cu lupii, domnule doctor? se interesă bolnavul Dacă aţi adus şi pentru ei pravuri, trebuie să le dau —Vom rândui şi asta, îl îmblânzi domnul Ionaş Popa Se pricepe şi nana Floarea cum să facă Iar teascurile de jderi le poate purta Onu",
    "659": " Ai făcut bun ucenic din băiatul ăsta Nici n-am văzut ucenic mai semeţ decât Bezarbarză Culi nu părea nemulţămit de vorbele ce i se spuneau; dar îşi plecă fruntea —Ne revedem în luna lui april, la cucoşi, Culi —Da, domnule doctor Micu —Am să-ţi trimet mediţină, şi să mânci vârtos —Da, domnule doctor, trupul îl simt eu că se face bine şi am să ies la slujbă nu târzie vreme Am în mine altceva Atunci a oftat de lângă icoane nana Floarea, murmurând mai mult cătră sine: —Ah! durerea lui e pentru biata Ana, fie-iertată S-a făcut tăcere S-a auzit ornicul, tic-toc-tic, grăbindu-se zadarnic Cei trei prietini s-au uitat unul la altul Ieronim Dragu şi-a pus un deget la tâmplă, apoi a scos din buzunarul blăniţii cartea lui badea Toma şi a adus-o aproape de ochi",
    "660": " —Asta este, a şoptit el „În vremea când i-a murit muierea, numele ei Ana“ —Asta este, confirmă visător şi trist domnul Ionaş Popa Uităm prea curând Numele ei a fost Ana Nu înţelegeam de ce nu-i Culi auzea nedesluşit şoaptele Îşi întoarse fruntea spre umbră, ca să fie singur Pe urmă, în camera cealaltă, de oaspeţi, peste sală, domnii au aflat de la nana Floarea cum s-au petrecut toate N-au aflat chiar dintrodată, căci, în primul rând, datoria gazdei era să-şi îndestuleze oaspeţii Să alerge de zece ori la căsuţa cea mică; şi de la căsuţa cea mică la camară; de la camară în pod pentru nişte clisă; din pod la poiată, pentru ouăle cele mai proaspete pe care le cântau găinile în cuibare; pe urmă iarăşi la căsuţă şi iarăşi la domni În vremea asta doctorul trecuse din nou la Culi, să vadă dacă stă liniştit",
    "661": " —Stă liniştit; are să se facă bine, încredinţă doctorul A avut mai cu samă un şoc nervos „Hm! cugeta nana Floarea Ciudată vorbă au ei pentru boala asta; cât nici nu poţi s-o ţii minte“ —Oare, într-adevăr, să se facă bine? se răsuci ea cu pasiune; apoi urmă a smulge din dulap şerveţele şi tacâmurile —Să n-ai grijă de asta nană Floare, hotărî domnul Ieronim Dragu —Aşa cum a fost şi mai nainte? —Ba se va face mai voinic şi mai bine, căci până acuma el niciodată n-a avut odihnă —Asta aşa-i, domnilor Vă rog frumos să-mi spuneţi dacă place-vă paparada cu clisă, şi dac-ajunge de zece ouă Aşa am blăstămat eu, domnilor mei dragi, războiul acela care mi l-a luat pe Culi acum zece ani, cât am răguşit de blesteme şi mi-am ros genunchii de metanii la biserică; iar câte slujbe am dat la popă, puteam să cumpăr o vacă",
    "662": " M-am temut că nu s-a mai întoarce, dar Maica Precistă mi l-a adus Aşa m-am spăimântat ş-acuma, cum m-am spăimântat atuncea —Apoi, nană Floare, interveni domnul Ionaş Popa, asemenea suferinţi sunt grele, însă trec I-a fost dragă Ana —Credeţi dumneavoastră că de asta? se întoarse nana Floarea, privindu-i curios —Asta se vede şi din răvaşul lui Toma —Da, dar Toma ce poate şti? I-a părut rău lui Culi, într-adevăr, căci doar a fost muierea lui Aşa şi mie mi-a murit soţul, fie-iertatul Negoiţă, dar nu m-am dat cu fruntea de zid, nici n-am făcut urât După ce a trecut valul, m-am scuturat Aşa că, de una ca asta, omul se tămăduieşte Numai că la el a fost şi alta —Ce-a fost? Nana Floarea a ocolit răspunsul, ca pe o camară încuiată cu cheie de vorbe magice, în care domnii cei mari şi prea învăţaţi n-au îngăduinţa a pătrunde",
    "663": " —Acuma ce-or pofti domnii? întrebă ea, cu zâmbet încă tânăr D-aduc ciorba de găină? ori să pun friptura ce-am scos din corfa domniilor voastre? Ce credeţi domniile voastre că mi-a rămas de la răposat soţul meu? Mi-a rămas multă grijă, domnilor, şi multă sărăcie Cu sărăcia m-am învălit, cu grija m-am hrănit şi l-am ridicat pe Culi Acuma aveam de la dânsul atâta nădejde cât nu vă pot spune, şi greu îmi vine să prăpădesc ce-am câştigat Pare-mi bine de vorbele ce grăiţi, că boala trece; voi rămâne şi eu pe lume şi s-a ridica şi Octavian Ieronim Dragu se miră: —Cine-i acela Octavian? N-avem onoarea să-l cunoaştem —Vai, domnilor iubiţii mei, nu râdeţi de mine, se ruşină nana Floarea Octavian al meu n-are împlinite două luni vârstă şi-l hrăneşte o nevastă din Laz, care mi l-a primit şi căreia îi plătesc laptele",
    "664": " Biata Ana, atâta ne-a lăsat Fată fără zestre – s-a plătit cu un prunc voinic; i-am pus nume împărătesc Îi mulţămesc pentru ce ne-a lăsat, ca şi cum ne-ar fi dăruit un răsad Frumoasă a fost, nu pot zice că n-a fost frumoasă, şi are dreptate Culi să-i pară rău după dânsa Şi drăgăstoasă a fost, şi blândă, numaicât nu-i plăcea să se scoale dimineaţă Frumuseţile fiind trecătoare, mai mult preţ punem noi pe altele; mai ales o bătrână ca mine se bucură de un nepot Poftiţi să ospătaţi Am şi brânză, dacă vă place M-am dus eu singură călare, astă vară, până pe Şurian şi am adus-o A făcut-o un baci, cumătru al meu, anume pentru mine —Mulţam, nană Floare, a zis domnul Ionaş Popa, nu mai avem lipsă de nimic —D-apoi, domnilor, mie mi se pare că aţi mâncat tare puţin",
    "665": " Trebuie să vă mai spun domniilor voastre că am chemat şi pe părintele Grigorie Bogdan, din satul meu, pe care l-am ştiut că are dar – de ceteşte deslegări de feluri de năcazuri ale sufletului şi suferinţi ale trupului I-am trimes de trei ori răspuns Ba a avut treburi la Braşeu cu un proces; ba au venit sărbătorile; ba-i bătrân şi nu mai poate birui iarna şi muntele Aşa că am rămas aşa; s-ar fi cuvenit rugăciuni în casă după cele ce-au fost Am mai rugat pe Toma să se mai ducă o dată, să-mi aducă măcar apă sfinţită de la Bobotează Dacă s-ar putea duce poimâni să-mi aducă aiasmă, m-aş bucura —Nană Floare, îi dădu curaj Ieronim Dragu; în acea zi a Bobotezei se sfinţesc singure de la Dumnezeu toate apele lumii —Dacă spuneţi domniile voastre zâmbi bătrâna",
    "666": " —Spun, nană Floare, căci şi eu sunt puţintel preot; şi taică-meu, fie-iertat, tot preot a fost —A, da, se grăbi să încuviinţeze nana Floarea, aşa spunea şi răposatul cantor Negoiţă, dar tot aş dori aiasmă de la Iordan, de la noi din sat Îmi mai aduc aminte de lume şi de petrecerile noastre de la sărbători Tare m-am depărtat şi m-am pustiit eu aici Bătrâna a urmat a vorbi ca să-şi răscumpere atâtea tăceri şi gânduri Pe urmă a lăsat pe domni să se hodinească Odaia aceea de oaspeţi era vechi sălaş al vânătorilor Pe păreţii albi, suveniruri fotografice şi trofee Icoanele se aflau împodobite cu soare imobilizat în cununiţi de siminoc Asupra unora dintre portrete vegheau buchete sure din alte veri Scafandrii regretului scoborau în marea acelui trecut pierit odată cu primăverile şi se întorceau aducând raze veştede",
    "667": " Erau plăcute aceste vestigii ale petrecerilor de la Prelunci şi prin evocarea siluetei delicate a acelei femei tinere care acuma nu mai era \n\nÎn cele două zile cât au stat acolo oaspeţii, Culi a început a se înviora, ceea ce, pentru doctorul Micu, era semnul cel mai evident că opera de vindecare desăvârşită rămânea ornicul din părete, adică timpului După ce au plecat domniile lor la Sibiu şi la Cluj, s-a abătut un alt crâmpei de iarnă peste Prelunci S-a slobozit din miezul nopţii vifor de omăt, care a început din ziua de Sfântul Ion Botezătorul, 7 ianuarie, şi a ţinut până la 10 ianuarie, ceasul amiezii Atâta şi-au răspuns, urlând cu felurite modulaţii, văgăunile adânc şi piscurile strident, încât Culi Ursake a petrecut mai mult fără somn Când şi când, după ce fugeau acele spaime, rămânea câte un răstimp numai freamătul greu de valuri al pădurii",
    "668": " Iar când venea vremea altui rând de ţipete, Culi sta atent întăi la un ţipăt care părea că se strecoară printr-un corn al ferestrei Acest ţiuit de strună era anume pentru dânsul Îl asculta până ce covârşeau plângerile cele mari, care soseau învăluindu-se şi învolburându-se \n\nViscolul a astupat drumul şi cărările Noroc că badea Toma apucase a aduce nanei Floarea – de la oamenii din vale – apa binecuvântată de preot la o sfântă biserică În ziua de 10, când a arătat ornicul vremea amiezii, văzduhul s-a întors pe crângul lui şi furtuna a stătut S-a auzit un timp pădurea oftând de trudă, pe urmă s-au spart nourii şi a lucit soarele, ajungând până în fund, la obrazul lui Culi Omul a zâmbit Nana Floarea a ridicat din preajma lui măsuţa cu mâncare; pe urmă s-a aşezat lângă vatră, cu braţele subpuse, cum făcea de obicei",
    "669": " —Acuma poate va să-ţi vie somnul, Culi Te văd mai înseninat —Ba, mamă, am când să tot dorm Nu ştiu ce va fi făcut Onu până acuma cu teascurile De-acu înainte are să-i fie mai greu, că pe unele le va fi dărâmat furtuna —Nu te gândi, Culi, la asta; va veni badea Toma, care ne-a fost de mare sprijin, şi va vedea ce şi cum Altfel, băiatul e dibaci, batâr că-i tinerel Avem pân-acum patru pielcuţe —Cât ştie el, e pentru un prunc; dar trebuie să mă duc eu —Te vei duce; asta nu poate fi pricină decât de bucurie Aşa, dragul meu, după ce am curăţat locul nostru cu aiasmă şi am stropit asupra pădurii, şi am picurat în izvoarele de unde bem şi noi şi vitele, şi după ce ţi-am turnat în mâncarea şi băutura ta, în ziua de Sfântu Ion, când s-a întors din vale Toma, am băgat de samă că ţi s-au schimbat privirile, şi socot acuma că poţi să te duci să-ţi vezi de unele treburi ale tale, îndată ce prinzi putere",
    "670": " Cum am făcut asta, a şi sosit şi acest vânt care a măturat tot, ducând, după dorinţa mea, răutatea pe pustii Am mai avut eu o întâmplare asemenea, cu fie-iertatul Negoiţă, tatu-tău A venit odată mânios şi puţintel băut, de la moară Cum a început a grăi unele şi altele prin casă, eu am tăcut A strigat la mine să răspund şi să vorbesc; eu m-am împietrit mai tare Când m-a lovit, am văzut în ochii lui o sclipire pe care o cunosc şi care nu-i a omului Acea sclipire e dată şi luată Am socotit că pier eu, după cât de tare m-a ucis; dar după aceea, m-am temut de viaţa lui Tu dormi, Culi? —Nu, maică, spune ce-a fost suspină paznicul, cu acelaşi glas, pe care-l întorcea mamei lui, când asculta basmele ei în copilărie —Da, să-ţi spun",
    "671": " Temându-mă eu pentru viaţa lui, aveam dreptate să mă tem, căci m-a lepădat în ungher, a ieşit şi s-a dus Mă gândeam să nu se înece în Mureş El s-a dus, sărmanul, la jidov, să mai bea un rând; şi, după ce a gătat de băut, a sfărâmat în măsele şi paharul, mestecând în gură până ce a făcut clăbuci de sânge După asta, a umblat, noaptea, fără nici o ţintă şi s-a poticnit lângă un tău, unde a adormit L-au adus nişte creştini acasă, bolnav Tu erai micuţ şi nu ştiai nimic pe vremea aceea L-am îmbrăţişat şi l-am îngrijit ca pe soţul meu Până ce-a dat Dumnezeu un vânt ca acesta Era într-o toamnă Şi de la viscolul de acum îmi mai aduc aminte de vântul de atunci şi de întâmplare S-a sculat Negoiţă de la locul lui din pat şi a căutat pe poliţă ciaslovul",
    "672": " Era iscusit cantor şi avea ciaslov frumos, cumpărat de la Buda, care se vede şi acuma pe poliţă, lângă cărţile tale Dar acesta e un ciaslov mai cuminte decât toate celelalte cărţi, căci în el se află rugăciuni pentru ceasurile omului Aşa – fie-iertatul a deschis ciaslovul, a cetit şi eu l-am ascultat Dulci cuvinte; ne-am însănătoşit amândoi Acele cuvinte se află şi acum în carte; musai să le cunoşti şi tu Rău mi-a părut mie, Culi, mai ales acuma, după întâmplarea ta, că n-am învăţat şi eu slovele Însă locul unde a cetit Negoiţă îl cunosc Se află acolo un semn al meu şi un picuş de ceară Am sărutat atunci rugăciunea aceea şi a rămas o urmă de sânge de pe buză, unde se cunoaşte şi acuma semn de lovitură Nicula asculta uimit El nu ştia nimic din toate aceste vechi întâmplări",
    "673": " Tatăl sau cantorul rămăsese o umbră nedesluşită în trecut Nana Floarea se ridică din locul ei, păşi lângă icoane şi trase de pe poliţă ciaslovul Era o carte tipărită cu chirilice, pe care paznicul încercase, cu ani în urmă, s-o descurce, şi izbândise în parte O lăsase părăsită, căci el nu era cantor, ci vânător şi paznic Biserica lui era singurătatea Luminile lui erau stelele şi, câteodată, noaptea, ochii dihăniilor Şi cântările lui erau de la ape şi de la cetini Şi-n tinereţa aceasta a lui s-a bucurat de viaţă şi de dragoste, nefiindu-i încă dat, după o lege a lui Dumnezeu, să bănuiască puterile necunoscutului Nana Floarea îi aduse ciaslovul şi-l deschise deodată la pata de sânge şi la picurul de lacrimă al lumânării de ceară, înduioşându-se fără vreo altă pricină şi aşteptând glasul feciorului lui Negoiţă, care fecior, vedea ea bine acum, avea acelaşi glas întocmai ca fie-iertatul cantor",
    "674": " —„Că tu eşti ajutorul celor fără de ajutor“ silabisiCuli că tu eşti ajutorul celor fără de ajutor şi nădejdea celor fără de nădejde Iară mai mult decât toate, te rugăm pre tine, Dumnezeul milelor şi a toată mângâierea, treci cu vederea şi iartă greşalele celor slabi de suflet care, pentru nenorocire, reapătimire şi năcazuri, neputându-le suferi, prea lesne cad întru desnădăjduire şi se fac mai răi decât cei necredincioşi Rugăciunea aceasta, nana Floarea o ştia încă pe de rost şi o murmura cu ochii închişi, ajutând cetania greoaie a fiului său De la acea sară şi de la acea furtună, cantorul o cetise în toate zilele vieţii lui Puţine şi scurte fuseseră zilele acestei vieţii Puţine şi scurte şi totuşi întunecate de destule mânii Iar după fiecare mânie, rugăciunea şi împăcarea păreau mai scumpeCu toată tulburarea pe care o deşteptaseră în ea aceste aduceri-aminte, femeia observă atentă pe Nicula, aşteptându-l să răspundă lui Dumnezeu, Maicii Preciste şi „puterilor“",
    "675": " Ursake mai ceti o dată, simţindu-se pătruns de blândeţă Zâmbi mamei sale —Voiam să-ţi mai spun, zise nana Floarea, că badea Toma mi-a adus de ştire şi de la Laz, că fecioru-tău creşte şi a început a râde Paznicul nu păru bucurat de asemenea isprăvi ale unei fiinţi neînsemnate, care săvârşise, cu venirea ei pe lume, o faptă cumplită —Mi-a mai adus şi alte ştiri de la Laz, de la cuscrul Mitrea şi de la cuscra Elisaveta, cum că s-au făcut rugăciuni de nouă zile şi pomenirea de patruzeci de zile Culi îşi încreţi fruntea Însă aceste ştiri trebuiau numaidecât cunoscute, căci, făcându-se rugăciunile poruncite, sufletul celor duşi încetează de a mai rătăci prin preajma noastră şi de a nelinişti pe cei vii, căutându-şi tihnă la scaunul Domnului Dumnezeu, la loc de verdeaţă şi de bucurie \n\nCând a început a se muia viscolitura din ianuarie, Nicula Ursake era ieşit la slujba lui şi nana Floarea socotea trecută primejdia",
    "676": " Iarna nu fusese nici prea lungă, nici prea aspră, dar ciutele şi căprioarele suferiseră destul Când paznicul de la Prelunci şi-a scris raportul cătră domnii săi, a trebuit să însemne două ciute ucise la piscul lui Bara şi una la şipotul Cernei şi patru căprioare grămădite la Creanga Neagră Trebuie să mai fi fost şi altele, pe care încă nu le descoperise Chiar şi pe acestea apucase a le afla din vreme Onu Bezarbarză Omătul fiind viscolit şi tare, lupii puteau fugi pe el ca pe pod, pe când ciutele se cufundau cu copitele lor; din pricina asta vânătorii aceştia crânceni le putuseră ajunge în anume locuri grele şi le jertfiseră Adevărat era că şi aceşti vânători plătiseră în parte paguba, mâncând hoit otrăvit şi rămânând ca nişte viermi chirciţi în zăpadă, unii în valea Babei, alţii într-o potecă ce coboară în tăul porcilor",
    "677": " Pieriseră înveninaţi şapte, şi blănile lor erau întinse pe scânduri şi le tot muta Onu Bezarbarză după soare Urme de urşi nu se mai vedeau; intraseră la vizuini Acuma, la 14 martie, amirosiseră vreme bună şi nu mai aveau gust de somn Va veni vremea pentru domni – scria Culi – să puşte pe baciul lor, care are o blană de cinci paşi în lung şi de trei în lat, o blană înspicată negru; şi carele urs e cel mai viclean şi s-a deprins a fura şunci de cal aninate la hochstand —Îţi va veni şi vreme ta, viclene! îl ameninţă Culi pe acel urs; neştiind însă bine dacă şi-a ales peştera de somn în teritoriu la Prelunci, ori s-a amistuit cine ştie unde, pe tărâm necunoscut La mijlocul lui aprilie a sosit doctorul Micu, să-l vadă pe paznic în ce stare se găseşte",
    "678": " Paznicul se găsea în destul de bună stare şi-i dădea veşti plăcute despre cucoşii de munte Iar doctorul Micu se semeţea a fi cel mai mare domn al acestui vânat —Am şaptesprezece trofee şi-mi trebuie al optsprezecelea, declara el „Acest domn doctor cu poreclă potrivită, cugeta Culi zâmbind, nu se poate să nu se socoată cel mai mare dintre toţi vânătorii cei mari de pe lume!“ Erau cucoşi sălbatici la Valea Mare şi, în unele dimineţi, jucau şi se băteau pe viscoliturile rămase La o mie cinci sute de metri înălţime, se afla, într-o aşezătură ferită, un pâlc de brazi bătrâni Culi se ducea de cu sară ca să-i asculte pe cucoşi cum vin pe sus cu zgomot, ca să se aşeze pe spice de brad Îndată ce-i ştia unde sunt, se retrăgea şi se întorcea acasă, la Prelunci Acolo povestea doctorului Micu toate câte ştia el din anul acesta şi din alţi ani; îl lăsa apoi pe oaspe să se hodinească şi venea de-l trezea când mai erau trei ceasuri până la ziuă",
    "679": " Se duceau amândoi cu lumini prin cotloanele pădurii Îndată ce se apropiau de domnia gotcanilor, stângeau luminile şi înaintau prin întuneric; din loc în loc se opreau, ca să asculte cloncănitul şi ascuţitul versului lor de dragoste, când îşi astupă ochii şi urechile şi-şi resfiră în evantaliu cele optsprezece pene ale cozii – sus în cer, în întunecimea de brazi şi în aburul cel dintăi al zorilor Îndată după dragostele cucoşilor, în luna lui mai, s-au eliberat de zăpezi adâncurile pădurii şi au început să se arare, în luminişuri însorite, dediţe şi brânduşe Seva a pornit, spărgând mugurii, în pârău au săgetat păstrăvii după cele dintăi gâze Atunci a venit domnul Ieronim Dragu de la Sibiu, ca să-l caute pe doctorul Aurel Micu şi a poftit pe Ursake Nicula să-l ducă în plantaţii, la ţapi roşii Deşi lupii făcuseră pagubă, vânatul era destul de sănătos şi puternic – şi căpriorii au brăhnit din culme chiar în cea dintăi după-amiază când i-au căutat vânătorii",
    "680": " Culi se ducea cu domnul Ieronim; Onu Bezarbarză cu doctorul Nana Floarea ieşea în urma lor în pridvor, cu mânile suflecate, de la frământatul pânii Şi-i plăcea s-audă într-un târziu, prin uşa deschisă, o puşcătură care duruia în creşteri şi scăderi prin cotiturile văilor La înserat, sosea Culi dintr-o parte, cu ţapu-n spinare, în urma vânătorului său Au sosit într-o sară şi Bezarbarză cu doctorul, nevoindu-se amândoi cu o povară asemenea; şi copilul a povestit un ceas, lângă vatră, stăpânei lui, cum a ieşit ţapul, şi cum s-au apropiat, şi cum a mers puşcătura, şi mai ales cum a aflat el animalul căzut între nişte desimi nepătrunse Nana Floarea îl asculta cu plăcere, gândindu-se că numai câţiva ani vor trece şi acest fecior va fi în stare să aducă singur ţapul pe grumaz; şi după ce va face cu el din munte zece kilometri, când va ajunge acasă, să sară o dată în sus de bucurie bătând de două ori din pinteni, înainte de a atinge iar pământul, după rânduiala paznicilor tari",
    "681": " De două ori a fost chemată, în aceste expediţii, şi Vidra, căţeluşa, într-ajutor, ca să găsească ţapul cât după urmă de sânge, cât după putoarea pe care o lasă ca un fum subţire în urma sa \n\nA fost de cosit fân, de săpat crumpene, de dres împrejmuiri Nana Floarea l-a lăsat în voia lui pe Culi, în vara aceea S-a fost el şi la Sebeş, să vândă pieile de lup şi de jder; s-a întors şi s-a suit la piscul Pătrului, ca să arvonească brânza de toamnă de la bacii poienari; s-a dus să-şi găsească soţii la Branişte; a ales şi a târguit cu ajutorul lor un cal în locul Murgului Pe acesta îl chema Şargu Era voinic şi blând Coborând cu stăpânul său cătră apa Frumoasei, se deprinsese să sforăie şi să ocolească oseminte împrăştiate, într-un loc unde fusese o întâmplare năprasnică",
    "682": " Câteodată Culi uita, dus de gânduri; iar Şargu îi da semn, ca să-şi aducă aminte A căzut o ploaie viforoasă la sfârşitul lui august şi drumuşorul s-a curăţit, nemaipăstrând nici o amintire După ce a trecut şi mugetul cerbilor în linişte şi fără oaspeţi, a vestit domnul Ionaş Popa că n-a uitat de ursul cel negru şi vine să-l caute Era bună acea scrisoare, căci, din vale de la hochstandul vechi, ursul cel cu furtişagul se arătase iar Cel puţin aşa-i părea lui Culi, că-i ursul acela pe care îl socotea el al lui —Am văzut ursul, a zis el cătră nana Floarea —Care urs? tresări ea —Ursul meu Când a spus el întăi asta, nana Floarea şi-a plecat nasul cu nemulţămire la lucrul ei Culi râdea —Mai bine te-ai gândi la altele îi zise maică-sa",
    "683": " —La care altele? Eu mă gândesc la ale mele, care sunt pădurea şi dihăniile —Se poate, dar să nu uiţi, Culi, că mai sunt şi altele pe lume Ai fecior —D-apoi ce fecior! Nu-mi trebuie să-l văd Umblând, mâncând, dormind, fiind singur ori adunat cu alţii – nu pot uita ce mi-a fost drag; ce să-mi mai trebuiască acuma străjer, ca să-mi dea de veste în orice clipă! Nana Floarea oftă: —Bine, Culi El veni ca să-i sărute mâna Ea l-a lăsat; nu era încă vremea Ursul care i se părea că e al lui ieşea în acea poiană, căutând nu ştiu ce Poate căuta pe dracu, îşi făcea socoteală Culi, cu oarecare bucurie ascunsă; ori îşi aduce aminte că aici se pune carne de cal la păstrare în clenciuri, sub podina pătulului; ori se plimbă el aşa, de plăcere, fiind dintr-o sămânţă domnească; ori se îndestulează cu smeură în desimile acestea nestrăbătute de smeuriş; ori a simţit miros de miere şi are bănuială de vreun roi într-o scorbură",
    "684": " Îi aduc eu doctor bun, care să-i dea ce-i trebuie Domnul Ionaş Popa a sosit la amiază, în ziua de 14 octomvrie Cum a sosit, a ascultat istoriile lui Culi, presupusurile lui, aşezarea locului – toate câte-i trebuiau Zâmbind, îşi pregătea carabina şi era încredinţat că nu va vedea nici urmă de urs, după o logică şi o rânduială bine cunoscută vânătorilor —Cum merge treaba, Culi? a întrebat el deodată Paznicul s-a întors surprins, căutând în juru-i ruinile despre care voia să se informeze stăpânul său Nu mai erau ruini, nu mai erau pojaruri Totuşi Culi privi în sine neguros, negrăbindu-se a da răspuns Domnul Ionaş Popa a clătinat din cap şi, venind aproape, l-a bătut prietineşte pe umăr: —Poate eşti prea singur, Ursake Culi a scuturat energic din cap Nici vorbă nu putea fi despre lucrul la care se gândea domnul de la Cluj",
    "685": " Dar altfel, domnul Ionaş Popa îl găsea iarăşi voinic şi sprinten ca altădată şi deosebit de atent la toate ale pădurii Au pornit la deal pe o vreme lină, fără susur devânt Era jilavă umbra brădetului; în poieni se împânzea aur rece de soare La ceasurile cinci, au fost dincolo de pătul, în curmătură De la locul unde s-au aşezat, se deschidea lumina în fund; de-acolo poiana ocolea larg într-o parte şi-n alta În faţă – ascunzându-i trupul nalt – vânătorul avea un prag de stâncă, pe care îşi rezemase carabina cu lunetă Culi îşi ocupa ascunzişul lui obişnuit, între tufe de bisacăn Aşa au aşteptat până cătră înserat Au început să schimbe şoapte şi se pregăteau de retragere —E uşor de înţeles, explica domnul Ionaş Popa, că vânatul nu vine când poftim noi, ci când are el gust Ziua a fost prea frumoasă şi pădurea asta are multe plimbări",
    "686": " Când ne ducem noi la acele plimbări, atunci vine el aici Paznicul a stăruit, fără să înţeleagă nici el de ce: —Mai stăm puţin, domnule doctor Numaidecât trebuie să stăm Lumina din fund începea să se umbrească şi din acea umbră prinse a se despleti cătră curmătură o ceaţă subţire Îndată ce se aşeză pâcla aceea de toamnă, schimbând înfăţişările dintru început ale priveliştii, paznicul deveni neliniştit Prindea să se amestece funingine în pâclă, când el se sprijini în coate şi înălţă fruntea Mormăi ceva —Ce este? a întrebat şoptit stăpânul Cred că ne putem întoarce —Da, domnule doctor, dar nu înţeleg ce caută calul meu în poiana asta —Unde vezi tu cal, Ursake? —Văd pe Şargu, domnule doctor Ursul vine de obicei de la vale şi are mişcări pe care le cunosc Calul meu văd că a intrat de cătră deal şi iese acuma lângă cei doi brăduţi",
    "687": " În aceeaşi clipă doctorul Popa văzuse şi pusese pumnul în greabănul lui Culi, apăsându-l în culcuş Îşi pregăti arma şi căută prin lunetă —Parcă n-ar fi Şargu, domnule doctor, aiura Ursake Ba e Şargu Da-l-aş dracului! vi-l vând pe cât l-am cumpărat Doctorului Popa îi venea să râdă de asemenea vânătoare El văzuse urs; iar acuma se afla încredinţat că e Şargu —Eu zic să trageţi, domnule doctor, şopti Culi aţâţat Ne înşală! Domnul Ionaş Popa a căutat a doua oară crucea lunetei şi a pus-o în fantasma din ceaţă A tras S-a auzit un rânchezat cum nu s-a mai pomenit niciodată să râncheze un cal; pe urmă o fugă prin vreascuri; pe urmă poiana s-a închis în tăcere Şi s-a întunecat de înserare negura Au stat neclintiţi, cu urechea întoarsă cătră fundul curmăturii Nu era de bănuit vreo altă mişcare",
    "688": " Părea că s-a săpat în preajma lor o groapă a tăcerii Au aşteptat aşa vreme îndelungată; poate un ceas Vânătorul clujan s-a mişcat I-a şoptit îndată Nicula Ursake: —Mă rog frumos, domnule doctor, mai staţi puţin —Stăm degeaba, Culi, a răspuns vânătorul S-a dus —Nu cred, domnule doctor —Atuncea ţi-am puşcat calul —Ha-ha! n-ar fi nimic asta Dacă nu m-aş teme, m-aş duce să-l caut şi să-l găsesc Dar mă tem Şi nici pe domnia voastră nu vă las să vă duceţi, domnule doctor Era nelinişte în paznic; glasul dintrodată îi răguşise —Atunci cum facem, Ursake? Cred că ne retragem —Şi eu aş spune tot aşa, domnule doctor Mai ales că aş cerceta grajdul şi s-ar vedea numaidecât ce-a fost Au părăsit curmătura cu luare-aminte; au lăsat în urma lor ca o poartă închisă",
    "689": " Începea să se molipsească de nelinişte şi vânătorul După ce au urcat culmea şi au prins a coborî spre casă, domnul Ionaş Popa a deschis lampa electrică Aici, în Prelunci, nu era deloc ceaţă; locul părea mai uscat şi mai puţin rece Uşile se aflau deschise; luminile aprinse; un foc mare juca pe vatră, în odaia oaspeţilor Bezarbarză ieşi în jocul acela de lumini auzind paşi, şi strigă spre întunericul pădurii, îngroşându-şi glasul: —Care-i acolo? —Noi suntem, răspunse Culi Ascultă, Onule; răspunde repede Auzi tu? —Aud —Răspunde: unde-i Şargu? —În căsuţa lui, răspunse Onu, râzând L-am ospătat cu fân şi i-am dat apă —Când? —Mai acum —Dar slobod fost-a? —Fost; dar nu se duce departe Cei doi se apropiară Bezarbarză văzu cu mirare că Nicula Ursake trece la grajd şi cercetează Vânătorul se oprise în pridvor",
    "690": " Culi se întoarse: —E aici, zise el cu glas schimbat A fost înşelare, precum am spus —Ba atunci am tras în urs, râdea domnul Ionaş Popa Înşelarea a fost din partea mea, că nu l-am nimerit —Se poate şi asta, răspunse pe gânduri paznicul Nana Floarea află numaidecât de la Onu că s-a întâmplat ceva neobişnuit Ar fi poftit să întrebe pe domn şi nu cuteza Culi n-avea poftă să vorbească; a îmbucat de puţine ori şi s-a dus în fundul odăii, întinzându-se în patul cel mare pe o coastă, cu tâmpla rezemată în palmă Vânătorul s-a simţit trudit şi a adormit îmbrăcat un somn; după aceea a ieşit afară, dinaintea casei de vânătoare Luminile încă ardeau în casa de sus şi în cea mică Nana Floarea se afla afară singură, între tăceri neclintite, privind cerul senin şi fără lună",
    "691": " Bolta era spuzită de luciri; găinuşa se suise în creştetul amiezii —Frumoasă noapte, zise domnul —Da, suspină Nana Floarea Domnia voastră nu dormiţi? —Nu Cum se zăreşte de ziuă, trebuie să ne întoarcem unde am tras Poate să luăm şi pe Vidra —Crezi domnia ta că l-ai lovit? —Aşa cred Nana Floarea aşteptă o clipă Întrebă iar, şoptit: —A fost ursul? —Dacă n-a fost calul lui Culi, zâmbi domnul Ionaş Popa, atuncea numaidecât a fost ursul Nicula Ursake se mişcă şi el din casă, chemat de vorbele care sunau afară şi ieşi sub stele Femeia schimbă vorba; aflase că badea Toma va să vie a doua zi cu o ştire despre un râs din Pârăul Şerpilor L-a întâlnit pe Bezarbarză tocmai sus, la Runc, şi i-a lăsat vestea asta lui Bezarbarză Ursake tăcea; era bine încredinţat că, înainte de a ieşi el afară, se vorbise de altceva",
    "692": " —Mergem, Culi, îi zise într-un târziu vânătorul, observându-l că nu mai avea astâmpăr Până la poiana hochstandului aveau de străbătut cam opt kilometri, dar au pornit cu mult mai înainte decât trebuia Culi ducea căţeluşa; domnul Ionaş Popa îl urma cu felinarul cu petrol, care lumina slab Le era destul, ca să nu apuce greşit o altă potecă Umblau cu luare-aminte, ca să nu tulbure pacea aceea a întunericului Din când în când, o adiere de şuiet prin brazi, vestind înainte trecerea oamenilor Când au ajuns la locul cel bun de oprire şi aşteptare, de unde dintrodată puteau ieşi la pătul, s-au oprit, aşteptând ziua Vântul dinaintea zorilor se strecura tot mai des în somnia pădurii, risipind visurile ei neguroase Deasupra, în creştetul catapitesmei, rămâneau tot mai puţine făclii Apoi începu a se prevedea bruma, în poiana din faţă Culi ofta, din vreme în vreme; totuşi, văzând pe Vidra liniştită, avea nădejde că nu vor da peste năcaz",
    "693": " Acelei căţeluşe îi veneau de departe, în nări, toate înştiinţările Iar curmătura fiind aproape, numai sub hochstand, orice ar fi fost acolo ea trebuia să ştie Aşa ar trebui să cunoască oamenii toate, cum le cunoaşte acest animal, se gândea Culi – căci vorba de mai nainte, „năcaz“, exprima pentru el ceva cu totul nedesluşit Vidra nu ştia să cetească şi să scrie, nici săvârşeşte atâtea măiestrii de mirare ca omul, dar cunoaşte altele cu mult mai ager decât noi, simţind de departe pe duşman ori având înştiinţare despre o nenorocire Aşa a venit Vidra în celălalt an şi l-a căutat, ca să-l ducă acasă Acolo, Ana nu mai avea mult de stat între noi, după cum s-a şi văzut —Acum putem merge, Culi, a şoptit domnul Ionaş Popa Culi a tresărit Stăpânul său depusese felinarul stâns şi-şi pregătea carabina Poiana îşi deschisese liniştea argintată",
    "694": " Orice adiere de vânt căzuse S-au dus de-a dreptul la cei doi brăduţi Ursake începu să caute smuncit Căţeluşa avea mai multă cumpănă decât el În sfârşit, li s-a părut că găsesc urma Vidra a înălţat apoi bănuţul nasului ei Au socotit atunci că vrea să-i ducă de-a dreptul în fund; dar pe urmă i-a dus spre stânga Când s-au oprit mai încolo, căutând o altă orientare, Nicula Ursake a icnit În aceeaşi clipă şi vânătorul a văzut dihania la treizeci de paşi pe un catarg gros de brad răsturnat Se suise acolo şi stătea gata să sară asupra duşmanului Doctorul şi făcuse gestul ca să ia arma la umăr; dar apoi amândoi oamenii îşi eliberară piepturile de răsufletul comprimat, băgând de samă că blana ursului era presărată de argint de brumă Fiara pierise încă din ajun, ghemuită acolo",
    "695": " I s-a părut lui Culi – ori într-adevăr s-a simţit luminat? S-a grăbit să se ducă la urs, căutându-i puşcătura; a luat de la un brădui un clomburel, muindu-l în sângele închegat, şi l-a prezintat stăpânului său, gratulându-l pentru succes „L-am vestit eu că n-are să-i meargă bine“, îşi zicea Nicula, întorcându-se la fiară, ca s-o cerceteze din nou Atuncea când a furat şi a mâncat şuncile, va fi stat pe lângă pârău zece zile în şir, ca să poată birui atâta sărătură Frumos animal; n-are nimic deosebit, decât blana asta întunecată Încolo, ochiul i-i rotund ca la orice urs şi fruntea boltită Ghiarele parc-ar fi de fildeş Trebuie să fie un baci bătrân Şi-a adus aminte de locul cu bunătăţi şi s-a întors şi în ist an Aştepta, poate, să găsească şi vin Culi nu mai descoperea acuma nici o duşmănie şi nici o drăcărie căci spaima lui de-atunci îşi avusese pricina în supărările lui proprii, clocite şi înveninate; iar ursul se afla în pădurile şi-n munţii lui şi nu avea cu el nimica",
    "696": " Încât, privindu-l acuma, Nicula simţea un fel de simpatie şi puţină milă pentru acea fiinţă a lui Dumnezeu —Însă i-a venit şi lui vremea, se scutură el din gânduri, înturnându-se spre stăpânul său vânător —Ce ai, Culi? Prohodeşti ursul? —Mă gândeam şi eu la unele lucruri, domnule doctor, zâmbi paznicul Au fost nişte spaime zadarnice, care s-au dus —cum se duc toate, Culi —Aşa este cum se duc toate, oftă paznicul Apoi dădu la o parte amăgirile acestea ale inimii şi trase cuţitul, prubuluind unde să târâie jivina, unde s-o atârne şi cum să lucreze, ca să-i scoată cât mai frumos blana Acea piele are să meargă la Bucureşti, are să călătorească la Paris, ori la Berlin, prin expoziţii; au să se mire domni şi doamne în jurul ei; are să vie un domn preşedinte să-i dea o medalie de aur; aşa încât Culi se simţi, într-o privinţă, onorat de operaţia pe care o făcea ursului său, în acea zi însorită de octomvrie",
    "697": " Domnul Ionaş Popa se îndeletnici o vreme cu aparatul fotografic; făcu drumul spre Prelunci, ca să aducă pe Bezarbarză cu căruţa, să încarce carnea Trebuiau pregătite şi şunci de urs – despre care şunci, unii domni ce nu sunt vânători spun că ar fi mai bune şi mai gustoase decât orice şunci de pe lumea asta —Ba eu n-am mâncat şi nici n-am să mânc în viaţa mea, declara Culi Mi s-ar părea că mânc şi din calul cel răpănos de la stâna poienarilor După ce s-a dus domnul de la Cluj cu trofeul, Culi a rămas cu ai săi şi cu ale sale, ca să se pregătească de iarnă Mai stăruiau în el oarecare nelinişti – mai mult amintiri, cătră care zâmbea cu mâhnire S-a coborât în două ori devale, până la Sebeş Când se întorcea a doua oară la deal, la începutul lunii lui noemvrie, se întâmplase a fi o zi călduţă, cu soare de aur",
    "698": " Munţii cei mai depărtaţi visau în pâcle, iar pădurile de la malul Frumoasei aveau în ele ca o dulceaţă a unor păreri de rău Când a ajuns la o cotitură şi la un pod, a văzut aproape, numai la o zvârlitură de băţ, două căprioare care stăteau neclintite pe costişă, părând a asculta ceva Huruitul moale al căruţei se amesteca în zvonul apei Nu s-au tulburat nici când au văzut calul Mai târziu au desluşit că este şi o altfel de fiinţă între acele lemnişoare uscate şi ciudat alcătuite După ce s-au dus ele în copce, la deal, fără nici un fel de spaimă, paznicul de la Prelunci a înţeles ce aşteptau ele acolo, în pripor Le sosise pe boare de vânt, din susul apei, înştiinţare de mirosuri aspre: cobora de la stânile Şurianului o turmă, cu toţii asinii, tărhatul şi cânii A trecut domol, într-un nour de pulbere",
    "699": " A rămas un sunet de clopot, după ce priveliştea s-a prelins în cotitură Alte tălănci tari nu se mai auzeau, măcinate de murmurul Frumoasei Dar acel clopot mic de aramă rămânea distinct şi singur şi-l auzeau desigur şi căprioarele, în ţancul nevăzut unde se opriseră Nu multe zile după întoarcerea lui Nicula Ursake din blândeţea văii, au trecut pe deasupra Preluncilor stoluri de dumbrăvenci, fâlfâind şi învârtejindu-se cătră asfinţit Şi la o zi după ce au trecut acele cârduri de dumbrăvenci, s-a înegurat cerul de nouri posomorâţi şi a prins a bate o ploaie piezişă, subţire şi rece După douăzeci de ceasuri de curgere, în acea ploaie subţire s-au amestecat fulgi de lapoviţă; astfel că s-a aşezat cap de iarnă Până la coada iernii era îndelungat timp Însă Nicula ieşise din ticăloşia lui şi îşi regăsise puterea Ştia că are ce face şi mai ales se bucura că va putea să-şi răscumpere paguba de jderi şi lupi din vremea suferinţii",
    "700": " —Ai fost numai până la Sebeş, Culi? l-a întrebat nana Floarea —Da, mamă, dar de ce mă întrebi? ai avut nevoie să mă mai duc şi în altă parte? —Nu Te întrebam aşa Mă gândeam că poate te-ai oprit în Laz —Nu m-am oprit Ce este în Laz? Nana Floarea a zâmbit: —Am acolo o prietină, care trebuia să-mi aleagă şi să-mi cumpere nişte bumbac Este una Serafina Burlă – bătrână ca şi mine Iar lângă Serafina Burlă, stă femeia aceea care creşte pe feciorul tău —Nu m-am oprit, mamă, în Laz Am poposit puţintel lângă cimitirul pe care-l ştii —Aşa? Ai văzut şi pe domnul părinte Dămian? —Văzut Mi-a spus că are de făcut slujbă de un an la acel mormânt I-am plătit Nana Floarea se uita pe gânduri într-o parte şi asculta ornicul —Am făcut bine? —Ai făcut bine, Culi",
    "701": " Ar fi trebuit să-mi aduci răspuns despre Octavian, căci sunt cu grijă Dar mă gândesc că nu va fi nimica Dacă ar fi ceva, Răduţa mi-ar da răspuns Culi se miră: —Aşa o chiamă pe femeie? —Care femeie? —Aceea care dă ţâţă nepotului dumnitale, mamă, râse Culi —Nu Dacă vrei să afli, atunci să ştii că aceleia îi zice Nastasia şi soţul ei e slujitor la notăraş Are el puţină simbrie; le pare bine de ce le mai dau eu, pentru copil Dar, cum ţi-am spus, lângă casa acestei Nastasii, trăieşte o prietină a mea, Serafina, care-i văduvă Am fost bune prietine în tinereţa noastră şi nu era zi să nu ne vedem Soţul ei a pierit în bătălie la ţara Italiei; i s-a întors de acolo numai numele Se ofileşte şi ea acolo în Laz – şi lucrează",
    "702": " Se pricepe la ţesut şi la ales scoarţe – care nu mai este nimene ca dânsa în ţara asta O rugasem, cum ţi-am spus, să-mi aleagă anume bumbac, ce-mi trebuie Mirarea lui Culi sporea: —Dar nu mi-ai spus niciodată nimica despre asta Dacă aş fi ştiut, mă opream acolo, întrebam şi nimeream Vinovat, mamă, nu mă simt cu nimica —Vai, Culi, dar eu nu te învinuiesc pe tine Vinovată sunt eu că nu ţi-am vorbit înainte de a te coborî tu la Sebeş Rămâne pe altă dată Ori va trece prietinul nostru badea Toma şi mi-a aduce el ceea ce-mi trebuie De asta să nu te superi tu, Culi Să fii numai sănătos şi să izbândeşti tu, în iarna asta, s-aduni zece pielicele Cum va fi oare preţul jderilor ist an? —Încă nu se ştie anume, dar va fi preţ bun",
    "703": " Te rog frumos, maică, să laşi în sama mea teascurile şi jderii, şi să-mi spui ce nu mi-ai spus —Ce nu ţi-am spus? —Trebuia să-mi spui ceva şi am uitat şi eu —Ba eu n-am uitat Această Serafină Burlă, prietina mea, are o copilă pe care o chiamă cum am arătat eu– şi ea îmi poate aduce ştire despre Octavian, dacă-i nevoie Cum va fi ceva, se roagă de un călător care suie la deal, se anină în căruţă ori se aburcă pe cal în dosul lui şi vine la Prelunci Dar până acuma, har Domnului, n-a fost nevoie să vie, şi voi mulţămi Maicii Preacurate Fecioara Maria că n-a fi nevoie nici de acum înainte Mie-mi place copila asta a Serafinei, pentru că-i cuviincioasă şi nu-i obraznică Fiind săracă, Serafina ar vrea s-o trimeată la slujbă la Sibiu ori la Bucureşti, dar stă la îndoială",
    "704": " E uşor să lepezi aşa în lume o fată de optsprezece ani; fiind şi frumoasă, greu i-ar fi s-o aducă înapoi Am sfătuit-o eu să mai aştepte, măcar cât îmi face mie trebuinţă, până ce-oi lua de la Nastasia pe Octavian Mă gândesc eu să-l mai las să sugă iarna asta şi vara viitoare Pe urmă îl înţărcăm şi-l aduc aici Am eu apoi treabă destulă cu acest copil; mă împresură multe alte griji ale mele, ca o bătrână care slăbesc din zi în zi, şi n-oi mai lua în samă şi grijile altora Facă Serafina ce va şti; treaba ei! Mai bine ar fi avut un fecior vrednic, decât ceea ce are Un fecior aduce spor; o fată pagubă Pe lângă pagubă, şi ruşine Bucuroasă mă aflu că am fost păzită de astfel de năcaz După ce nana Floarea tăcu, ornicul din părete răspunse: Tic-toc-tic! Câteodată paznicul lua cu el în pădure pe Onu Bezarbarză, mai ales când se ducea să cerceteze teascurile",
    "705": " Căpcăni de jder clădea Culi la locuri unde aceste jivine mici şi agere aveau mult umblet Aşeza lemnele lungi între doi arbori vechi Jderul trebuia numaidecât să se strecoare pe o punte îngustă de trunchişor de brad, ca să ajungă locul unde era bucata de cărniţă sau trupul însângerat al unei gaiţe Când ajungea acolo, călca pe o pârghioară şi atunci cădea asupra unui lemn, strivindu-l şi acoperindu-l în acelaşi timp Era acoperit şi ascuns, ca să nu-i răpească omului prada alt hoţ al pădurii, fie vultur, fie vulpe, fie lup Această alcătuire de lemne, care se ţineau ca într-un fir de păr şi totuşi erau statornice în vânt şi ploaie, era o învăţătură de la pădurari şi paznici mai bătrâni, care au vieţuit în Carpaţi şi la apa Frumoasei din cele mai afunde veacuri, şi e un meşteşug tainic al lor Acest meşteşug tainic îl învăţa acum şi Bezarbarză de la baciul său",
    "706": " —Culi-baci, grăia într-un rând Bezarbarză, umblând pe potecă în urma lui Ursake, eu am văzut, ieri, jderul într-o furcă de brad la Creanga Neagră S-a tras pe furiş în lungul trunchiului şi, cât am clipit, a prins veveriţa I-a rupt gâtiţa, i-a supt sângele şi pe urmă sta şi o cronţăia Eu mă uitam şi l-am lăsat Dar îl suduiam în gândul meu Ce rău i-a făcut lui o veveriţă? —Nu i-a făcut nici un rău, Onule; dar veveriţa de ce mâncă ouăle şi puii de prin cuiburi? —Asta este! îşi aduse aminte Onu Era şi în el, uneori, neliniştea asta care fusese şi a lui Culi Acuma, la observaţia lui Onu, Ursake îşi făcea socoteală că toate vietăţile pădurii lui se alungă şi se prigonesc din voia nepătrunsă a Ziditorului, ca să dobândească putere, agerime şi iuţeală; ca să le fie tihna mai bună după nişte spaime şi primejdii, aşa cum lui, deodată, îi place mai tare viaţa după desnădejdea şi căderea din toamna trecută",
    "707": " Fără amărăciune, nu s-ar cunoaşte bucuria şi dulceaţa Aşa ne pare de rău întăi! şi pe urmă începem a uita —Caută tu teascul Onule, zise Culi; eu am să stau aici să trag o ţigară Mă mai gândesc la unele şi la altele Nicula Ursake era mâhnit în fiinţa lui cea mai dinlăuntru că cele iubite de el altădată acuma îl împresoară tot mai de departe Şi îi displăceau întrucâtva unele vorbe ale bătrânei despre satul de devale care se chiamă Laz Bezarbarză se întoarse: —Bade Culi, am aşezat carnea —Bine, Onule Acuma ne întoarcem, ca să nu ne aştepte mult nana Floarea cu prânzul Să-mi spui, Onule, dacă îţi mai aduci tu aminte de oamenii din Laz —Îmi aduc aminte de unii, răspunse cu mirare sluga Dar eu n-am trăit chiar în Laz, ci mai la o parte, pe o râpă",
    "708": " Acuma nu mi-ar mai plăcea acolo; m-am învăţat la munte Da din ce pricină, Culi-baci, mă întrebi dumneata de Laz? Era vorba să mă trimeată într-o zi nana Floarea la una lelea Nastasia, pentru pruncul cel mic —De asta întrebam şi eu —Apoi să ştii, Culi-baci, că nimeresc eu, să n-aveţi grijă Dar are să fie mai greu de adus pruncul, nu pentru că răcneşte după ţâţă, căci întăi şi întăi îl înţarcă; dar el fiind învăţat numai cu muieri, n-are să-i placă să umble cu mine Pe urmă, am să-l învăţ eu felurite meşteşuguri şi are să-i placă să umble după mine ca un ieduţ Numai atuncea, la început, are să fie greu Nana Floarea râdea şi zicea că să vie şi nişte muieri de la Laz cu mine —Care muieri? —D-apoi ştiu eu cum le chiamă? Am să mă mai cuget cum e de făcut",
    "709": " Până la vară este vreme \n\nÎn timpul verii anului următor 927, au fost felurite înţepături despre Octavian şi despre Laz De câte ori încăleca Ursake, ca să se ducă devale pentru afaceri şi treburi, nana Floarea venea şi amesteca vorbe multe lângă capul calului, aşa că, în urechea lui Şargu, intrau de zeci şi zeci de ori aceleaşi şi aceleaşi nume, pe care Culi nu dorea să le mai audă Însă numele pe care îl poftea el, aşa fără pricină, numai ca să-l mai asculte o dată, acel nume nu se mai rostea Ursake avea în el o bănuială că numele acelea – care se spuneau ori nu se spuneau – în curând aveau să ia fiinţă în Prelunci, schimbând toate Din pricina asta, începea să fie iarăşi neliniştit În ajun de Tăierea cinstitului cap al prorocului Ion Botezătorul, carele se prăznuieşte în august, ziua a douăzeci şi noua, nana Floarea a avut treburi mai multe decât de obicei",
    "710": " A copt pâne, a sărat carnea de la un purcel, a umblat încolo, a umblat încoace; tot se tânguia că e singură şi nu mai poate Nicula a tot ascultat-o şi a priceput că pofteşte să-i mai poruncească ceva —Unde doreşti să mă mai duc, maică? a întrebat el zâmbind Cred că a venit vremea să mă duc —Unde să te duci? s-a întors ea, privindu-l cu luare-aminte N-avem nevoie să te duci nicăieri Adevărat că, mâni, se deschide pentru mine o zi ca aceea; dar pentru ce-mi trebuie mie am pregătit pe Onu —Îl trimeţi pe Onu? —Da? —Cu căruţa? —Întocmai aşa, Culi Fost-a ori nu vorbă mai de demult că, la vremea asta, vine Octavian la casa lui? Acuma se duce Onu, îl ia şi mi-l aduce —A fost vorba de asta? şi vine domnişorul la ale sale? se miră Nicula Ursake",
    "711": " —A fost vorba, băiete Şi nu râde tu de un fecior care va să ne aducă bucurie —Râd eu, maică? Eu mă veselesc Bucurie nu ştiu dacă mi-a aduce Însă mă gândesc, mamă, că Bezarbarză are să-l sperie şi nu l-a putea aduce singur – să-l ţie în braţe şi să mâie şi calul Nana Floarea a clătinat din cap: —Asta am ştiut-o eu, Culi, oricât de puţină minte aş avea Aşa că vine cu el cine trebuie —Vine femeia aceea, Nastasia? —Se poate să vie şi ea; dar nu ştiu bine Să dea Dumnezeu să fie mâni o zi după dorinţa inimii mele Şi mai ales poimâni, când se întoarce Onu şi mi-l aduce pe Octavian —Ţi-l aduce pe Octavian, iar eu nu-ţi mai folosesc —Ba mi-l aduce şi tu îmi foloseşti şi-mi eşti mai drag pentru că îmi vine acel nepot",
    "712": " Poate, bucurându-mă, mi-or mai sta durerile de picioare şi de şale şi mi s-or mai limpezi ochii Căci am început să nu mai văd bine Dacă vrei să te duci tu, du-te, căci vei fi având şi alte treburi; dar eu mai de demult m-am gândit la Onu —Ba eu nu m-oi duce Să se ducă Bezarbarză, a hotărât Nicula Ursake Nu s-a ştiut bine când s-a dus sluga Culi a băgat deodată de samă că Onu şi căruţa lipsesc Văzând el asta şi gândindu-se la feluri de feluri de întâmplări, s-a pornit în ziua de Sfântu Ion, peste Valea Mare, la prietinii lui din Branişte Acolo a găsit bună-pace Aproape de casa prietinilor lui, nişte căpâlnari şi nişte lăzureni întemeiaseră tabără, fiind ei acolo în cheile Frumoasei de zece săptămâni, bătând cu ţapinile şi descâlcind închisorile plăviilor I-a părut bine că a găsit mai cu samă oameni din Laz şi a băut cu ei câteva pahare de vin, la colibele lor",
    "713": " A voit să-i întrebe ceva pe unii din ei; după aceea nu i-a mai întrebat şi s-a dus cu badea Toma şi cu Traian mai sus, pe o rovină cu jipi, ca să caute vatra unei scroafe de mistreţ, care începea să iasă cu godinii după ea, privindu-i cum se joacă Pândind el într-acel fund de vale, i-a plăcut priveliştea şi avea coraj A mas la Branişte şi nu-şi mai aducea deloc aminte de întâmplările ce povestise badea Toma Orăşanu S-a întors la Prelunci în ziua de 30, după amiază A început să-i bată inima, văzând căruţa acasă S-a temut să nu se fi întâmplat vreo poznă S-a temut poate să nu cugete prea mult asupra unor împrejurări nouă, pe care mai curând dorea să le lase nedesluşite S-a abătut pe la grajd şi a văzut pe Şarg liniştit: a întors spre el botul şi a făcut uşurel: Hn-Hn! Atunci a ocolit colţul casei celei mari, la pridvor",
    "714": " În pridvor, în bătaia soarelui, şedea la pământ un copil străin Era bălănel şi cu ochii căprii Ochii lui mari, cu gene cârligate, păreau ceva cunoscut, ca o amintire scufundată Copilul acela străin, îmbrăcat cu rochiţă roşie, ca să nu-l deoache nici om, nici fiară, trăgea pe Onu Bezarbarză de cap Iar Onu Bezarbarză se afla întins pe spate cât era de lung şi lăsa pe prunc să-l tragă de încâlcitura lui – păr vâlvoi în coloarea fânului Copilul cel mic şi cu cel mare grăiau Cel mare îl învăţase pe cel mic cum să întrebe, cel mic întreba şi cel mare răspundea Cel mic însă nu ştia să-şi deslege de tot limba şi bolborosea peltic —Ai fost în pădure? întreba Octavian Era o întrebare misterioasă Pădurea era lucrul nou care se vedea de jur împrejur, în lumina unui alt tărâm",
    "715": " —Ai fost în păduie? —Am fost, răspunse Onu —Ai văzut ulsu? —Văzut —Nu te-ai temut? —Nu —Ce i-ai spus? —I-am spus: bate ici brânca şi să ne luăm la trântă Octavian nu pricepea nimic din afacerea asta şi, în întrebările lui, era necontenit ajutat de Onu; cu toate acestea era fericit că întreabă şi i se răspunde Culi s-a grăbit să-şi ia copilul în braţe şi să-l mângâie; pe urmă l-a lăsat să petreacă în legea lui şi s-a retras spre casa cea mică Înţelegea că nana Floarea nu era în casa cea mare Dacă ar fi fost în casa cea mare, i s-ar fi auzit de departe glasul neînduplecat Dacă nana Floarea nu-i acasă, atunci e dusă după smeură, într-un loc ştiut, în lungul pârăului Acolo mai mult vorbeşte decât culege, căci are oaspete din Laz Încă din ajun Culi înţelesese cine vine cu copilul şi-i era puţin frică de o dezamăgire",
    "716": " Aşa că, de bună-samă, se afla lângă nana Floarea – părând c-o ascultă şi pândind cu ochii altceva – acea odraslă din Laz, fata Serafinei văduva Cum se ducea la vale, îi venea să întârzie şi să ocolească în altă parte Se opri un timp, ca să urmărească în lumina poienii zborul rândunelelor; privi pe luciul pârăului Preluncilor, ca în argint viu, săgetarea păstrăvilor după muşte Cântau în otavă miliardele de tomniţi, şi pădurea până în adâncurile ei fremăta de beţia vieţii Culi primi de la pământ şi de la brazi mireasmă până în fundul sufletului Deodată văzu venind spre el pe nana Floarea cu două soaţe Una era bătrână şi râdea ştirb; aceea era nana Serafina Cealaltă era o copilă Nu râdea; se uita în colo, spre un brad căzut; îi bătea soarele în fruntea lucie Nicula Ursake îi văzuse ochii, atât cât îi trebuia, o clipă",
    "717": " Cu toate cărţile lui din raft şi cu toate însuşirile de poliţist, Ursake înţelese că n-are ce şi de ce să judece Era vai de sufletul lui; căci erau acuma asupra sa trei muieri Lui nu-i trebuia, însă, decât aceea pe care de mai de mult o dorea, printr-o viclenie ce nu era a femeilor bătrâne, ci a lui Dumnezeu, cel care îşi are scrise vicleniile sale sfinte în toată zidirea sa, cu semne fără de moarte Mergând cătră acea copilă nouă a lumii, îşi lepădă ţigara şi zvârli în asfinţit un rotocol de fum Ca şi cum ar fi fost izvorât din inima lui, acel rotocol se subţie ca o umbră fină, ce ar părăsi pentru totdeauna poienile de la Prelunci Căci morţii noştri, câtă vreme îi dorim, stau în noi şi-n preajma noastră; iar când începem a-i uita, ne părăsesc; între ei şi noi se aşază nu numai moartea, ci şi viaţa",
    "718": " Ochi de urs, 1938 \nDupă mărturisile lui Ionel Pop, modelul lui Culi Ursake ar fi fost Rudi Cernota, un pădurar de la Cabana Prigoana din munţii Sebeşului, apoi cabanier la Casa cu soare din Branişte, pădurar alături de care Sadoveanu a vânat pe la Valea Frumoasei Şi mama bătrână, şi soţia lui Culi ar fi avut ca modele reale familia lui Rudi: bătrâna Fritzineni, Adela Cernota şi micuţa Viorica (în povestire, Octavian) În realitate, acest Rudi Cernota a mai avut trei copii: două fete, Doina şi Margareta, care apar în Poveştile de la Bradu-Strâmb (1943), şi pe Radu Tot Ionel Pop spune că moş Toma şi-a păstrat numele în povestire, iar pe adevăratul Traian Melinte l-ar fi chemat Traian Munteanu, acesta fiind prezent şi în povestirea Ceasul păstrăvarilor din volumul Valea Frumoasei (1938) În 1983 s-a realizat şi o ecranizare după Ochi de urs („una dintre cele mai complexe povestiri ale lui Sadoveanu“ – N",
    "719": " Manolescu), în regia şi după scenariul lui Stere Gulea, cu Flavius Constantinescu, Dorina Lazăr, Dragoş Pâslaru, Nicolae Praida, Sofia Vicoveanca, Valentin Uritescu, Daniela Vlădescu şa \n24 iunietc \"24 iunie\" Acum un an, după ce a trecut primăvara, mi-am pregătit undiţa de păstrăv şi m-am dus la munte Entuziasmul meu pentru petrecerea ce-mi făgăduiam era în raport direct cu explozia de lumină şi căldură a împrejurimilor bucureştene Ajuns însă sus, dincolo de o mie de metri altitudine, am fost silit să constat din nou că înţelepciunea bătrânilor noştri rămâne valabilă până la istovirea timpurilor; deci mi-am tras din sac cizmele şi hainele groase Mai stăruia acolo o bucată din coada iernii, care din când în când şfichiuia cu ploi îngheţate aşezarea din Branişte, iar pe piscurile Pătrului şi Şurianului fulgerau încă omături, în răstimpurile de soare Cum îndrăzneam să ies cu undiţa la malul râului, se povârnea de sus, învârtejit de vânt, un nour negru, care scutura lapoviţă",
    "720": " Sara, se făcea senin; în vremea nopţii scânteiau toate stelele văzduhului Dimineaţa, văile se umpleau de o ceaţă lăptoasă Cătră amiază aşteptam o limpezire Într-adevăr, soarele se arăta câtva timp, ca să ne amintească existenţa lui şi să ne dea nădejde; dar îndată după aceea prindeau să şuşuie brazii şi auzeam în ponoare depărtate vuietul furtunii şi al ploii Am aşteptat o săptămână să se aşeze vremea După aceea, visând altă epocă tihnită a acelei aşezări, m-am coborât iarăşi la câmpie Am ieşit din ploaie şi din furtună; am regăsit primăvara la Sebeş; am revenit în câmpia dunăreană, lepădând de pe mine toate cojoacele, unul după altul, ca Dochia Aici era vara în toi şi un cer încremenit în linişte, ca un smalţ albastru Pe Bărăgan nu plouase de trei săptămâni Cota apelor Dunării – indicator al tuturor pescarilor, tovarăşii mei – era destul de scăzută",
    "721": " Deci, ca să răscumpăr vârtejurile reci şi vâltorile de la apa Frumoasei, mi-am îngăduit puţină odihnă şi răgazul necesar ca să-mi schimb uneltele; am luat undiţele de crap şi, cu nişte buni tovarăşi, m-am transportat la o baltă a fluviului Cetăţenii României cunosc Dunărea din planşele geografice sau o văd din fuga unui vaporaş Puţini au cercetat-o în cotloanele ei misterioase Măreaţa ei îmbulzeală de ape, colectată dintr-o jumătate de Europă, se alină în această blândă margine a şesurilor şi în aburul ei apare apa morţilor, cu năluciri de vis Gârlele ei au îmbrăţişat, din veacurile cele mai vechi, bucăţi de pământ, rupându-le şi adâncindu-le într-o parte, sporindu-le cu nămoluri în altă parte, alcătuind limanuri ale crapilor Lunca şi păpurişurile par necontenit schimbătoare; dar ele nu urmează decât o rânduială periodică, în care fauna imensă a acestor ape se echilibrează în chipul cel mai armonios",
    "722": " Prezidează aici o înţelepciune care s-a urzit, s-a dezvoltat şi s-a desăvârşit în curgerea miilor de milenii, fauna şi flora adaptându-se şi influenţând în acelaşi timp Astfel s-a hărăzit oamenilor ce s-au aşezat aici minunea acestor grădini, a acestor lacuri şi a acestor crapine, pe care ei vor să le zăgăzuiască, să le rupă şi să le desfiinţeze, socotind că pot face mai bine decât Dumnezeu Aici inteligenţa omului ar trebui să grăbească şi să organizeze mai curând indicaţiile fluviului, pentru ca să putem avea unul din cele mai bogate rezervorii de peşte din lume Câţiva dintre prietinii mei pescari cu undiţa cunosc acest secret al Dunării şi ştiu să-i exploreze tainiţile necunoscute profanilor Cătră unul din aceste locuri, la un mal de baltă, am ajuns eu şi tovarăşii mei Când am intrat în lutri, soarele abia răsărise Ne-am dus printre sălcii, am cotit pe sub maluri nalte",
    "723": " Eram departe de sforul Dunării; s-auzeau din când în când dintr-acolo mugete de sirenă Treceau din când în când într-acolo convoiuri de paseri sălbatice, prin văzduhul proaspăt al dimineţii După ce ieşirăm lângă luciul larg al unui lac, intrarăm în alt canal Acolo ne-am înşirat şi am zvârlit undiţele Eram în preajma unui gard, care închidea limanul după ce crapii intraseră, odată cu începutul verii, la boiştea lor Erau locuri cu bun renume, unde tovarăşii mei pescari săvârşiseră – după cât povesteau ei – isprăvi repetate Câteodată dădea somnul foarte bine la undiţă, altă dată şalăul La vremea asta însă, începea să mişte crapul Bătaia în apa liniştită şi joasă a lacului se isprăvise şi peştele cel mare umbla iar după mâncare Îndată ce soarele se urcă deasupra cununilor de sălcii, o lumină orbitoare împânzi bălţile Cătră ora zece, căldura începu să devie copleşitoare",
    "724": " Crapul se arăta leneş Tovarăşii mei îmi dădură câteva explicaţii, din care puteam înţelege că, în unele zile frumoase, crapul trage deosebit de lesne la undiţă; pe când în altele, tot aşa de frumoase, nu trage Observaţia aceasta extraordinară o făcusem şi eu, în cariera mea destul de lungă de pescar Probabil că se pregăteşte vânt cu ploaie, adăogeau meşterii cei mai bătrâni şi mai pricepuţi Însă, câteodată, crapul vine la undiţă şi înainte de vânt cu ploaie, după cum vine şi în urma unor asemenea manifestări meteorice Unii emiteau părerea că apa ar fi prea caldă; alţii că peştele are încă mâncare din bielşug Cunoşteam valoarea tuturor argumentelor acestora; le ascultam cu linişte şi eram bine încredinţat, pe de o parte, că nu vom prinde nimic în ziua aceea, iar pe de alta că, a doua zi, vom avea norocul cel mare pe care undiţarii pasionaţi îl aşteaptă cu răbdare toată viaţa",
    "725": " Vorbind şi povestind, trăgeam de pe mine, unul după altul, învelişurile netrebuincioase În răstimpuri depuneam şi pălăria, ca să-mi înfăşur capul cu o pânză udă, deasupra căreia potriveam iarăşi acel acoperemânt cu boruri largi Soarele avea atâta putere şi aerul era aşa de neclintit încât, ca într-o etuvă, lepădam râuri după râuri de broboane La ceasul al treilea al după-amiezii, şi trupul meu avea înfăţişarea hainelor aruncate Cu toată reţeaua de umbră a sălciilor, soarele săgeta în fiinţa mea cu o putere înfricoşată Toate iernile trecute, toate nopţile umede de toamnă, toate înserările înşelătoare de primăvară la vânat, toate erau răzbunate Mai ales simţeam că curge din mine jilăveala acelei ierni târzii de unde veneam, care-mi furişase în măduvă reumatismul zloatei Înţelegeam că nu nimerisem acolo ca să înşir undiţile pe marginea luntrii, ci ca să mă ardă şi să mă cureţe de iarnă soarele biruitor",
    "726": " Mi-am trezit luntraşul turtucăian, care dormita cu fruntea pe genunchi, şi am pornit domol, prin florile de lumină presărate de sălcii pe luciul lacului Îmi strânsesem sculele Nu mai aveam nici putere, nici dorinţă să prind cu vechile viclenii crapii Dunării Mă simţeam însă atras de ascunzişurile necontenit înoite, în cotloanele şi printre ostroavele apei Cu mult înainte de asfinţit eram singur, cu totul desfăcut şi despărţit de tovarăşii mei Luntrea se strecura printre draperii de liane Ştefan Gâdea, omul meu, simţind ce caut, mă ducea într-un loc pe care îl ştia el Fără să-mi spuie el nimic, am cunoscut acel loc Era o grădină sălbatică, înflorită nou de la nuferii din baltă până la malurile uşor înclinate Volburi se răsuceau pe trestii, irişi galbeni deschideau cărări, boschete de tamarix îşi atârnau strugurii dulce mirositori După sălcii urmau pâlcuri de salcâmi înfloriţi încă, al căror parfum părea că se târăşte nevăzut şi nesimţit pe oglinda luciului",
    "727": " Înainte de a ajunge la salcâmi, m-am oprit între papuri nalte, căci dincolo, în acea grădină ascunsă a liniştii, se zbenguiau cu glasuri, cârcâiri, clămpăniri de plisc şi bătăi de aripi toate neamurile de sălbătăciuni aripate – de la lişiţă până la lopătari Erau şi cele două specii de gâşte, şi cele douăsprezece neamuri de raţe, şi mierlele, şi privighetorile, şi ochiul-boului Era un sobor rar, pe care l-am mai văzut în viaţa mea încă de două ori trei ori Era jocul luminii şi al bucuriei de a trăi de la mijlocul lui iunie, când soarele a ajuns la cursa lui cea mai înaltă pe cer O uşoară adiere a trecut prin flori şi mi-a răcorit fruntea; m-am simţit, într-o clipă de sănătate deplină, înfrăţit cu toate, eliberat de dureri şi de gânduri După ce a trecut viziunea aceea, am auzit iarăşi plescăitul moale al lopeţilor",
    "728": " Gâdea, barcagiul, a cunoscut şi el că mă întorc la lume Ne-am mişcat tot înainte pe sub sălcii care ningeau scamă; din când în când o adiere purta ca în viscol aceste seminţe uşoare, învăluindu-le la faţa apei —Uite ce spun eu, vorbi Ştefan Gâdea, om practic, grijuliu şi serios Dumneata pretinzi că să nu ne mai înapoiem; dar atunci cum rămân ceilalţi tovarăşi ai dumnitale? Eu nu zic să te aduni numaidecât cu ei, dar, dacă nu ne înapoiem, dumnealor or crede că te-ai rătăcit ş-or fi cu grijă Aşa că, din trei, trebuie să alegem una Dacă scutim înapoierea, ne mai rămân două Ducându-mă îndărăt, îi vestesc pe dumnealor unde te afli dumneata şi dânşii or rămânea la leasa lui Crăciunete Dacă poftesc, îi aduc şi pe dumnealor unde te duci acum dumneata Am întrebat zâmbind: —Unde m-oi fi ducând eu, Ştefan Gâdea? —Dumneata te duci acum în Fundul Lintiţii, răspunse barcagiul",
    "729": " Este acolo colibă şi polog Dormi bine, iar mâne dimineaţă arunci undiţa în gârlă, cu câştig Este peşte acolo, sodom; dacă vei avea noroc, poţi prinde şi pe împăratu crapilor —Mă mulţămesc şi cu crapi de rând, Ştefan Gâdea Se poate şi să nu prind nimic —Imposibil, boierule; acolo e altă socoteală N-a dat nimene cu undiţa de când e Dunărea; crapul de-acolo n-a învăţat şiretlic Mai adaoge dumneata că la colibă ai pe uncheşul nostru Mitrea Pescăruş —A! trăieşte acolo ş-un uncheş? —Da, domnule De cum intră puvoaiele în bălţi, el se duce la grindul lui, îşi repară coliba şi-şi cătrăneşte vârşele Are şi el nişte sărăcii de vârşe Am făcut, pesemne, o mutră oţărâtă Aş fi preferat să fiu singur —Trebuie să-ţi spun îndată şi asta, a adăogat Ştefan Gâdea, că acel uncheş e tocmai omul care-ţi lipseşte dumnitale",
    "730": " Precum ai văzut, eu nu-ţi pot fi folositor la multe Duc barca unde pricep eu că doreşti Îţi spun cum merge meşteşugul nostru al turtucăienilor; cât somn prindem cu oriile; până unde ne ducem cu bărcile; ce necaz avem, ce neguţătorii învârtim; asta ştiu, asta spun; însă eu poveşti de alea de care-mi ceri şi care-ţi plac nu cunosc Eu ştiu că una şi cu una fac două Omul dumnitale cel mai potrivit e uncheşul Moş Mitrea Pescăruş nu cunoaşte multe dintr-ale politicei, şi-i cam nătâng Dar să-ţi povestească dânsul o întâmplare ca din gazetă! caşti gura şi rămâi bau! Ştie unele, ca şi cum ar fi fost de faţă; ţi le înşiră şi ţi le zugrăveşte Are ăst dar Trăind cu poveşti, a rămas prost şi sărac Gâdea m-a lăsat câteva clipe, să mă gândesc şi să mă hotărăsc",
    "731": " Eu nici nu mă gândeam, nici nu mă hotăram Barcagiul a înţeles şi asta —Mergem în Fundul Lintiţii —Bine; să mergem —Şi să mă duc să vestesc pe ceilalţi domni? —Cred că trebuie să-i vesteşti —Şi să-i las să doarmă la leasa lui Crăciunete? —Fie; lasă-i acolo, ca să nu se mai ostenească —Altfel nici nu-i chip, a scuturat din cap Gâdea Am şi eu destulă cale îndărăt; şi trebuie să mă abat şi pe la tovarăşii mei Mâni, când se ridică soarele la două suliţi, mă aflu iarăşi la dumneata: eu sunt om strict —Văd, Ştefan Gâdea, am zâmbit eu iar; fă cum binevoieşti Gâdea s-a lăsat cu toată greutatea în lopeţi Câteva clipe am plutit pe lângă o fereastră perdeluită de sălcii: era o deschidere, din canalul pe care pluteam, înspre un cot de gârlă Dintrodată am auzit acolo zgomot de plescăiri în apă şi am văzut roind curcubee de stropi",
    "732": " Erau cormoranii la vânat O parte din familie gonea cu bătăi puternice de aripi albitura (cum spun pescarii peştelui mărunt) în cotlon, şi alţii înfulicau cu pliscurile După operaţia asta, ştiam că se adună la mal; cei care au cules îşi deşartă guşele şi se face împărţeala Am vrut să mă opresc —Dăi dracului! a spus cu dispreţ Gâdea A dat un chiot A izbit de câteva ori în doaga bărcii cu vâsla Pescarii negri şi-au luat zborul, cu spaimă —Stârcii ăştia ne fac concurenţă, a explicat tovarăşul meu În jurul nostru s-au întins iar singurătăţi şi tăcere Am plutit aşa până ce uncheşul a prins a se pleca şi pădurea de sălcii a început a fâlfâi lin Pe fruntea mea fierbinte a suflat răcoarea Atunci, la un mal de grind, am văzut alt spectacol nou Vreo douăzeci de ţigănuşi se scăldau în nomol, luptându-se, la malul gârlei",
    "733": " Au salutat cu răcnete de entuziasm trecerea noastră, arătându-ne întreagă goliciunea lor de coloarea castanei Unii întindeau o mână: —Mă, unchiule, dă-mi un ban! Gâdea îmi lămurea cu vorbe precise că avem de-a face cu copiii rudarilor —S-au aşezat aici, în pădurea de sălcii, de trei ani Sunt meşteri de albii Lucrează deasemeni fuse şi linguri —Ţigani? —Nu sunt ţigani; sunt rudari Într-adevăr, în corul care se întocmise într-o clipă în ghiol, deosebeam glasuri subţiri de fete; câteva din aceste fete aveau în jurul frunţii coroane de păr de un blond cânepiu Ochii acestor rudărese blonde se cuvenea să fie verzi Limba în care cânta laia era „rumânească“; se simţea însă într-însa ceva străin şi vechi Versurile cuprindeau unele vorbe crude, pe care, în alte împrejurări, le-aş fi socotit cu totul lipsite de cuviinţă Copiii aceştia continuau însă, cu nevinovăţie, un ritual al generaţiilor",
    "734": " Ştefan Gâdea rânjea, pândindu-mă cu coada ochiului Îndată după corul pe care îl închinau rudăraşii soarelui de sânziene, au urmat poiana şi grindul unde îşi întocmiseră satul meşterii de albii Era o aşezare de nomazi; cai, porci şi vaci umblau slobod în jurul căruţelor Coviltirele erau ridicate de pe draghini şi aşezate pe stâlpi Pe lesele de subt aceste coviltire se aflau dormitoarele familiilor, ferite de dihăniile şi jivinele luncilor şi de viiturile apelor la vreme de noapte Focuri ardeau în toate părţile Femei cu fuste colorate se învârteau între vetre şi căruţe, pregătind cina Meşterii lucrau la trunchiuri cu topoare care păstrau forma evului de piatră: lungi şi înguste În tabăra aceasta a vremurilor de demult se produse oarecare mişcare Câţiva cucoşi cocoţaţi în crengi dădură semnale, cu viers înalt O căruţă înhămată cu cai bălţaţi porni sunând din obezi ca din clopote; într-însa se vedeau îngrămădiţi o duzină de rudari şi rudărese; pe drumul moale de năsip se duceau cătră un sat de aproape, la un praznic al vreunui cumătru",
    "735": " Siluetele altor locuitori ai cătunului preistoric se înşirau în monom spre o baltă rămasă din revărsări, ca să înceapă o vânătoare la fel cu a cormoranilor Alţii în sfârşit veneau la mal, cu părul învăluit, bărbile zbârlite şi ochii rotunzi, ca să contemple trecerea bărcii noastre Toată această mişcare se făcea cu o legătură oarecare de ansamblu: căci şi cei ce se duceau la pescuit, şi cei din căruţă, şi cei de la vetre, şi cei care păleau cu topoarele în trunchiuri, şi cei care se holbau spre noi comunicau necontenit, chemându-se, stropşindu-se unii la alţii, veselindu-se, în limba aceea rumânească, ce părea totuşi străină Vorbirea lor răsuna răstit în aerul pur; auzeam şi cele mai depărtate glasuri Era o vorbire deosebit de colorată, în care la fiecare trei cuvinte se asociau sudălmi stranii şi două ori trei vocabule dintre cele mai ruşinoase În societatea bună, în adunări politice ori academice, asemenea vorbe şi expresii n-au căpătat drept de cetăţenie niciodată de când fiinţează regatul",
    "736": " Adevărul este – ştiu şi eu – că în comitete restrânse şi intime, în anume momente de euforie, ele explodează totuşi, făcând evidentă legătura cu un trecut nu tocmai depărtat de stare primară; însă oricare dintre atari onorabili vorbitori ar face apel la forţa executivă când acele expresii ar străbate în public vorbite ori scrise Aici, în baltă, nu le ascultam decât eu şi Gâdea El se amuza enorm, deoarece eu mă făceam că nu le aud; uneori se indigna de unele locuţiuni prea energice şi atunci categorisea pe oratori, înjurându-i şi el, cu ameninţări directe, pe care nu avea intenţia să le execute vreodată, dar care erau singurele flori de stil la acest om sever Eram atent şi mirat În Moldova, în munte şi în Ardeal, niciodată nu mi-a fost dat să surprind o elocinţă asemănătoare Oamenii din locurile înalte păstrează o discreţie remarcabilă în raporturile lor verbale; fraza lor e înflorită altfel, în armonie cu linia munţilor, cu limpezimea apei şi a cerului",
    "737": " Aici, în bălţi, Dunărea amestecă toate aluviunile; la ţărmul ei au viermuit neamurile; sub soarele ei copleşitor pasiunile au o violenţă necunoscută aiurea Vorbele anumite erau proclamate cu o plăcere neasemuită, ca şi cum ar fi cuprins în ele o savoare rară Sudălmile care vizau linia ascendentă şi colaterală feminină erau aşa administrate, încât cuprindeau informaţii curioase despre civilizaţia sudică, cu ale ei excese şi perversiuni Filologiceşte deasemeni aveam dovezi că dumnezeii cu care se apostrofau unii pe alţii rudarii erau zeii păgâni şi zeii lari: dovadă că jargonul special se păstrase din vremea păgânismului Găseam în viaţa fierbinte a mocirlelor, cu toate dihăniile şi gângăniile lor, o stranie asemănare cu coloratura verbală a acestui vechi idiom rudăresc Moartea e putrezirea vieţii şi viaţa îşi înfige rădăcinile în moarte: \nDupă legea Minţii prea înalte, Fiecare-i la purcesul celeilalte, cum spune bătrânul poet Solomon Cornea, răposat de curând, înainte de a ajunge la o editură şi la Academie",
    "738": " În această vorbire se exasperau viaţa şi moartea, fără adaosul nostru de preocupări Ascultam cu respect, reţinând, după obiceiul meu, ceea ce mi se părea artistic Era absurd – arta se confunda cu ignominia, ca florile bălţii cu magma rău mirositoare a ghiolului \n\nAm auzit cândva o legendă de la Egipet Anume, că ar fi fost o regină demult moartă, în mormânt de porfir boltit, învăluită în triplu giulgiu, care se întoarce din când în când în valea Nilului din călătoria ei fără sfârşit prin ţinutul umbrelor Numele ei era Nitacrit Când silueta ei fină şi nealterată se întorcea din veacul vechi în lumea nouă, într-o noapte de lună plină, cel care avea norocul s-o zărească era săgetat de spaimă şi iubire şi nu mai putea vieţui nici în lumea aceasta, nici în acest veac Simţea trebuinţa să moară şi s-o urmeze dincolo",
    "739": " Cum am cotit cu barca nu departe de satul rudarilor, spre Fundul Lintiţii, la coliba lui Mitrea Pescăruş, am văzut apărând o făptură ce mi s-a părut uimitoare subt arcul sălciei Avea mişcări mlădioase şi un obraz oacheş şi pasionat Purta fustă încreţită roşie cu puchiţei negri şi broboada verde îi era căzută pe umeri În afară de ie, nu mai avea altă îmbrăcăminte Umbla desculţă Pielea îi era arămie Sub sprâncenele arcuite, ochii păreau în ceaţă Erau ochii cenuşii, care-mi plac Părea ieşită din trecut, ca şi Nitacrit Dar rudăreasa aceea era vie şi cine o zărea nu ţinea deloc să moară Legendele ţinutului Dunării nasc într-o clipă şi cad ca frunzele, ca florile şi ca fulgii viscoliţi ai sălciilor Omul meu, Ştefan Gâdea, a mormăit ceva Am înţeles că-i aduce omagiul unei înjurături —Frumoasă muiere, am răspuns eu",
    "740": " —Asta-i una Raruca, m-a informat Gâdea Parcă s-a mai subţiat şi a întinerit iar, s-a mirat el Rudăreasa nu ne vedea însă; era atentă înspre un canal adânc ce dădea în gârla mare, unde pluteam noi Pe celălalt mal al acelui canal văzuse pe cineva, care rămânea ascuns pentru noi Dintrodată dădu glas Avea glas frumos Îl pornise însă cu ceartă —Alei, Gogule, ce-ai făcut? Gogule maică, de-acu ne desparte Dunărea Tu te duci şi eu rămân Tot nu vedeam pe Gogu Am auzit numai o înjurătură răguşită —Ce-am făcut? Hasta am făcut Dacă-ţi place, bine Dacă nu-ţi place Acest răspuns, pe care nu-l pot da decât aproximativ şi cu totul dezbrăcat de înfloriturile-i locale, avu darul să răsucească în loc pe Raruca Parcă s-ar fi zvârcolit în ea o viperă —Mă boierule! îi aruncă ea vorbele cântat spre celălalt mal; apoi eu ţi-am dat opt lei, să-mi iei o pâine ş-o pamblică de la prăvălie; iar tu îţi cumperi tutun şi bei răchie",
    "741": " Ţi-am dat banii aseară şi tu nu te-ai întors nici azi dimineaţă Mi-a spus Riţa unde îţi strălucesc ochii —Ei şi ce dacă ţi-a spus Riţa? —Apoi, nene Gogule, putea Riţa să-mi spuie ori să nu-mi spuie, că eu de mult te cântăresc şi te-am preţuit Ajunge-mi nasu tău cât securea taichii, şi nu-mi mai trebuiesc urechile tale cât lacatele de la pivniţele împărăteşti În gura dumnitale ar intra barca lui uncheşu Mitrea, dar nu poate de dinţi găunoşi Să dea Dumnezeu şi Maica Domnului să ţi se usuce buzele cum se usucă nomolul; să nu mai ai parte să fumezi tutun din banii mei Şi când ei duce la gură, să duci şerpi şi sălămârde, ca să te saturi de rachiu pe parale muncite de aste mâni Gogu nevăzut se mâniase —Fă! viu la tine şi te calc în picere",
    "742": " —Tu? pe mine? se zvârcoli ea scuturându-şi sânii Vai de mine, că vrea să mă ucidă Gogu! Aoleo, Gogu mă bate! Pune talpă lată lângă talpă lată, trece gârla să mă bată Fugire-aş de el, că pute ca lupu Scârbi-m-aş de el ca de măgarul lui Calapod, care-a crăpat în capu grindului şi trăgeau câinii de el Bată-te un Dumnezeu şi optzeci şi opt de sfinţi! Câţi paşi vei face, atâtea bube să-ţi căşuneze Sunt nevoit să mă opresc, căci imprecaţiunea aceasta, după toate formele retorice, curgea repede şi dulce cântat, într-o creştere neliniştitoare Vocabularul rudarilor pe care mă sfiesc să-l reproduc, însă nu mă sfiam să-l ascult, revenea cu amploare şi c-o artă de o sumbră şi antică măreţie Când fiinţa elegantă pe care o comparasem cu Nitacrit ajunse la intimităţile cele mai ascunse ale rudarului nevăzut, dându-le destinaţii uluitoare, barca noastră ieşi în lumină",
    "743": " Raruca se opri Obrazul ei luă o expresie blândă, ca şi cum nu s-ar fi întâmplat absolut nimic Se aplecă alene între spinii grindului, căutând o floare Găsi un fir de ovăs sălbatic; îl culese şi, îndreptându-şi linia trupului, îl muşcă cu graţie, scuipând uşurel într-o parte —Vă duceţi în colo? Ne întrebase privindu-ne puţin pieziş Agreabil surprinsă şi încurcată îşi mişca braţele şi sânii şi avea o undoire a trupului Ne întreba ca să nu tacă şi să înţelegem că ne acordă atenţia cuvenită —Ne ducem în colo, îi răspunse barcagiul —Dumneata eşti, nene Fane? —După cum se vede —Poate duci pe dumnealui la coliba uncheşului? Omul meu nu catadicsi să-i răspundă Ea râse cu toţi dinţii —Iaca, i-am dat unui berechet opt lei, să-mi cumpere pâine şi pamblică N-ar mai fi ajuns! Pâine să se facă şi pamblică – să-l mănânce şi să-l întindă",
    "744": " Ştefan Gâdea râse: —Am auzit cât de frumos îl descântai —Eai! Se ruşina puţin, dar nu prea se ruşina Ca şi cum ţinea la stima mea îndeosebi, îmi adresă un zâmbet dintre cele mai plăcute şi porni c-un mers legănat înapoi, spre satul rudarilor Îndată ce trecu după un grup de sălcii tinere, începu să cânte Avea o voce caldă, joasă şi plină; hăulea o jelanie cu modulaţii orientale Nu înţelegeam versurile; mă prindea de inimă însă patima lor Tăcu după un răstimp Îi vedeam iarăşi fusta roşie printre trunchiurile pădurii rare Îşi porni din nou vocea-i de ceartă, pentru cei opt lei, pentru pâine şi panglică, adăogind o serie proaspătă de consideraţii pitoreşti referitoare la acel Gogu necunoscut, pe care ea îl simţea încă în preajmă —Cine-i fata asta? am întrebat pe barcagiu Ştefan Gâdea era un om strict",
    "745": " Deci îmi răspunse: —Care fată? Eu i-am făcut un semn cu ochii Glasul abia se mai auzea, ca un descântec neostenit —A! Raruca? se făcu a înţelege omul meu A fost ea fată, când va fi fost Informaţiile lui Gâdea se opriră aici Scuipă în palme, într-o ultimă silinţă La cotitură se zărea coliba Acolo era Fundul Lintiţii Am stăruit: —E măritată? —Ţ! —Atunci cine-i acel Gogu? —Ãsta-i al şaptelea, de n-o fi al unsprezecelea Întăi, a fost unul de la noi din Turtucaia, un nebun care a rămas pustiit prin pădurea asta, pentru dânsa Al doilea, a cumpărat-o Dălcăuş —Cum a cumpărat-o? —Bine; a venit la taica ei şi a cumpărat-o A dat o sută de poli de aur; şi a luat-o cu el Acel Sandu Dălcăuş a fost un hoţ A luat-o cu dânsul şi a fost s-o omoare",
    "746": " Povestea asta o ştie uncheşul Mitrea Pescăruş Eu nu ştiu bine ce a fost şi cum a fost, că nu mă interesează prostiile După Dălcăuş au fost alţii Acuma i-a dat chitanţă şi lui Gogu Cum i-a dat chitanţă, fuge şi ăsta Eu nu înţelegeam —Fuge, dă-l dracului, a stăruit Gâdea Stă în preajma ei altul, şi ăla – care va fi – îl taie pe Gogu dacă-l mai găseşte pe-acilea Îl taie, ca să-i vândă pielea pe opt lei, s-o despăgubească pe rudăreasă —Îl pune ea la cale să facă asta? —Nicidecum! Însă nu se poate altfel —Nu pricep —Dar eu parcă pricep! s-a mirat Gâdea Are ea într-însa un diavol, pe care nu-l ştie nici ea singură Cu aceste vorbe, am ajuns la colibă, subt o salcie veche, ş-am cunoscut pe uncheşul Mitrea \n\nCând îşi purta trupul nalt şi uscat, alcătuit din noduri negre şi piele tăbăcită, bocănind cu cizmele de la colibă la vârşele întinse şi de la vârşe la vatră, uncheşul Mitrea Pescăruş avea obiceiul să vorbească",
    "747": " Nu singur Vorbea cu lucrurile, cu sălciile Îmi revenea acum şi mie o parte din frazele – unele destul de nesăbuite – pe care le rostea —Trebuie să înfierbânt catranul, ca să vă cătrănesc zicea el împletiturilor înşirate în pari Pe urmă întrebă ceaunul cu catran: —Unde eşti? Îl duse la vatră şi-l puse pe pirostrii: —Iacă, te-am pus să te înfierbânţi Bagă de seamă, hârbule, să nu scapi catranul în foc! Bineînţeles, adăogea la adresa hârbului o sudalmă, ca şi cum hârbul ar fi avut într-adevăr o mamă, a cărei întrupare uncheşul Mitrea o avea în faţa lui —Să mai aduc niscai lemne, să cresc focul Umbla şi aduna vreascuri, privind furiş în dreapta şi în stânga, cu ochii îneguraţi de tufele sprâncenelor —Iaca, am adus lemne Se uita în juru-i —Acuş, dacă ar fi loc, aş putea aşeza aci şi o cratiţă cu mâncare",
    "748": " Unde eşti, cratiţă? Te-am pus la răcoare, în gheţărie, cu iahnie de crap Dar dacă te pun lângă hârb, scuipă în tine catranul Întâi să fiarbă catranul – îl înjura el pe catran – şi după aia te aduc şi pe tine Se ridica de pe vine şi se scărpina în capu-i pleşuv Mai avea puţin păr cărunt numai pe la urechi şi deasupra cefei —Am pus lemne pe foc Iar căuta ceva, întinzând ghiarele-i de coloarea mâlului într-o parte Pe urmă îşi aducea aminte de alta —Mă duc s-aduc apă Poate le e sete oamenilor „Oamenii“ eram eu Se ducea şi se întorcea: —Apăi am adus apă Am fost surprins mai târziu, când mi-a declarat căse duce undeva pentru nişte necesităţi personale Nu mai puţin surprins am fost când, întorcându-se, a comunicat, oarecum indiferent, că acele necesităţi au fost satisfăcute",
    "749": " Barcagiul meu plecase; soarele se înclina la orizont aprinzând un pârjol imens în pădurile de sălcii La treizeci de paşi, luciul bălţii tresărea în goana vresperilor lacomi, care se ţeseau după albitură măruntă Fluiera o mierlă nu departe; doi granguri îi răspundeau din desimea sălciei celei bătrâne Mierla îşi repeta frântura de viers cu statornicie; grangurii bolboroseau şi gângăveau, mai mult chemând şi strigând decât cântând, cu fluieraşele lor sonore Am strigat pe gazda mea: —Moş Mitre! —Ahău! a răspuns el, tresărind ca dintr-o meditaţie Acum încep a umbla ţânţarii şi trebuie să aprind un foc de stuf umed pentru dumneata —Lasă asta, moş Mitre; voiam să te întreb ceva —Nu las, că te mâncă goangele, de te umfli bute —Mai este vreme; se vede frumos soarele în pădure —Dă-i pace să se vadă; îţi fac fum, ca să te apăr",
    "750": " Pe urmă te duci şi te sui în polog Goangele au avut parte de înjurătura sacramentală Întrucâtva şi pologul, şi fumul Soarele, însă, a fost cruţat; măreţia lui de aur şi purpură era deasupra celor lumeşti —Voiam să te întreb, moş Mitre —Întreabă-mă —Voiam să te întreb, moş Mitre, de paserile care fluieră în salcie Cum le spui dumneata? —Ce să spun? —Cum le spui dumneata paserilor acestora care cântă? Bătrânul s-a gândit prea puţin şi mi-a răspuns imediat: —Privighetori! —Nu se poate, am protestat eu cu tărie Privighetorile sunt altceva Dumneata nu înţelegi că te întreb de paserile care fluieră în salcie? —Păi dacă nu-s privighetori, trebuie că-s ciocârlii Mi-am arătat iarăşi nemulţumirea Bătrânul se oprise şi sta în cumpănă: să se ducă să dea la o parte catranul, să mai aducă nişte lemne, să intre la gheţărie, s-aprindă stuful umed",
    "751": " —De cine vorbeşti dumneata? —De grangurii din salcie Dumneata nu le spui granguri? —Atuncea de ce-mi vorbeşti de privighetori şi ciocârlie? —Apăi, domnule, toate-s ale lui Dumnezeu Le spun şi eu cum mă pricep Când e ciocârlie, văz că e ciocârlie Când e grangur, văz că e grangur Eu aşa pe deasupra nu le ştiu; nici să răspund întocmai Aici, la coliba asta, eu vorbesc, eu răspund – treaba merge altfel decât la Bucureşti Am, într-adevăr, doi granguri în salcie; le dau boabe Pe unul îl chiamă Costică şi pe ălălalt Ilie Aşa le spun eu şi stau de vorbă cu ei Şi-a pus mânile în şolduri şi şi-a răsucit gâtlejul spre înălţimea stufoasă —Mă! a strigat el grangurilor (cu apostrofa necesară), să nu-mi faceţi aci gălăgie; duceţi-vă la culcare Costică şi Ilie însă au urmat să facă gălăgie, răspunzând mierlei şi zvonului de amurg al luncii",
    "752": " Din când în când treceau şi stârci mari cu chemări răguşite; stârci pitici albi, când dădeau peste noi, îşi învăluiau zborul mai sus, cu spicul moţului fâlfâind Între bălţi, începeau să umble cârduri mici de răţoi stingheri în zborul lor de sară, cu şuşuit de aripi La plăvii, rămâneau raţele năpârlite şi familiile lor de răţuşte, pândind cu ochii lor de mărgele cum se bolteşte cea mai lungă înserare a anului O jumătate de ceas am simţit în jurul meu, din văzduh în pământ, în bălţi, în stufării, în pădure, freamătul sfârşitului de zi Broaştele răcneau în cor, uneori, aşa de puternic, încât parcă se lamentau pentru criza solstiţiului şi scăderea în care intra zeul luminii Ţânţarii au început să mă atace în roiuri; simţeam, în năvala lor învierşunată, hotărârea să mă deşerte de sânge şi să mă adaoge lucrurilor moarte în care dospeşte iar viaţa",
    "753": " Atunci moş Mitrea Pescăruş mi-a declarat: —Mă duc s-aduc stuful S-a dus şi s-a întors: —Am adus stuful După ce a adus stuful, i-a căutat locul sub vânt, l-a aprins şi m-a învăluit în fum Lăcrămam şi tuşeam Bătrânul rânjea de ticăloşia mea Urmând să umble prin gospodăria-i puţină, da cu piciorul ici, îndemnând lucrul să se puie la locul lui, trăgea o sculă de subt un ţol şi se mira cum de s-a ascuns acolo Cel dintăi snop de stuf se mistuise; fumul se risipea şi eu ieşeam în lumină, plutind ca pe nouri şi genuni Uncheşul Mitrea mă admira, recunoscând în înfăţişarea mea o veche icoană din vreun pridvor în biserică Pe când el mă privea cu gura pe jumătate deschisă în spinii cărunţi ai bărbii ce-i căptuşea obrazul, ţânţarii dădură din nou năvală asupră-mi Pielea mea le era mai plăcută, mai moale şi mai uşor de străpuns",
    "754": " Poate aveau şi alte motive să mă prefere; Mitrea Pescăruş rămânea oarecum în afară de viforul lui Recunoşteam în asaltul lor vitejie, dar mai cu samă totală lipsă de respect Eram şi eu o victimă a bătăliei pe care specia lor o poartă de mii de ani împotriva omului Faraonii, la Nil, nu s-au bucurat de cruţarea lor; nici Por-Împărat la Gange; nici Alexandru Macedon la Oxus Generaţiile lor se multiplică numai ca să ne distrugă; noi n-aveam rost decât ca să-i hrănim —Ho, goangelor! strigă Mitrea Pescăruş, ca şi cum ar fi înţeles problema O înţelesese, deoarece avea argumente Unul din argumente era alt maldăr de stuf; celelalte argumente erau combinaţiile verbale pe care, tot de la Gange, Oxus şi Nil, triburile rudarilor şi breasla pescarilor le-au potrivit cu iscusinţă contra acestor duşmani Ţânţarii s-au retras pentru puţină vreme Puteau s-aştepte; aveau înaintea lor mileniile şi seriile altor pescari cu undiţa",
    "755": " —Acuma să mă duc s-aduc mâncarea, a zis uncheşul S-a dus şi a adus cratiţa —Am adus mâncarea A stat puţin şi s-a gândit —Mâncarea asta mi-a făcut-o o rudăreasă de aci din sat Tot ea a spălat şi pologul Am socotit eu precum că poate să cadă oaspete Mâncarea să zicem c-o mânânc eu; dar în polog dormi dumneata I-am dat opt lei L-am întrerupt: —O chiamă Raruca? —Pe cine? —Pe rudăreasă —Aia care mi-a fiert mâncarea şi a spălat pânzele? Da, aşa o chiamă Îi spui eu: fă aşa; spală aşa Ea a venit, a făcut ce i-am poruncit; s-a învârtit într-un picior şi gata! E dată dracului! A mai cugetat un timp şi a băgat de samă că pare a fi ceva la mijloc —Dumneata n-ai mai fost la Fundul Lintiţii —N-am mai fost, am întărit eu",
    "756": " —Nici n-ai ştiut ce şi cum; că mi-a gătit şi mi-a spălat —N-am ştiut —Atuncea cum de i-ai spus pe nume? N-aveam cum să-l lămuresc; explicaţia era prea lungă El a mormăit ceva şi m-a privit strâmb, atribuindu-mi poate o parte din invectivele destinate ţânţarilor —Mi-a spus Gâdea —Aha! da’ el de unde ştie? —Am auzit-o şi pe rudăreasă, pe grind, strigând că i-ar fi luat cineva banii —Aha-ha! unul Gogu! —Precum spui Uncheşul i-a atribuit şi lui Gogu câteva din variaţiile lui pe aceeaşi temă —Apăi atunci îşi caută ea altul Asta, domnule, e o muiere care nu se teme de bărbaţi Banii şi-i scoate ea, şi el să se ducă pe lume! —Aşa mi-a spus şi Gâdea Bătrânul se întoarse cu dispreţ: —Ce ţi-a spus Gâdea? Ştefan Gâdea nu ştie nimic El ştie să strângă banii şi să-i grămădească la chisoi",
    "757": " Alta nu ştie Dacă ştie, să spuie Dar nici ştie, nici poate spune —Aşa arată şi el, moş Mitre, că el nu se pricepe şi numai dumneata ştii toate câte au fost —Cu Dălcăuş? Apoi de ştiut ştiu eu; şi de spus pot spune, dar mai întâi îmi trebuie ceva S-a sculat de la foc: —Mă duc s-aduc paharul S-a dus în colibă şi a cotrobăit pe o poliţă —Unde eşti? Acilea eşti! A bocănit îndărăt, cu cizmele: —Iaca, am adus paharul Îmi arătă un pahar verde, de o litră —Ãsta îmi trebuie mie cu vin, şi pe urmă spun —Bine, moş Mitre, paharul se va umple cu vin, precum pofteşti Începui a-mi desface panerul cu provizii Bătrânul se lumină o clipă de un zâmbet cu desăvârşire blând —Raruca asta, domnule, are de la Sandu Dălcăuş o tăietură de cuţit",
    "758": " A tăiat-o acel tâlhar acum şase ani Se cunoaşte locul tăieturii ceva mai sus de stinghie, în partea stângă — Uite, aci m-a tăiat Sandu Hoţu, zice ea, şi arată Dumnitale nu-ţi arată; arată cui îi place Acu nu mai arată nici lui Gogu A arăta altuia, pe care-l va alege dânsa Mulţumesc pentru vin; pahar de vin, pahar de tinereţă Eu socot, domnule, că dacă azi n-ai prins nimic cu undiţa pe acolo pe unde ai fost, apoi mâni dimineaţă, aci, în Fundul Lintiţii, prinzi numaidecât Ieşi din polog când se jimbează de ziuă Atuncea stă abur pe gârlă Cum arunci, cum acaţi crapul L-am oprit o clipă, introducând în vorbirea lui monotonă istoria cu împăratu crapilor a lui Gâdea —Dă-l holerei pe Gâdea! C-o vorbă de-a lui eu nu cumpăr nici o testea de linguri de la rudari",
    "759": " Ce să vie împăratu crapilor în balta lui Mitrea? Nu zic, la undiţa dumnitale poate să dea, că dumneata eşti boier; dar în vârşele mele nu poate fi nici pomeneală; nici n-a fost, nici va fi La vârşele mele, ca la un rumân sărac, dă numai câte un crap de cei suletici, cărora noi le spunem ofiţeri Unde vă duceţi voi, bă ofiţerilor? Apoi ne ducem la Fundul Lintiţii, la vârşele lui Mitrea Da de ce nu se duce unu mai dolofan? Pentru căci aşa i-i dat lui de când mă-sa l-a făcut, să n-aibă nici o baftă Când a fost de trei ani i-a murit taică-su Când a fost de cinci, era să ardă de viu, că-l părăsise maică-sa, singur acasă Când a fost de şapte ani, a intrat slugă la străini La douăzeci de ani, tot slugă se afla A avut trei muieri: cea dintâi a murit de lingoare; ce-a de-a doua a fugit c-un bulgar; pe cea de a treia a bătut-o el şi a alungat-o, că curgea lenea după ea",
    "760": " Boi a avut, au căzut; cal a avut, a pierit Ãsta e norocul lui; are o casă de poţi învârti în ea o pisică de coadă şi n-are de ce se prinde cu ghiarele Pământ n-are; comoară n-a găsit S-a ales cu o barcă şi cu nişte vârşe În acele vârşe ne ducem noi să dăm cu capul Ne-a duce Mitrea Pescăruş să ne vândă la Olteniţa, să-şi mai ia câte ceva; niţică mâncare, niţică băutură, ş-un strai Iacă, acuş vine toamna şi n-are nici de unele Haideţi şi voi Ba noi nu ne ducem la Mitrea; a venit un boier cu undiţa; la dânsul ne ducem Grăind astfel, uncheşul sorbea câte puţintel din paharul verde Pe faţa întunecoasă i se veseliseră ochii şi sticleau în lumină Noaptea se lăsase deplin asupra bălţii, asupra gârlelor, asupra pădurii şi stufurilor în întreg acel cotlon al împărăţiei dunărene",
    "761": " Zborurile de paseri conteniseră; tăcuseră şi broaştele, aşteptând cu ochi bulbucaţi o apariţie misterioasă Luna însă trebuia să răsară ceva mai târziu \n\nPescarul „hăl bătrân“, cum îi spusese Gâdea, avea o voce care nu se armoniza deloc cu înfăţişarea-i naltă Pe lângă asta, vocea aceea nu părea a scoate dinlăuntrul acelui trup toate alcătuirile pe care le rostea, ci pe unele le pipăia şi le căuta, şovăind, în fiinţile şi lucrurile din preajmă I-am umplut din nou paharul cel verde, lăsându-l să spuie şi observându-l S-a întors la locul lui, la vâlvătăile vetrei, stăpânind lângă inimă vinul —Săracă breaslă! a suspinat el (Am înţeles că e vorba de breasla noastră a pescarilor) Când vin Dunările mari, mă îneacă De ce mă înecaţi? Aşa poftim noi! Când e secetă, mă uscă vipia, de mi se lipeşte burta de şale De ce mă frige şi mă usucă? Căci e voia sfântului soare! Dacă intră apa cu rânduială şi pun gard, are crapul înţelepciune de se fereşte de vârşele mele",
    "762": " Să fii tu al naibii de crap! Trăim ca vai de noi Dar barim trăim lungă viaţă Ieri ziceam „maică“ şi „taică“; mâni, ne cântă popa prohod O blagoslovenie însă am avut noi, pescarii Pologul Tot ţânţarii au învăţat mai demult pe oamenii de la baltă cum să-l facă Au venit unii din ei, care fuseseră bătuţi şi alungaţi de alţii Mă nene, pe noi ne-a alungat ăia şi au pus ei stăpânire aci Să alcătuiţi voi o căscioară de pânză rară S-o puneţi pe o leasă, sus, ca s-o sufle boarea Acolo nu vă pasă; îi înjuraţi şi le daţi cu tifla Aşa am făcut noi polog Intri în el dumneata c-un capăt de stuf aprins, ca să vezi goangele ce s-au furişat odată cu dumneata, şi le striveşti cu degetul Striveşti una, striveşti cinci; gata",
    "763": " Pui mânile sub cap şi te gândeşti Te fură somnul; dormi bună odihnă: iată, se face ziuă, e răcoare pe baltă Ãsta e pologul Dacă vrei să te culci dumneata, e gata Bun vin! Focul e blagoslovenia întâi Pologul e a doua Vinul e a treia Sunt şi altele, dar eu le-am uitat Dumneata aştepţi să spun cum a fost întâmplarea? Văd că încă nu-ţi flutură abur la gene Dar poate ţie, Mitreo, ţi-o fi somn? Nici mie nu mi-e somn Află dumneata că Sandu Dălcăuş s-a arătat în baltă acum opt ani Mă Sandule, cine eşti tu şi de unde vii? Eu sunt unul din lume Fără părinţi Am dezertat de la oaste Ce eşti tu acuma? Acuma sunt tălhar cu faimă Avea câţiva tovarăşi, oameni de prin satele noastre Veneau la el: Neică Sandule, cârciumarul nostru a adus marfă",
    "764": " Altul: negustorul nostru a scos bani de la bangă Îşi puneau obrăzare; ieşeau cu luntrea la un grind Păleau unde trebuia Se arătau cu putere şi îngrozire Dacă era nevoie, dădeau cu puşca Încărcau marfa, încasau banii, erau perceptori Se întorceau în baltă Aveau un ascunziş la Călan, între plăvii Franţuzeasca lui de ascunziş! Căile acolo erau încâlcite ca maţele; nu le mai descurca nimeni Mai aveau un ascunziş la Răzoare Acolo Dălcăuş şi-a pus muiere Un tovarăş al său, de-i zicea Tistu, şi-a adus şi el pe a lui —Ţineţi voi aici bordeiul bine, aşterneţi pat de odihnă, faceţi mâncare caldă Noi venim prin desimea de sălcii, ca lupii Nu se ştia nici când vin, nici când se duc Nu-i apuca ziua; nu-i apuca noaptea Luni, în amurg, s-adună la un cocioc în loc poruncit; intră în luntre toţi tovarăşii",
    "765": " Dălcăuş îi cercetează pe sub sprâncene Se duc ei pe cărările lor Ies într-o margine de Olteniţă Mai era lumină la cârciumar Dălcăuş a intrat singur, cu puşca —Sus labele! Câţi oameni au fost au stat smirna, cu braţele sus —Nene cârciumare, vino acilea A venit cârciumarul —Cum te chiamă? —Tănase —Nene Tănase, află că eu sunt Sandu Cunoşti-mă au ba? —Am auzit Am nevastă şi copii —Legea lor de nevastă şi copii; nu-i vorba de asta Scoate vin şi dă la rumâni A scos cârciumarul vin Au băut oamenii de s-au îmbătat Râdeau unii de alţii —Să n-aud râzând Să n-aud vorbă Beai şi ridici iar braţele sus Ieşiţi câte unul şi duceţi-vă —Bogdaproste, au spus oamenii —Hăt! cine deschide clonţul moare de puşca asta Auzit-aţi? —Am auzit",
    "766": " —Aşa Acuma, nene Tănase, scoate marfa pe care ştiu că ai adus-o astăzi Dă-o soţilor mei Pune-mi în palmă şi şase mii de lei, ca să nu mă supăr Să nu spui nu, că-ţi rămâne muierea văduvă Asta s-a întâmplat în jumătate de ceas Gata Miercuri seara, au trecut în cealaltă parte, la Ichimov, sat bulgăresc Au intrat la preot Şedea la cină, cu patru copii şi preoteasa —Sus! Să n-aud o vorbă; mie nu-mi place bulgăreşte Să vie patru oameni Luaţi pe presviteră şi copiii şi-i încuiaţi în cămara asta Dacă ţipă careva, puneţi căluş Candela şi custiveiu sfinţiei tale, părinte Agopie, scoate cheia a lungă şi deschide tronul ăl ferecat Dacă nu scoţi şi nu deschizi în clipă, te scrijelez la beregată A luat atunci optzeci poli de aur Vineri, tot cu obrăzare şi cu puşti, s-au înfăţişat la Silistra, la Hagi Iani, cherhanagiul",
    "767": " Boc-boc! —Care-i acolo? —Deschide —Care sunteţi dumneavoastră, bre? —Noi suntem, Sandu Dălcăuş Tare te rog să deschizi Dacă nu vrei cu voia, va fi cu nevoia Cherhanagiul a deschis Se învârtea de colo-colo, ţinându-se cu mânile de tâmple şi olicăindu-se —Nu plânge jupâne, zise Sandu Întreabă-mă de ce-am venit Am venit să-mi dai vamă douăzeci de mii de lei —Aoleo! aoleo! dar ce-am făcut să mă vămuieşti? —N-ai făcut decât una: că ai vămuit şi tu pe oamenii din baltă, dar i-ai vămuit cu nedreptate Scoate şi dă cât am cerut —Aoleo, nene Sandule, n-am —Atuncea să dai treizeci de mii —Vai de zilele mele! de unde să scot atâţia bani? —Anaforu şi ciovrântia ta de caţaon! Dă patruzeci de mii Hagi Iani a tăcut S-a desfăcut la brâu şi a scos cheia S-a plecat să deschidă lada de fier şi a ridicat din lada de fier revolverul",
    "768": " A lătrat întâi puşca lui Dălcăuş Vhau! Hagi Iani s-a dus cu capu-n jos în ladă Oamenii lui Dălcăuş l-au tras de picioare Dălcăuş a luat banii din sânge Au ieşit; au închis cherhanaua S-au dus la cârciumă Erau acolo oameni —Bună seara —Bună să vă fie inima Ce poftiţi domniile voastre? —Poftim să mâncăm —Numaidecât Şedeţi domniile voastre la masa asta, cu domnu plutonier de jandarmi Să vă dau câte o fleică? —Ba să ne dai dumneata de post Suntem creştini; azi e vineri Când au isprăvit de mâncat ce le-a dat, Sandu a zis jandarmului: —Am auzit la Hagi Iani o împuşcătură Plutonierul s-a mirat —Dumneata eşti plutonierul Chiriţă? —Da; eu sunt —Am auzit o împuşcătură; să nu i se fi întâmplat ceva rău lui Hagi Iani —Ce să i se întâmple? —Să nu-l fi călcat cumva Sandu Dălcăuş",
    "769": " Plutonierul Chiriţă s-a mirat şi mai tare S-a sculat şi s-a dus să vadă Sandu a pus pe masă o hârtie de o sută; a râs cătră cârciumar, s-a dus De aci, de la acest Chiriţă i s-a tras necaz lui Sandu Că l-a văzut Chiriţă şi l-a ţinut minte De-acum e al meu, zice Chiriţă Iau preţul pus pe capul lui Cât îl căutau jandarmii, geaba! Umblau prin bălţi – ce să găsească? Doar pe Caraoschi, tropolitu Tartorului Închideau pe oamenii de prin sate, în lungul Dunării, ca să mărturisească dacă ştiu de el – nimic Acuma, de la acea semeţie, domnu plutonier Chiriţă a avut semn Umblând şi cercetând, a mai găsit o altă urmă S-a dus la rudari —Nene Caloiene, ţi-ai dat fata după Sandu? —N-am dat-o; mi-a cumpărat-o —Mulţumit eşti? —Sunt —O mai vezi câteodată? —Cum nu? vine acasă din când în când",
    "770": " A urmărit-o pe Raruca A ştiut pe ce gârlă intră I-a dus cu barca şi cu undiţa, cum umbli dumneata, şi a găsit grădina de la Răzoare şi bordeiul S-a uitat pe ici, s-a uitat pe dincolo A lăsat să treacă o lună şi a umblat iar prin acele locuri Dălcăuş lovea în alte părţi şi jandarmii îl căutau aiurea Chiriţă se ţinea la pânda lui, chivăra şi centironul lui de melitar! A venit într-o dimineaţă Chiriţă; dar Sandu Dălcăuş se strecurase pe cărări mai devreme şi l-a simţit De un singur om n-avea a se teme, dar a priceput primejdia —Rarucă, zice, ştii tu ceva cumva despre un domnişor cu undiţa, pe care-l duce un barcagiu din Turtucaia? —Nu ştiu, Sandule —Nu l-ai văzut? —Nu —Nu ţi-a vorbit? —Nu —Să n-ai parte de mine? —Să El s-a uitat la ea crunt",
    "771": " —Muiere, tu mă vinzi —Aoleo, Sandule, ce mi-e drag eu nu lapăd —Tu mă vinzi, Rarucă, şi eu pe tine am să te omor —Nu te vând, Sandule, şi n-ai să mă omori Nu te lasă Precista —Poate nu mă vinzi tu, ci poate mă vinde Leana, muierea lui Tistu, că Tistu o loveşte când se îmbată Dar eu nu te-am lovit —Nu, Sandule; şi ţi-am fost cu credinţă —Ba eu înţeleg că una din două mă vinde; că eu cunosc copoiul care mă urmăreşte Am să vă omor pe amândouă Raruca a râs Dălcăuş şi Tistu au mâncat şi au băut Au desmierdat pe muieri După aia au tras cuţitele, să le omoare A lui Tistu a strigat: Maică, maică! mă omoară Tistu! N-a omorât-o Tistu I-a pus Dălcăuş cuţitul sub burtă Apoi i-a dat cu piciorul să se ducă în baltă",
    "772": " Cu acelaşi cuţit s-a întors şi a lovit pe Raruca A dat-o şi pe ea în baltă, s-o mânânce racii Însă rudăreasa se dusese la fund fără să fie moartă C-o mână şi-a ţinut strâns rana Cu cealaltă mână a înotat pe subt undă şi a scos gura lângă un cocioc, ca să răsufle A stat acolo neclintită Îi venea ameţeală S-a rezemat cu fruntea de un cuibar de gâscă sălbatică Poate ar fi slăbit acolo în leşin, dacă n-o ciugulea cloşca de obraz A luat din cuib un ou care i s-a părut proaspăt şi l-a sorbit A aşteptat să audă cum se duc bărbaţii, bătând în apă cu lopeţile S-a tras de lângă acel cocioc la altul; a ajuns la o plăvaie şi s-a întins acolo A avut în ea pe împieliţatu şi n-a pierit",
    "773": " A căutat pe Chiriţă şi i-a arătat lui întâi şi întâi semnul tăieturii —Soldatule, zice, eu ţi-l dau în palmă pe Dălcăuş La Răzoare nu mai vine, dar îi cunosc alt culcuş A mers şi ea în barcă şi a fost de faţă când au împresurat plavia de la Călan S-a apropiat numai ea, într-o luntre cu Chiriţă A strigat de la mal: —Sandule! Dălcăuş a ieşit la glasul ei şi părea înfricoşat Atunci l-au puşcat A căzut cu faţa în jos Ea s-a dus şi i-a ridicat fruntea, ca să-l vadă răpus L-a doborât şi pe Tistu După ce am aflat întâmplarea cu hoţii, m-am suit în polog, cu făclioara de trestie Uncheşul a mai rămas lângă vatră M-am întins cu faţa în sus, cu palmele sub ceafă, fără somn Întăi, am văzut un cer de sălcii, pe urmă un cer mai înalt, cu stele, între care, într-un târziu, s-a arătat şi o lună de foaie de cositor, tăiată într-o margine cu foarfeca",
    "774": " Observaţia cu „foarfeca“ o făcuse uncheşul, mormăind singur —S-o fi jucat cu ea frun copil îşi făcea el socoteală În linişte, dădea glas adânc boul-bălţii —Ce spui tu? întrebă pescarul Spui bine? Spune bine, îşi îndreaptă el spre mine glasul Zice că mâine prinzi crap \n\nAm adormit brusc; am revăzut într-un adânc de vis toată drama pe care mi-o reprezentase Mitrea Pescăruş Apoi m-am trezit deodată Uncheşul nu mai era la vatră Nu era nici în bordei, nici în pologul lui Părea a-l fi sorbit o hrubă a nopţii Costică şi Ilie gângăveau în salcie; din când în când răspundeau şi mierlei Cucoşii trâmbiţau în satul rudarilor; zarea de ziuă zbucnise în înaltul răsăritului M-am spălat pe ochi cu apă uncropită din baltă După ce adierea dimineţii a mânat de pe luciu aburii, mi-am căutat locul cel mai potrivit la gârlă, acolo unde apele Lintiţii scapătă printre gard şi curg spre Dunăre",
    "775": " Toate păreau liniştite, deşi toate erau tresăriri şi fierberi, zboruri şi chemări, amestec al vieţii şi morţii Mi-am pregătit trei undiţi şi le-am desfăşurat în apă, la fund, cu plumbi În cârlige aveam râme de cele şerpeşti M-am cinchit pe malul umed Stam şi eu neclintit Bătea inima în mine fără să se audă, cum zvâcnea nesimţit în toată zidirea Pe varga undiţii din mijloc a venit dintrodată şi s-a aşezat un pui de rândunică Şi-a netezit o clipă penele cu ciocuşorul, pe urmă s-a uitat la celălalt pui de rândunică din oglinda gârlei Vârful vergii a tresărit svâcnind de două ori scurt şi a treia oară înclinându-se prelung Puiul şi-a luat zborul ţârâind Am smuncit strunga şi crapul cel mare, pe care îl vestise uncheşul, s-a învăluit învolburând apa Pe când eu îl ţineam în coarda adânc încovoiată a vergii, Mitrea s-a înălţat la gard, stând nalt şi negru în răsăritul de soare, ca un Mefistofel, rânjind nu cu părere de bine",
    "776": " În acea clipă am auzit în marginea luncii şi cântecul din ajun al rudăresei Numai un moment am fost atent într-acolo şi crapul era cât pe ce să câştige lupta S-a prăvălit cu varga spre fund şi m-am dus şi eu după el în gârlă până la brâu L-am ţinut totuşi bine şi l-am întors la faţa apei făcându-l să beie aer În starea asta, pe jumătate înomolit, mă privea de pe celălalt ţărm în faţa Coloianului, împreună cu grangurii bordeiului, stârci, coţofene şi alte lighioane care se minunau cât şi dânsa de întâmplare Ochi de urs, 1938 24 iunie a apărut prima dată în Însemnări ieşene, nr 4 şi 11/1938 24 iunie 1937 este chiar data reală a unei vânători în bălţile Dunării Nuvela a fost scrisă la Copou Profira Sadoveanu îşi aminteşte vorbele prozatorului adresate celor care îi admirau această povestire: „Eu n-am nici un merit",
    "777": " Am spus toate aşa cum s-a întâmplat şi atâta tot“ „Una dintre capodoperele lui cel mai puţin ştiute, sintezăde descriere şi de invenţie graţios livrescă Nicăieri nu e Sadoveanu mai firesc şi totodată mai preţios“ (Nicolae Manolescu) \nRoxelanatc \"Roxelana\" Itc \"I\" În primăvara anului 1930, pe o vreme prielnică, am văzut Constantinopolul, având buni tovarăşi pe Ştefana Velisar şi Ionel Teodoreanu Dormeam în Pera, la un hotel apusean; dar zilele mi le petreceam mai mult în Istambul Cercetam bazarurile şi marile moschei ale sultanilor cuceritori Căutam în Hipodrom şi la basilicile vechi prefăcute în geamii urmele Bizanţului Pe mine mă interesau îndeosebi unele privelişti şi locuri în legătură cu istoria Moldovei Aveam nevoie de ele pentru un roman istoric pe care tocmai îl isprăveam: Zodia Cancerului sau Vremea Ducăi-Vodă Aşa încât, uneori mă despărţeam de prietinii mei, ca să cercetez colţul de oraş unde a fost cândva Bogdan-Serai, sau mănăstirea sfintei Marii Mogliutisa",
    "778": " Am suit şi am coborât treptele Fenerului deasupra peisagiului nemuritor al Cornului de Aur Pe dealul din fund, între chiparoşi, era cimitirul Eyub; în altă parte, la ţărmul mării deschise, temniţa împărătească de la Edicule, unde au putrezit şi unii din voievozii de la Carpaţi; în larg, departe, în pâcla uşoară de pe Marmara, insula Prinkipo De la Vechiul-Serai la Vlaherne, minunata aşezare fără pereche pe pământ se odihnea în soare, aşteptând rodul florilor primăverii Într-o joi am făcut un drum pe la Silivri-Capù, dincolo de zidurile împăratului Constantin, ca să vedem mănăstioara Balâclî, unde a făcut popas întru suferinţele sale de dragoste Alecu Ruset, eroul meu din Zodia Cancerului Vineri era zi de repaos a osmanlâilor Sâmbătă am petrecut câteva ceasuri admirând, ca să zic aşa, muzeul Seraiului Vechi Mai mult magazie de vechituri decât muzeu Însă noi ne împăcam mai bine cu neorânduiala şi cu neprevăzutul lui",
    "779": " Având în mine viziunea proaspătă a comorilor acestora acumulate nu din gust artistic, ci din uimirea şi lăcomia unor conducători de ordii, nu prin muncă onestă ori negoţ, ci prin silă şi sânge, mă aflam în ziua de duminică singur la o prăvălioară cu vedere spre podul cel mare ce desparte oraşul în două Stăpânul prăvălioarei se afla singur la acel ceas Negoţul său era de antichităţi, pe care eu le-am socotit cu mult mai tinere decât păreau —Aveţi şi n-aveţi dreptate, domnule, mi-a vorbit orientalul Avem şi imitaţii care ne vin din Germania Le ţinem la dispoziţia amatorilor americani Însă avem şi destule lucruri veritabile Poftim Cu multe vorbe, neguţătorul mi-a trecut un clit de rondele de fildeş Diametrul lor nu era mai mare de zece centimetri Erau subţiri, sunau discret Un artist persan zugrăvise pe ele miniaturi – scene vioaie în colori stânse",
    "780": " Erau o capcană pentru un muşteriu cărunt Le-am petrecut printre degete, zâmbind; autorul lor ţinuse să ilustreze anume poveşti din Halima, pe care cetitorii europeni nu le găsesc în ediţiile traducerilor curente Poziţiile şi pozele cele mai licenţioase cu putinţă erau alese ca să amuze sau barbari tineri, sau civilizaţi obosiţi Eram barbar, fără să fiu tânăr Eram european, fără să fiu obosit Neguţătorul meu a înţeles că nu-i pot fi muşteriu pentru acea marfă şi m-a privit cu oarecare respect S-a interesat de unde sunt şi cu ce mă îndeletnicesc L-am făcut să înţeleagă că bunurile mele – dacă pot fi numite aşa – nu sunt dintre acelea pe care rugina le mânâncă şi hoţii le pradă La cafeaua care mi-a fost oferită după această primă luptă de cunoaştere, am aflat, nu fără surprindere, că interlocutorul meu e un vechi poet",
    "781": " Negoţul lui sprijinea o artă, care în acea parte de lume e mai mult un huzur personal Cu atât mai mult avea nevoie de sprijinul negoţului său – sau a negoţurilor sale – cu cât era un străin Era un armean de sub climele asiatice ale Caucazului —Am cunoscut şi în ţara mea armeni, i-am răspuns eu Unii se află aşezaţi în Moldova din vremuri vechi Am dintre aceştia câţiva prietini ai căror strămoşi făceau afaceri prin Cetatea-Albă şi Cafa încă din veacul al paisprezecelea Ascuţimea judecăţii şi sensibilităţii lor vine dintr-un afund al timpului care merge până la asirieni Mă bucur de cunoştinţa domniei tale —Mă simt ruşinat, mi-a replicat omul meu, şi mă grăbesc să lepăd într-un fund de sipet miniaturile de fildeş Pot să-ţi mărturisesc că marfa asta e cu totul nouă Nu ţi-aş putea oferi ceva veritabil care să-ţi încânte sufletul ca un proverb ori un vers antic",
    "782": " Noi, armenii, avem într-adevăr o vechime mai mare decât brăţările, inelele şi celelalte podoabe ce se cumpără în bazaruri Nu ne-ar putea face concurenţă decât coloanele pe care le-au adus cuceritorii din risipiturile de la Delta Nilului, ca să le întrebuinţeze pentru basilicile şi moscheile ce se văd Se poate ca aceste coloane să mai fie întrebuinţate în alt ev, de alţi cuceritori Totuşi, stăruinţa lor nu se poate măsura cu cea a spiritului Poate ţi se va părea interesant să afli că noi, neamurile care nu ne mai numărăm secolele, am trecut dincolo de gluma şi anecdota dumneavoastră Fără îndoială că cel mai bun semn al civilizaţiei nu e tunul, nici trinitroglicerina, ci o vorbă de duh Cei care au avut strămoşi în epoca piramidelor preţuiesc mai mult săgeata de aur a inteligenţei Binevoieşte, rogu-te, a gusta din acest vin dulce din locul unde se află mormintele părinţilor mei şi ascultă o ghicitoare pe care mi-a propus-o un uncheş al meu, când eram în vârstă de şaisprezece ani",
    "783": " Acuma am ani şaizeci şi totuşi o mai ţin minte La o petrecere, se aflau unsprezece comeseni Unul din ei, om în toată firea, îşi scapă sub masă inelul şi se apleacă să-l caute Până să-l găsească, îi vine în minte să numere picioarele celor care stăteau pe scaune Numără: nouăsprezece Face socoteală Au rămas pe scaune zece oameni; ar trebui să fie sub masă douăzeci de picioare Lipseşte un picior Cum se face asta? Îşi găseşte inelul, se ridică, numără Zece, afară de el Toţi şed cuviincios la locurile lor; nimănuia nu-i lipseşte un picior Atunci de ce a numărat nouăsprezece? Neguţătorul meu armean m-a privit zâmbind şi mi-a turnat al doilea păhărel de vin dulce —Ascultă şi un sfat de la noi, a urmat el Când pleci la drum într-o călătorie lungă, dacă e în vremea blândă, între Sfântul Gheorghe şi Sfântul Dumitru, nu uita să-ţi iei blana",
    "784": " Între Sfântul Dumitru şi Sfântul Gheorghe, fă cum pofteşti La al treilea pahar îţi spun şi ce-i cu picioarele Cel care scăpase inelul sub masă a numărat greşit Ne-am desfătat astfel cu vorbe şi vin dulce în blândeţa după-amiezii, cunoscându-ne I-am aflat şi numele, deşi nu era nevoie de asta, ca să fim prietini Îl chema Ghirgor Misir Nu i-a făcut deosebită plăcere aflând că numele Misir, adică egiptean, se aude şi la armenii moldoveni —Totuşi, al şaptelea păhărel să-l bem în cinstea armenilor din ţara domniei tale, mi-a zis el Şi ei şi noi suntem fraţi cu piramidele A aflat că am văzut magazinul de antichităţi care se numeşte Seraiul Vechi —Niciodată europenii dumneavoastră n-au cunoscut bine acest loc, m-a învăţat domnul Ghirgor Misir Împresurate de ziduri crenelate şi străjeri cu baltag, grădinile de flori şi plante rare par a se bucura de strălucirea celui mai dulce soare în vederea mării; cu toate acestea, semnul sub care au stat e tristeţa",
    "785": " Chiparoşii au umbrit tăceri ca de morminte; în platani râd turturele deasupra furcilor unde putrezeau, mâncate de viermi, căpăţâni de osândiţi Marea freamătă delicat la poalele colinei, ca şi cum ar răsfrânge din trecut şi din inima ei stihuri olimpiene; dar în clădirile împăraţilor războiului, nimeni n-a ascultat decât tăcerea Zidurile ce împresură Seraiul au fost clădite din lespezi de marmoră cu inscripţii; mâni barbare le-au smuls din locuri sacre, aducându-le aici, ca să adăpostească tirani, haremuri de roabe trimese de pretutindeni şi oştime încruntată al cărei vis era prada şi măcelul Neguţătorul meu se opri o clipă bucurându-se de uimirea mea —Prea stimate domnule, a urmat el, cu vocea puţintel schimbată; te vei mira mai puţin aflând că ţi-am recitat stihuri dintr-un poem propriu, pe care, subt înrâurirea zilei de primăvară, mai mult decât a vinului, îl tălmăcesc în onoarea domniei tale Omul râdea; ochii lui mari şi negri sub sprâncene puternice şi subt o chică zbârlită şi căruntă, mă priveau cu tristeţă",
    "786": " —Am să mai adaog, urmă el, că acest neguţător armean, care-şi caută loc de tihnă sub soare, s-a pregătit să fie profesor de arheologie Şi pe arheolog îl ajută tot negoţul de antichităţi îndoielnice şi rondele de fildeş cu desene obscene M-am înclinat strângându-i mâna şi l-am rugat să urmeze a interpreta vechea curte a sultanilor, prin care trecusem în ajun ca un turist grăbit IItc \"II\" Omul meu nu era numai poet şi arheolog Cunoştea bine şi istoria sultanilor O cunoştea cu durere, deoarece din pricina slujitorilor otomani, nu cu prea multă vreme în urmă, familia lui fusese împrăştiată şi redusă în aşa măsură, încât el nu se mai putea aduna cu nimeni dintre ai săi în această viaţă —Sunt încredinţat, afirma domnul Ghirgor Misir, că atât cei buni cât şi cei fără-de-lege ne vom întâlni întru acelaşi destin Plata faptelor noastre într-o altă lume şi viaţă, pe de altă parte, e o invenţie a celor care au toate drepturile şi toate bunurile vieţii",
    "787": " Cum aş putea atribui inteligenţei supreme asemenea rânduială judiciară şi contabilicească? Totuşi, stimate domn, ceva se petrece în omenire Indivizii n-au timp ca să vadă în scurtul soroc al existenţei lor, însă arheologii şi poeţii pot distinge o rânduială în cursul ciclurilor De la împăraţii Asur şi faraoni s-au petrecut în istoria neamurilor destule fapte semnificative Evident că asta nu mă mângâie pe mine în scurtul meu stadiu aici Totuşi mă ajută să urmez linia civilizaţiei noastre mediteranee, mă ajută să fiu acum aici, fără să aştept o răsplată în altă parte E ceea ce am putea numi idealul oamenilor care s-au perindat, năzuind spre ceva mai bun Pe morminte cresc florile vieţii —Eşti poet, am murmurat eu cu o strângere de inimă —Sunt urmaş al asirienilor şi egiptenilor, a suspinat el, cu un accent pe care nu-l voi uita niciodată",
    "788": " Pe acest neguţător de antichităţi nu l-am mai văzut de atunci şi nu-l voi mai vedea Îi rămân totuşi prietin întru veşnicie IIItc \"III\" Aici, la „poartă împărătească“, îmi spunea el, la „poarta ortalelor“ şi la „poarta fericirii“, în întreite ţarcuri de piatră, au furnicat miile de ieniceri, bostangii, hadâmbi albi şi negri, cadâne şi roabe negre din Sudan, pitici diformi şi muţi cu frânghioare de matasă, înconjurând cu slujba lor prea plecată pe măria sa padişahul, cel mai strălucit între măririle pământului, biruitorul seminţiilor, umbra lui Allah pe pământ Fireşte, această slujbă privea nu atât treburile împărăţiei şi ale noroadelor, cât mâncarea şi împărecherile capricioase ale marelui stăpân Bucătăriile unde se amestecau mierea de la Moldova dumneavoastră şi aromatele de la India, haremul unde străjuia ca o fantomă a geloziei rânjite un câzlar-agasi, hadâmb negru, alcătuiau oarecum cheia intereselor cardinale în această aglomeraţie de clădiri de lemn, chioşcuri, cafasuri, grajduri, odăi, geamii, foişoare, ganguri şi havuzuri",
    "789": " Mehmet-Fatâh răzbise aici cu hoardele lui din Asia şi se aşezase cu toată greutatea asupra unui Bizanţ în decadenţă Era un Bizanţ molatic şi sleit din punct de vedere al forţei militare; dar era un Bizanţ al artelor şi meşteşugurilor fine, al cărturăriei şi inteligenţei greceşti Dintrodată ordiile cuceritorului, ca şi odinioară cruciaţii grosolani ai Apusului, şi-au însuşit aurul dărâmând monumentele, au incendiat palatele şi bibliotecile Pe basilicile armonioase au aşezat semiluna; mozaicurile măiestrite le-au astupat cu var; lângă o coloană cizelată de porfir au aşezat o treucă informă de grezie, ca să-şi poată spăla mădulările copiii profetului Peste Bizanţul de piatră înflorită şi marmoră au suprapus magherniţe de lemn Astfel au siluit o minune a lumii Ceea ce alcătuia însă morbul bizantin al decăderii a trecut din ruini în stăpânitorii noi, şi puterea osmanlâilor a clocit încă de la început în măruntaiele ei boala gărzilor pretoriene, a intrigilor de gineceu şi a demnitarilor castraţi",
    "790": " Sultanii au primit de la porfirogeneţii căzuţi rânduiala lor de curte Cum s-au aşezat în palatele biruiţilor sau în ceea ce fusese palate, s-au împresurat de ieniceri şi hadâmbi, de robi şi roabe şi au căutat în haremuri o răsplată de paradis pe pământ a trudelor războinice din această viaţă În cea mai mare expansiune a forţei lor, aceşti oameni ai săbiei nu şi-au putut ridica ochii spre orizontul unde locuieşte steaua noastră polară, ci s-au mărginit între aromele cuhniei şi miresmele haremului, amestecând în ele şi izul sângelui Virusul bizantin a mai primit şi adaosul vicleniei europene Astfel istoria celui mai mare sultan turc, Soliman cel Măreţ, a avut ţesute în ea cele mai crude tristeţi şi turpitudini Stăpânitorul acesta de noroade a putut coborî în türbeaua lui, încredinţat că a stat pe putere şi slavă Totuşi nu stătuse decât pe putreziciune",
    "791": " IVtc \" IV\" Hoardele turcomane în răsărit şi ienicerii în apus obişnuiau să culeagă pentru seraiul împărătesc feciori şi fete, alegând asemenea pradă din ce găseau mai frumos Băieţii erau cu îngrijire crescuţi şi şeful eunucilor albi alegea pentru slujba Înaltei Porţi slujbaşii palatului, caligrafii, muzicanţii, tot ce purta numele de „icioglan“ Ciurucurile treceau afară la munca grădinilor şi acareturilor: aceştia erau „azamoglanii“ Rânduiala curţii cerea ca slujitorii albi să nu păstreze din bărbăţia lor decât aparenţa O parte din fecioarele aduse intrau în haremul marelui stăpân Copile cu ochii albaştri din ţinuturile de cătră miazănoapte, ochi căprii şi cosiţe castanii de la Carpaţi, boiuri unduioase de la Caucaz şi destul de des domnişoare de pe coastele italiene şi franceze O raită de piraţi berberi au izbândit astfel a aduce haremului împărătesc o marfă mai puţin obişnuită, întru care s-a aflat şi o odraslă de patricieni de la Veneţia",
    "792": " Copila aceasta a stârnit mare răzmeriţă în gineceu Avea ochi verzi aprigi, minte ageră; lacrimile şi tânguirile i-au contenit curând A început a privi cu luare-aminte în juru-i Zâmbetul ei a devenit destul de enigmatic atunci când a fost înfăţişată lui Soliman-Sultan De două veacuri generaţiile succesive de roabe împărăteşti izbutiseră a da lumii cele mai splendide exemplare bărbăteşti Au fost sultani frumoşi ca nişte zei Dintre aceşti măreţi feciori se ridicase Soliman Veneţiana i-a zâmbit cu plăcere şi a avut ambiţia să-l cucerească Era un destin de împărăteasă —Ce doreşti? a întrebat-o împăratul —Prea strălucite domn, i-a răspuns ea, aş dori să nu mai văd mutra lui câzlar-aga şi a acoliţilor săi Pe lângă lipsa pe care o au, sunt şi urâţi Soliman a privit-o cu luare-aminte, mirat de asemenea cutezare Era pentru el o femeie nouă, cum nu mai văzuse",
    "793": " Ieşind din harem, i-a aruncat pe umăr basmaua de matasă Când l-a primit, bărbatul a găsit în ea mai mult decât nădăjduia, a luat mai puţin decât voia; a revenit ca la un izvor ce se înoieşte necontenit Pe lângă taina ei, pe care o administra cu viclenie, veneţiana răspândea în juru-i, în harem, o veselie de tinereţă şi de primăvară, care a cucerit pe cadânele bătrâne şi pe câzlar-aga În scurtă vreme şi-a făcutprietini şi partizani devotaţi Evenimentul cel mai neaşteptat se produsese în împărăţia osmanlâilor: padişahul, umbra lui Allah pe pământ, dintr-o anume noapte nu mai cunoştea decât o singură femeie —Nu-i nimic, suspinau dregătorii bătrâni; va fi şase luni sultană-haseki, pe urmă va trece şi asta cum trece fumul şi cum trec miresmele Însă harul n-a trecut ca fumul şi ca miresmele Noaptea a înrâurit asupra zilei; revoluţia a sucit şi a întors datinile; sultanul şi-a scos la vedere favorita şi a făcut-o soţie legiuită a sa",
    "794": " Astfel Veneţia, biruită pe mări şi în insule, câştiga în altă parte o victorie cu atât mai serioasă, cu cât era mai ascunsă Înaintea veneţiencei, locul de sultană-haseki, adică favorită, îl avusese o georgiană languroasă şi blândă, cu numele Sulamè Era o simplă roabă şi un simplu obiect de plăcere Iată-l pe marele Soliman pătruns de veninul subtil al unei muieri de altă specie Amorul ei avea rezerve necontenite; noaptea următoare făgăduia alte delicii care totuşi rămâneau nişte oaze ale unor deşerturi neistovite Trupul ei rămânea întruna proaspăt; stăpânul simţea întruna nevoia să se întoarcă la el Inteligenţa viperiană a acelei europene curând a înlănţuit deplin pe marele stăpân al lumii Patriciana a dobândit nu numai locul de tovarăşă oficială, nu numai juvaerurile şi brocarturile, şi horbotele de matasă şi tot ce poftea, ci şi patru feciori ale căror nume au fost: Mehmet, Selim, Baiazid şi Gingir",
    "795": " Acesta din urmă, pitic şi debil, cu capul mare înfundat între umeri, era poate un simbol al unor amoruri meşteşugite şi bolnave Şahzadè, adică prinţ moştenitor, rămăsese totuşi Mustafa, fiul georgiencei Deci sultana de la Veneţia, căreia istoricii i-au zis Roxelana, şi-a propus, ca un drept al ei de mamă, să schimbe succesiunea la tron Fiul georgiencei trebuia înlăturat; în locul lui trebuia aşezat Mehmet Atacul s-a produs întăi cu blândeţă, apoi cu oarecare vioiciune, între plăcerile aşternutului Dar Soliman obişnuia să lase lângă papucii de după perdeaua uşii preocupările lui politice Oricât l-a împuns cu corniţele ei sultana-doamnă Roxelana, măria sa stăpânul a păstrat ca pe o lege hotărârea sa cea dintăi Atuncea doamna Roxelana a cerut mijloace de izbândă de la umbrele strămoşilor săi din cetatea Adriaticei, adăogând în acelaşi timp practicile prea obişnuite în serai Din harem în ganguri, de la câzlar-agasi la capù-agasi, din poartă în poartă, de la roabe la robi, de la slujitori la demnitari, de la Divan-Yolù la Arz-Odasî, au început a umbla vorbe şi presupusuri care arătau pe şahzadè Mustafa uneltind în vilaietul său din Asia",
    "796": " Şahzadè Mustafa avea trupe puternice în Amasia şi ienicerii îl preţuiau ca pe un mare viteaz Bizuindu-se pe credinţa şi dragostea oştenilor, Mustafa avea deci intenţia să dărâme din scaun pe părintele său Soliman —De ce-i tăcut şi mâhnit în astă sară domnul meu? întrebă sultana-doamnă A primit veşti neplăcute de pe câmpurile de luptă? —Nu, zâmbeşte obosit stăpânitorul; oştile noastre se dovedesc biruitoare pretutindeni —În Tracia seceta urmează să ardă ogoarele noroadelor? —Nu, a plouat; dar putem da noroadelor de aici pâne din Asia Împărăţia noastră e întinsă şi se va mai întinde —Poate m-a urât domnul meu pe mine —Nu, floare a sufletului meu; nu-i asta La tine găsesc numai bucurii Vin la tine ca să răsuflu de intrigile fără sfârşit ale împărăţiei —Sunt intrigi în jurul măriei tale? a întrebat cu nevinovăţie Roxelana —Sunt, suflete; sunt scumpo; dar le uit când păşesc pragul tău",
    "797": " N-aş crede că am un duşman într-un copil al meu prea iubit, care cunoaşte că rânduiala mea a fost scrisă pe stâncă de granit Ştie că mă va moşteni, deci nu-i nimic adevărat Să lăsăm asta Tu, nepreţuit dar al lui Allah, apropie-te şi dă-mi ce nu-mi poate da nimeni în această viaţă Sultana-doamnă a oftat mângâind pe soţul său Primindu-i desmierdările, gândul ei fix rămânea neadormit, ca o candelă arzând pururi Nu mult după asta, în preajma sărbătorilor bairamului, un călăreţ grabnic de la Stambul a ajuns la Amasia, în tabăra oştilor lui Mustafa A cerut intrare la măria sa şi s-a înfăţişat c-un coşuleţ de aur plin de naramze şi caise zăhărite A îngenunchiat ridicându-l deasupra frunţii şi a aşteptat să fie întrebat —Cine eşti? de unde vii? —Sunt robul strălucitului padişah al măriei tale, a răspuns hadâmbul negru şi uriaş",
    "798": " Aduc dulce dar de la împărăţie Mi l-a încredinţat cu mânile sale însăşi mărita doamnă-sultană Mi-a spus: Dă-l fiului nostru, şi să ospăteze sănătos Să-i fie cu priinţă Allah! —Aşa a spus doamna-sultană? —Întocmai aşa, mărite stăpâne Toată suflarea împărăţiei îţi doreşte sănătate şi ani îndelungaţi —Să spui că ai adus darul Cum te chiamă? —Omar mă chiamă, prea slăvite —Să spui, Omar, că ai adus darul; l-am primit şi mulţămesc frumos —De la Stambul până aici la Amasia, am umblat ca o săgeată, fericite doamne —Văd, Omar, şi-ţi mulţămesc şi ţie Ca să cunoşti mila mea, iată, îţi dăruiesc acest roib pe care am poftit să-l încalec în dimineaţa asta Al tău să fie, cu tot tacâmul lui Robul a bătut metanie, sărutând poala lui şahzadè —Şi pe lângă asta, îţi dăruiesc, Omar, şi această naramză îngheţată de miere",
    "799": " Mânânc-o aici în faţa mea şi să-ţi aduci aminte de mine —Da, mărite stăpâne; până la sfârşitul vieţii mele n-am să uit mila măriei tale Cu mâna sa şahzadè a ales şi i-a dat naramza Omar a primit-o din genunchi şi a mâncat-o Apoi s-a ridicat ca să se ducă să-şi ia harmasarul roib N-a mai ajuns calul pe care-l ţineau paicii A şovăit, a căzut în brânci, s-a zvârcolit, şi în puţine clipe a rămas pe spate, cu ochii morţi boldiţi spre cer —Duceţi harmasarul în grajd, a poruncit Mustafa şahzadè paicilor săi Daţi cuvânt la odăi să vie vracii să ridice pe acest biet om Ce-o fi avut? După aceste cuvinte a învălit paneraşul în pânza de matasă în care fusese adus şi a privit în tăcere spre doi din slujitorii săi de taină, care îl aşteptau la treptele cerdacului",
    "800": " Ei au plecat frunţile Cel mai în vârstă a murmurat: —E un dar femeiesc Bărbaţii întrebuinţează hangerul —Să dea vracii ştire că robul a murit de inimă, a hotărât, întunecat, Mustafa şahzadè Vtc \"V\" Când s-a vestit în serai de întâmplarea de la Amasia, Roxelana doamna s-a uimit nespus, frământându-şi mânuţele cu degete subţiri Apoi a poftit numaidecât să se înfăţişeze domnului său sultanul ca să-l bucure că veştile de sănătate din partea lui şahzadè sunt mulţămitoare —Bănuiesc că fructul dăruit de Mustafa robului va fi fost otrăvit a şoptit ea, cu ochii măriţi de spaimă —E cu putinţă asta? Nu cred a răspuns sultanul De ce eşti atât de neliniştită? —Sunt neliniştită, stăpâne, din două pricini Să ne aşezăm pe această canapea, lângă havuz Nu-i nimenea alături, în Divan-Yolù? —Nu-i nimeni Vorbeşte",
    "801": " —Sunt neliniştită, stăpâne, deoarece coşul de fructe zăhărite l-am trimes eu Şi s-ar fi putut ca naramza s-o guste şahzadè —Crezi c-a fost înveninată? —Se poate, mărite stăpâne Ce nu se poate în această puternică împărăţie? S-ar putea să nu fi fost otrăvită naramza Vracii de la Amasia arată că robul avea inima slabă şi a căzut de trudă —Dacă vracii au spus aşa, atunci nu-ţi înţeleg frământarea, floare de rai —Mă frământ, mărite stăpâne, ca şi cum aş fi vinovată eu Dacă a fost cumva fructul înveninat? —N-a fost înveninat —Ba s-ar putea să fi fost, stăpâne Cine a adaos acea naramză, văd că e greu să se afle Am pricină să fiu de două ori neliniştită, pentru că bună-voia stăpânului a hotărât şi copilului meu iubit Mehmet o raià la Dunăre Stăpânul meu a binevoit a-i dărui şi aur şi a-i hărăzi ortale bune de ieniceri",
    "802": " Dacă a fost în primejdie Mustafa, poate fi în primejdie şi Mehmet Lumea e plină de fiinţi zavistnice, stăpâne iubite, şi te poftesc să nu mă laşi singură în iatacul meu Sunt plină de îndoieli şi frică Sultanul a încercat s-o liniştească; ea i-a zâmbit cu mâhnire şi s-a lipit de el ca o iederă —Am avut un vis urât, mărite doamne Visul s-a împlinit într-adevăr Cei doi vraci, care aduseseră de la Amasia ştire la împărăţie, au plecat din Stambul cu o epistolă binecuvântată de la tatăl cătră fiul său În ziua ce a urmat s-a pecetluit la Divan-Yolù plecarea lui Mehmet şi vistiernicul Porţii a adus în burdufuri aurul S-au înfăţişat şi căpitanii ienicereşti ca să însoţească, pe calea Adrianopolului, alaiul tânărului vlăstar al împăratului La al şaselea ceas, copilul urma să se înfăţişeze şi să îngenuncheze la sărutarea mânii părintelui său",
    "803": " La acel ceas sultana-doamnă Roxelana a dat strigăt cumplit şi a căzut cu faţa în jos peste cele din urmă zvârcoliri ale iubitului său fiu Mehmet Au venit asupra ei femeile, ridicând-o Ea le-a respins, cu priviri crâncene S-a zvonit îndată că feciorul a avut o boală prea grabnică, poate de inimă Şi mama s-a retras rănită, încuindu-se în iatacul ei Se ridica împotrivă-i ceva mai mare, mai mult, mai covârşitor decât sultan Soliman Soarta, cu ochii de ghiaţă verde ca şi ai doamnei Roxelana, i se împotrivea, făcând altă rânduială viilor şi morţilor Lacrimile şi strigătele nu folosesc la nimic Unii filosofi apuseni au dovedit celor iniţiaţi că Dumnezeu e o născocire pentru cei slabi, ca să-şi poată suporta mizeria Duhul pe care-l avem în noi e o forţă în sine, care poate restabili cumpăna împrejurărilor Deci Roxelana a zâmbit numai puţintel trudită domnului său când el a venit s-o cerceteze",
    "804": " Era tare şi totuşi trebuia să pară slabă Era hotărâtă să înfrunte orice şi totuşi a căzut în genunchi înclinându-şi fruntea şi cuprinzând acel trup care vibra de câte ori ea se alipea de el Dându-i impresia pasiunii amoroase, Roxelana a rugat pe marele stăpân s-o ierte că-i pricinuieşte tulburare şi mâhnire —Am pierdut un bun scump, gâfâia veneţiana şoptit Doresc altul tot de la cel ce mi-a dăruit pe întăiul Măritul împărat i-a cuprins tâmplele: —Alină-te, iubirea mea, a zis el grav Trist sunt şi totuşi mă faci fericit Fi-vom pururi amândoi şi în cealaltă viaţă Ochii ei erau o mare adâncă şi liniştită, sub luciul căreia se pregătesc dezastre VItc \"VI\" Iată că, într-o zi, unul din slujitorii credincioşi ai sultanei-doamne a găsit, din întâmplare, pe calea de la Scutari, în Anatolia, un călăreţ de olac ucis şi jefuit de lotri",
    "805": " Îi lipseau calul, armele şi banii; însă în căptuşeala hainei îi rămăsese o carte pe care slujitorul a adus-o stăpânei sale Călăreţul ucis părea a fi un trimes tainic şi acea carte cuprindea poate veşti în legătură cu treburile împărăţiei Doamna Roxelana a chemat pe doi din icioglanii săi caligrafi şi le-a dat cartea s-o deslege Cum au străbătut cu privirile rândurile epistolei, acei icioglani au căzut cu frunţile la pământ şi au strigat: —Aman, doamnă! se găsesc în această carte uneltiri primejdioase împotriva stăpânului nostru padişahul —Vai! a strigat doamna Roxelana, pocnindu-şi palmele; numaidecât vreau să cunosc primejdia, ca s-o afle c-o clipă mai devreme domnul meu, din gura mea Luminăţia sa rămânea-va în putere şi pe cei vicleni îi va zdrobi sub copitele calului său! Cei doi caligrafi s-au sfiit mai întăi, după aceea n-au întârziat a arăta adevărul —Slăvită doamnă, stăpâna noastră, taina ce ni se dezvăluie e cu primejdie mare, ca o sabie cu două tăiuşuri, căci, din anumite vorbe ale acestei epistole, se înţelege că Mustafa şahzadè e amestecat într-o înţelegere cu persienii, împotriva slăvitului său părinte",
    "806": " —Vai şi iar vai! s-a frământat doamna Roxelana, nemaiputându-şi stăpâni cutremurul Primejdie pentru viaţa stăpânului nostru este să dăm la iveală uneltirea, au să n-o dăm Căci dacă o dăm pe faţă, pentru sufletul părintesc va fi ca şi o moarte; iar dacă n-o dăm, primejduim deasemeni pe luminăţia sa Icioglanii au îngenunchiat şi au bătut metanie, apoi s-au retras —Nu spuneţi încă nimic nimănui, i-a îndemnat doamna Roxelana, şi şi-a tras din cingătoare naframa, ca să-şi ascundă lacrimile Cartea a rămas pe măsuţa de abanos N-a trecut nici un ceas şi ştirea a început să bâzâie pretutindeni în serai ca un bărzăun supărător Când Soliman-Sultan a intrat, cu privirile neguroase, în chilia soţiei sale prea iubite, doamna Roxelana s-a repezit ca s-acopere cartea cu ladurile feregelei —Nu, nu! a strigat ea spăimântat, cu palmele împreunate —Iubita mea doamnă, a rostit el grav, mărturiseşte-mi ce se întâmplă",
    "807": " Nu-mi ascunde nimic Am văzut cartea —Copilul nu poate fi vinovat! a strigat veneţiana E sânge din sângele măriei tale Cruţă-l Soliman-Sultan s-a apropiat şi a mângâiat-o —Vreau să văd cartea —Domnul şi stăpânul meu, se zbătea ea, sunt încredinţată că e o carte plăsmuită Duşmanii noştri se ascund pretutindeni în juru-ne; îi avem şi înăuntru şi în afara seraiului Nu te lăsa biruit de mânie, soţule al meu iubit! Ascultă-mă şi pe mine o dată Aş vrea mai bine să mor eu decât să te văd atât de tulburat —Dă cartea! a poruncit sultanul Veneţiana s-a ferit şi a lăsat la vedere, pe măsuţa de abanos, cartea Scena aceasta de tragedie s-a prelungit după toate rânduielile marei arte, până ce Soliman-Sultan a primit-o pe doamna sa în braţe şi i-a şters lacrimile cu barba —Eşti o muiere neştiutoare! i-a zis el cu blândeţă, depunând-o delicat pe sofa",
    "808": " Ce pot şti femeile despre treburile încurcate ale unei împărăţii ca a mea Aceeaşi barbă s-a zbârlit cu turbare în Divan-Yolù, unde l-au împresurat pe măria sa dregătorii chemaţi în pripă Sultanul a aţintit cu priviri pline de înfricoşare pe Rustem-vizir; şi când şi-a învăluit iar barba de viforul mâniei, Rustem-vizir a căzut în genunchi şi şi-a înclinat fruntea până la imineii cei roşii ai împărăţiei —Înţelegi ce-ţi poruncesc, Rustem? a întrebat împăratul cu glas trudit de bântuirea furtunii —Ascult, prea mărite stăpâne —Îţi poruncesc, Rustem, să iei cu tine destui oşteni ai mei de credinţă, să treci cu ei chiar astăzi Boazul şi să n-ai hodină până la Amasia Să-mi aduci pe Mustafa aici Să nu-l strici Vreau să-şi mărturisească în faţa mea nelegiuirea Rustem, marele vizir, a îndrăznit: —Să fie oare vinovat fiul strălucirii tale? —Vom vedea, Rustem",
    "809": " În faţa mea nu va putea tăgădui Iar dacă e nevinovat, Allah va lumina judecata noastră Rustem a fost într-o săptămână la Amasia Marele vizir cunoştea puterea oştilor lui Mustafa, precum şi dragostea lor pentru şahzadè Pe de altă parte, în lungul drumurilor Anatoliei, credinciosul împărăţiei cugetase la întâmplare şi-şi înşiruise întrebările şi răspunsurile după metoda retorilor greci Ciudată acea scrisoare care a apărut dintrodată în serai, după jocul otrăvurilor Ciudată împotrivirea stăruitoare a doamnei-sultane Întreg seraiul o cunoaşte, întreg seraiul se uimeşte de mila doamnei-sultane Însă împărăteasa n-a plâns atâtea lacrimi la moartea fiului său Mehmet Fiinţa aceea aprigă şi ageră ca o coasă n-a fost dăruită de Allah cu duhul blândeţii Rustem-vizir simte că în dosul ochilor ei verzi poate fi scrisă şi soarta căpăţânii sale Ajuns în tabăra lui şahzadè, Rustem-vizir s-a închinat cuviincios şi a fost primit cu bunăvoinţă",
    "810": " Fiul a aflat că părintele său pofteşte să-l vadă grabnic E o poftire prea stăruitoare Rustem-vizir ocoleşte pricina pentru care s-a făcut chemarea, însă chemarea e stăruitoare Dacă se poate, fiul trebuie să se pregătească fără întârziere de drum Porunca este ca Rustem-vizir să nu se întoarcă singur —A poruncit părintele meu aşa? Cu glasul său? —Aşa a poruncit, cu însuşi glasul strălucirii sale, se închină Rustem Mustafa şahzadè priveşte cu luare-aminte pe dregător Întreabă zâmbind: —La Istambul vremea e bună şi liniştită? —Aş putea să-ţi spun că-i bună, şahzadè, răspunde vizirul, însă n-aş grăi adevărat dacă ţi-aş spune asta Ştii că-mi eşti drag şi că vechii slujitori ai împărăţiei te preţuiesc ca pe o piatră rară —Atunci s-aşteptăm să se facă vreme bună, a răspuns coconul împărătesc Deocamdată îmi prieşte mai bine la Amasia Rustem şi-a pipăit grumazul",
    "811": " —Deşi partea aceasta a fiinţii mele e în primejdie, a râs el, voi duce stăpânului nostru răspunsul măriei tale VIItc \"VII\" Când s-a aflat rezultatul soliei marelui vizir, doamna Roxelana s-a bucurat făţiş A cuprins râzând puţintel răutăcios pe domnul său şi i-a rostit înţelepte cuvinte: —Câteodată întârzierea e prielnică, stăpâne bune Cât aşteptăm, va ieşi la lumină adevărul Soliman-Sultan a suspinat neguros —Iubita mea, a răspuns măritul stăpân, ceasul mâniei mele a trecut —Nu-i aşa? mă bucur nespus, domnul meu —Aşa este, doamnă, ceasul mâniei mele a trecut În acel ceas credinciosul Rustem a fost în primejdie să treacă puntea vieţii Mă duc eu însumi în Amasia, ca să judec acolo pe fiul meu Roxelana s-a spăimântat, s-a zbătut, a încercat să vorbească, să se împotrivească Împăratul i-a astupat gura încondeiată trandafiriu N-a mai vrut s-asculte nimic",
    "812": " Râdea strâmb A rămas neînduplecat —Împlineşte-mi măcar o rugăminte, prea iubite stăpâne, a îndrăznit într-un târziu Roxelana Ia cu măria ta pe pruncul nostru Gingir, ca să se bucure şi el de călătorie şi să-ţi fie inima blândă când vei ajunge acolo Gingir iubeşte pe Mustafa ca pe-un Dumnezeu —Bine, a încuviinţat sultanul Pregăteşte-ţi pruncul Îl iau cu mine, ca să se bucure de priveliştile împărăţiei noastre ca de nişte jucării ce nu vor fi niciodată ale lui —Vai a suspinat doamna Roxelana —Mângâie-te, a zâmbit Soliman căci partea lui în această lume nu e cea mai rea Coconii măreţi sunt mai în primejdie decât acest prunc cu care soarta n-a fost darnică E destul de ascuţit la minte, ca să-ţi spuie tot ce va vedea Luând deci cu sine pe mezinul său prea iubit Gingir, slăvitul sultan a trecut cu mare alai în Asia",
    "813": " După rânduiala Porţii, nu era îngăduit noroadelor să-l întâmpine Stăteau departe de cale, îngenunchiate La popasuri, ajungeau înainte cei nouăzeci şi nouă de bucătari, ascuţindu-şi cuţitele În vremea ospeţelor stăteau şirag în jurul cortului celui mare nouăzeci şi nouă de baclavagii De la cel dintăi ceas al zilei, nouăzeci şi nouă de bărbieri aşteptau scularea marelui stăpân al lumii Oştile împânzeau satele, vămuind oile şi grânele Navrapii ajungeau cu harmasarii lor până în zările cele mai depărtate, împungând cerul cu suliţe, ca să ieie spaimă neamurile Astfel stăpânul cel înfricoşat al lumii a ajuns la porţile Amasiei şi slujitorii împărăţiei au întins cortul cel mare de matase, cu bold de aur în vârf Porunca a fost să rămâie marginea taberii împărăteşti pustie Şi se vedeau desluşit focurile taberii oştenilor lui şahzadè Un pâlc de cavaleri cu zale şi coif a trecut în pas domol cătră acea tabără a coconului împărăţiei, şi cum au ajuns în preajma săivanului albastru al lui Mustafa şahzadè, au strigat porunca stăpânului celui mare",
    "814": " Când s-a auzit asemenea poruncă, ordiile fiului s-au sculat sunându-şi armele Şahzadè a încălecat făcându-le semn de potolire cu braţul înălţat A zâmbit cu trufie; ienicerii lui îi erau credincioşi Îşi cunoştea puterea Allah îi ştia nevinovăţia Deci şi-a pus harmasarul alb în galop săltat şi a fost în clipă lângă cortul părintelui său Călăreţii lui s-au oprit la o bătaie de săgeată Fiul a aruncat slujitorilor de la cortul verde frâiele calului; pâlcul lui de oaste a dat strigăt şi ortalele rămase în urmă au răspuns, încât vulturii de sub cerul nouros au abătut spre pustie Era o zi mohorâtă, fără soare, şi vântul sufla dinspre munţii depărtării Soliman-Sultan asculta posomorât în despărţitura din fund a cortului său strigătele prelungi ale oştirii de la Amasia, pe când icioglanii săi, după rânduială, desfăceau de pe Mustafa şahzadè armele Când feciorul cel semeţ a păşit spre despărţământul sfânt al cortului, muţii l-au şi împresurat cu juvăţurile",
    "815": " El s-a oprit numai o clipă, scăpărându-şi privirile în jur C-un muget înalt de leu mânios, s-a abătut spre cei mai de aproape lovindu-i cu străşnicie Au căzut câţiva în juru-i încolăcindu-se ca viermii —Nu te îndura, stăpâne şi tată! a strigat el Întăi judecă-mă Sultan Soliman a desfăcut un colţ de perdea, aruncând o privire groaznică asupra gâzilor Mustafa a făcut un pas îndărăt spre ieşire, ca să-şi cheme credincioşii Atunci muţii s-au izbit din nou asupra osânditului, l-au doborât şi l-au ţintuit la pământ, zugrumându-l În acel minut a intrat de-afară, alergând cu bucurie spre Dumnezeul său, Gingir mezinul Când l-a văzut căzut şi zdrobit, a ţipat răsucindu-se în loc ca şi cum ar fi fost cuprins de nebunie năprasnică şi s-a prăbuşit asupra mortului Apoi îndată s-a ridicat, privind cu ură spre tatăl său şi rupând de pe el straiele-i de matasă",
    "816": " Cu podoaba pe care o avea la centură, un stilet mic, o jucărie aurită, s-a străpuns pe loc în inimă, ridicându-şi viaţa S-a auzit afară ropotul străjii lui Mustafa, întorcându-şi caii spre tabără Odată cu vântul s-a îndârjit murmurul ordiei de la Amasia Crainicii trecuţi de cătră cortul verde spre ei au strigat poruncile stăpânului celui mare, dar ienicerii lui şahzadè n-au răspuns la chemarea de rugăciune a hogilor şi, când i-a îndemnat la prânzare bătaia căldărilor, au rămas cu armele în mână îndârjiţi Sultan Soliman a poruncit să fie ridicat din cortul său leşul zeului palid, care fusese şahzadè Mustafa, iubitul său, şi să fie lepădat spre marginea taberii, ca să se îndestuleze de vederea lui oştile de la Amasia Crainicii au strigat: —Dacă braţul meu nu m-ascultă, îl tai; şi dacă inima mea nu m-ascultă, o străpung! Bătrânul ulemà Selim-Hafiz a recitat psalmul regelui Daud, când s-a ridicat asupra sa fiul său Avesalom",
    "817": " S-a făcut apoi tăcere asupra taberii şi împăratul a ieşit călare împotriva ordiei de la Amasia, singur Privea neînduplecat, ca un îmblânzitor care-şi cunoaşte fiarele Rând pe rând ortalele s-au supus şi şi-au închinat frunţile în ţărână Astfel a pierit Mustafa şahzadè şi împărăţia s-a întors la Istambul VIIItc \" VIII\" Înlănţuirea predestinată a întâmplărilor s-a oprit o clipă, aşa încât unii dintre muritori să aibă iluzia biruinţii şi a veşniciei Numaidecât fantomele adevărului au ieşit din mormintele proaspete La cel dintăi popas pe drumul Istambulului, icioglanii care despoiaseră pe şahzadè s-au înfăţişat la marele stăpân, îngenunchind şi întinzându-i hârtiile găsite asupra mortului Soliman s-a posomorât Masa fusese bună Îl aştepta hodina pe piei de tigru a ceasului de după-amiază —Ce-i asta? Îmi aduceţi alte dovezi ale vicleniei osânditului? —Slăvite stăpâne, a răspuns cu mare umilinţă mai-marele caligrafilor, n-am fi îndrăznit să tulburăm din nou pe strălucirea ta cu altă dovadă de vinovăţie",
    "818": " Dar hârtiile pe care le aducem mărturisesc altfel S-ar putea ca ele să fi fost pregătite de Mustafa-bei —Atunci? —Încredinţăm pe strălucirea ta că ceea ce am găsit noi nu-i plăsmuit Cunoaştem caligrafiile tuturor diacilor care s-au învrednicit să îndrepte cărţi împărăţiei, cu iscăliturile şi peceţile şahilor de la răsărit şi a beilor de la miazăzi Nu poate fi nici o îndoială asupra celor cuprinse în cărţi Se vede, din ce-am cercetat, că şahzadè a fost străjer neclintit al hotarelor împărăteşti Toţi se supun ameninţării lui şahzadè şi mărturisesc dorinţă de pace, ca să nu supere cu nimic bunul plac al strălucirii tale Iată Arun caligraful a dat cetire cărţilor de la Persia, şi de la Industan, şi de la Egipet Somilan a rămas ca o stană pe covorul lui Allah îi trimitea pedeapsă cumplită, căci porunca sa pricinuise jertfa unui nevinovat şi acel nevinovat era copilul său",
    "819": " Şi-a stăpânit geamătul lăuntric, şi-a încleştat în ghiare barba Nu mai era nimic de făcut Cei pieriţi nu se mai înalţă din sângele lor Soarta îi hotărâse asemenea crâncen ceas, pentru păcate şi greşeli trecute Mai fericit era mortul care se ducea să fie încununat cu lumină la scaunul lui Allah, decât măria sa care, pe acest ticălos pământ, rămânea încărcat de ani, sfâşiat de zadarnice păreri de rău Cine era vinovatul adevărat? Cine pusese la cale pieirea copilului său? Cum spun jurisconsulţii bizantini – cine a avut interes să facă asta? Cui foloseşte moartea primogenitului său? Vrea Domnul Dumnezeu, în mânia sa, să-i întoarcă braţul spre a zdrobi pe alţii? Să fie vinovată aceea care-i dă pe pământ fericirile raiului? Sau vor fi fiind vinovaţi alţii dintre atâţi răi care furnică în umbra Porţii? Mişelnică e făptura omenească şi mânia fără frâu îndeamnă în anume ceasuri pe domnii lumii să dea drumul izvoarelor de sânge, ca să nu mai rămâie neam omenesc trăitor sub soare! Icioglanii se retrăseseră",
    "820": " Sultanul se cumpănea înainte şi îndărăt în locul său, clătinat de spaima singurătăţii Murmura versete sfinte O Allah! Ila Allah! singur mă aflu în valea mâhnirii Chiamă pe rob sub lumina ta; conteneşte-i osânda A lovit cu inelul gongul din dreapta sa A poruncit negrului care s-a arătat sub perdeaua de catifea să cheme pe Selim-Hafiz Bătrânul tâlcuitor al legii Prorocului a ascultat mărturisirea domnului meu A luat în mânile-i cu unghii cârligate cărţile aflate S-a cufundat în cetirea lor După cetirea lor a oftat şi a tăcut —Ce spui tu, Selim-Hafiz? a întrebat împăratul Selim-Hafiz n-avea nimic de spus Totuşi trebuia să spuie ceva, căci asta era slujba lui Mai bine ar fi fost să fie întrebat înainte de fapta cea crâncenă, dar împăraţii au narav să făptuiască întăi şi să întrebe după aceea",
    "821": " —Mărite stăpâne, a suspinat clericul, nici un fir de păr şi nici un pai nu se clinteşte aici pe pământ fără ştirea lui Allah cel veşnic N-avem nimic de făcut Să ne închinăm şi să ne supunem Marele Soliman s-a simţit mai mic decât toţi mişeii împărăţiei sale şi două lacrimi i-au izvorât din ochi Le-a alungat cu mâna stângă în lungul bărbii —Vinovaţii vinovaţii a şoptit el —Allah va lumina înţelepciunea domnului meu a răspuns bătrânul —Ce să fac, Selim-Hafiz? Bătrânul s-a închinat cu smerenie şi frică: —O, stăpâne, Selim-Hafiz spune că pământul e sătul de sânge… Împăratul a înălţat fruntea şi a încruntat sprânceana Selim-Hafiz s-a dus la ale sale Legea împărăţiei otomane deschidea urmarea la tron celui de al doilea fiu al doamnei Roxelana, Selim cu numele Fără îndoială, Domnul Dumnezeu îl vesteşte pe împărat că altfel nu poate fi",
    "822": " Căci numele lui Selim şahzadè e şi numele lui Selim-Hafiz Prin asemenea potriviri îşi dă Domnul Dumnezeu înştiinţarea Dar Selim, al doilea fecior al doamnei Roxelana, era un flăcău pântecos şi buged Îi plăcea să mânânce îmbielşugat şi se spunea că are o înclinare neînfrânată pentru vinuri, cu care se îndeletnicea în tovărăşia unor prietini Mult mai mult se bucură de dragostea maicii sale Baiazid, al treilea fecior, care avea în priviri ascuţimea ei şi în înfăţişare liniile divine ale frumuseţii Gingir, copilul şubred, se prăpădise din voinţa prea înaltă a lui Allah Deci, urmând legii, Selim avea dreptul tronului Totuşi împăratul bănuia că Roxelana va pune înainte dragostea ei pentru Baiazid Împăratul a oftat întru singurătatea lui Ajungând la Stambul, înălţimea sa va avea poate să judece pe prea iubita-i soţie Poate Allah îl va lumina s-o ierte, căci ea îi rămâne totuşi singura mângâiere a vieţii",
    "823": " Însă urmaş va fi Selim, după legea împărăţiei Alaiul împărătesc a trecut în şeici Boazul şi împăratul a pus piciorul în grădinile seraiului Roxelana îşi primise veştile de la oameni ai săi, prin călăreţi grabnici, şi înţelegea că i-i ameninţată viaţa Totuşi destinul trebuia să-l cârmuiască ea, aşa cum înţelegea şi cum hotărâse Putea pieri; era însă o mamă vitează Când a intrat împăratul în grădină, curtenii au ocolit pe alei şi l-au lăsat singur Întru întâmpinarea măriei sale venea doamna Roxelana Ea era singură; femeile sale pândeau de după perdelele haremului Muţii împărăteşti nu se îndepărtaseră; se opriseră în fund, aşteptând poate o poruncă Doamna Roxelana şi-a repezit asupra lor fulgerul privirii, apoi şi-a îndârjit trupul, ca o viperă care atacă Soliman s-a oprit părând nehotărât Ea păşi grabnic până în faţa lui şi a căzut în genunchi",
    "824": " —Doamne al milei! Doamne al iubirii mele! a cântat ea cu glasul nopţilor când stăpânul său o cerceta; nu mă cruţa, doamne, dacă pofteşti să-mi iei viaţa Lipsită de mângâierea ta, fiinţa mea n-are preţ Nu mă lepăda însă gâzilor: ridică-mi viaţa cu mâna ta Era încă frumoasă; tocmai atunci ieşise din baia stropită cu mireasmă de trandafiri Purta feregeaua primei lor nopţi Între două scoarţe de matasă, îi întindea leşul uscat şi vechi al unei flori rare —Ce-i asta? a întrebat împăratul —E floarea care a fost martoră a bucuriei mele dintăi, doamne De atuncea, din noaptea neuitată, o păstrez Cu sângele meu să înflorească din nou I se desfăcu feregeaua, i se luminară sânii Avea spre domnul său avântul cu care îl biruia totdeauna în luptele intimităţii Veneţiana calculase şi abstinenţa împăratului în răstimpul tristei lui expediţii",
    "825": " La un ceas după această întâlnire primejdioasă, în chioşcul din vreme pregătit, Soliman se desfăta în ospăţ, pregătindu-se pentru alte plăceri mai mari Pe când Mustafa şi Gingir dormeau alături în ţărâna Asiei IXtc \"IX\" A doua zi şi a treia zi doamna Roxelana a aşteptat o hotărâre nouă în ce privea urmaşul împărăţiei Dar acea hotărâre n-a venit, aşa încât lupta trebuia începută iar şi dusă fără oprire Cu cât îl împovărau anii, împăratul se arăta mai încăpăţânat Socotea rânduielile sale pe pământ drept lege dumnezeiască; hotărârile sale, munţi de neurnit I se părea că aşezămintele sale vor stărui în veac şi pururi Selim beţivul rămânea deocamdată urmaşul neînduplecatului Doamna Roxelana hotărâse în taina sufletului său altfel şi îndeplinea tot ce trebuia ca să treacă peste hotărârile omeneşti, substituindu-se cu semeţie Celui care împărăţiile ca pleava le vântura Din câte cunoştea şi săvârşise, odrasla de patricieni era mai mult decât oricând încredinţată că vorbele mari care încearcă să cuprindă necunoscutul şi neştiutul nu au nici măcar umbra unei realităţi",
    "826": " În faţa unei voinţe covârşitoare, totul trebuia să cedeze Prima noapte a revederii ei cu Soliman-Sultan rodise domnia vilaietului Ciliciei, în preajma Stambulului – deocamdată temelie a clădirii măreţe pe care o pregătea pentru iubitul său Baiazid S-a dus şi ea împresurată de curtea domnească la ţărmul Mării Pontice, să aşeze pe Baiazid-bei în scaun de poruncă I-a umplut haznaua, i-a dăruit sfetnici potriviţi şi oşteni credincioşi în număr îndestulător Când s-a întors la Stambul, a găsit pe marele său stăpân mai puţin înclinat să stea cu dânsa de vorbă despre treburile împărăţiei Soliman avea din când în când mâhniri posomorâte Unii din curteni credeau că duhul lui Mustafa şahzadè tulbura somnul părintelui său Robii de la iatac l-ar fi auzit pe sultan, noaptea, grăind cu cineva şi tânguindu-se: —Împăratul slăbeşte ziceau unii De aceea împăratul, mai slăbit fiind, se îndemna mai ales să scurteze de căpăţână pe unii dintre sfetnicii săi care se aflau încă în putere",
    "827": " „Se apropie plinirea hotărârilor mele“ gândea doamna Roxelana Va fi fost Baiazid prea crud la minte, vor fi fost iscoadele neadormite ale împărăţiei mai isteţe, iată că se vădiră la ţărmul pontic viclenii şi planuri de nesupunere —Scumpo, i-a zis într-o după-amiază Roxelanei împăratul, am aflat veşti nu tocmai plăcute din Cilicia —Ce este? a tresărit împărăteasa Tresărind, a zâmbit cu dulceaţă domnului său —Scumpă şi singură a mea iubire, a urmat Soliman, scumpă şi singură a mea răsplată, a vrut Allah, se vede, să n-am noroc la feciori Unii au pierit nevinovaţi Aflu şi de unul vinovat care e încă în viaţă S-a dărâmat cerul, s-a dărâmat pământul, apoi s-au amestecat vârtej în fiinţa ei şi în cugetarea ei Uneltirile iubitului său Baiazid erau date pe faţă Nu era cu putinţă să tăgăduiască Se vedea din înfăţişarea împăratului că firele înţelegerilor şi intrigilor au fost date la iveală",
    "828": " —Cum? e cu putinţă una ca asta? a strigat ea cu iuţeală Copilul inimii mele? Cel pe care l-am socotit cel mai tare sprijin al părintelui său? Să mă ruşineze într-atât? Cred tot, stăpâne; înţeleg tot, stăpâne; însă cred şi înţeleg prea târziu Trebuia eu cea dintăi să bănuiesc; de la început nu mi-au plăcut purtările acestui nenorocit copil pe care l-am purtat în măruntaiele mele L-am socotit dar de dragoste; îl urăsc acuma Dacă a pierit Mustafa nevinovat, să piară de zece ori în chinuri Baiazid, care e viclean cu adevărat domnului şi părintelui său Să moară! Voi muri şi eu, după ce-l voi vedea pe el murind Era atâta patimă şi hotărâre în ea, încât împăratul s-a înspăimântat Fără îndoială că o va pierde Fără îndoială că va rămâne cu totul singur Se vor scufunda odată cu ea primăverile repetate ale nopţilor ei",
    "829": " A încercat s-o domolească: —Fii înţeleaptă, suflete, îi şoptea el cuprinzând-o L-au ademenit alţii; aceia sunt mai vinovaţi decât el Îi împuţinăm pe cei mai vinovaţi şi copilul îşi va veni în fire Îl chem să-l judec Vei vedea că nici n-am nevoie de vorbe Linişteşte-te, rămâi frumoasă şi zâmbeşte-mi Baiazid a primit poruncă să se înfăţişeze la împărăţie S-a înfăţişat cu ochi de spaimă; a intrat şovăind în chioşcul unde l-au călăuzit curtenii Privirile lui au căutat furiş pe muţi cu juvăţurile lor Dar muţii nu se vedeau Nu-i nimic, împăraţii au şi alte mijloace tot aşa de sigure ca să te scufunde dintrodată în umbra nopţii Împăratul şi doamna Roxelana se aflau singuri Doamna Roxelana tăcea, palidă ca niciodată Stăpânul cel mare l-a primit sever A intrat un icioglan cu cupe de băutură dulce pe-o tavă de aur",
    "830": " —Ia şi bea, l-a îndemnat bătrânul c-o voce care n-avea în ea nici dragoste, nici ură Baiazid s-a cutremurat A întins mâna, a luat o cupă, a băut o înghiţitură şi a închis ochii, aşteptând moartea Când, după o clipă, a ridicat pleoapele, a văzut pe părintele său bând domol ce mai rămăsese din lichidul început Împăratul a depus cupa şi i-a zâmbit întăi lui, apoi doamnei Roxelana Obrazul mamei s-a luminat uşor —Părintele tău şi stăpânul nostru, a zis ea, socoteşte că nu e destul de înţelept să te ţinem departe de noi Deci îţi porunceşte să te întorci un timp în serai, la dascălii tăi elini Xtc \"X\" Aceasta a fost istorisirea prietinului meu, neguţătorul armean Amurgul umbrea grădinile Istambulului Priveam mişcat ostrovul de arbori şi clădiri al Seraiul Vechi Domnul Ghirgor Misir mă îndeamnă cu oarecare maliţie să observ că expunerea sa, deşi mi-a fost servită în stil înflorit, după moda răsăritenilor, totuşi are îndestulătoare elemente europene",
    "831": " —Trebuie să sacrificăm Răsăritului şi Apusului, a încheiat el Poezia noastră domoleşte întrucâtva realismul domniei voastre, pe care eu îl socot mai mult critică decât literatură După cât se vede din faptele riguros istorice pe care ţi le-am înşirat, oamenii îndeobşte stau mai prejos decât înţelepciunea în sine, care sălăşluieşte în lucruri Nimic nu foloseşte celor răi; nimic nu foloseşte în aparenţă celor buni Totuşi între tragedii de apocalips şi zigzaguri dintre care unele retrogradează, inima mizerabilelor fiinţi care suntem noi urmează o spirală ascendentă Am uitat să pun la locul cuvenit finalul Această Roxelană fără păreche, care şi-a îndeplinit menirea ei dizolvantă împotriva inamicilor creştinătăţii, n-a pierit nici de ştreang, nici de mătrăgună; ci a răposat ca o împărăteasă prea iubită, iar măreţul său domn Soliman a risipit asupra mormântului ei flori şi lacrimi Îndată ce florile s-au ofilit şi lacrimile s-au zvântat, muţii seraiului au îndeplinit lucrarea asupra lui Baiazid, întrebuinţând juvăţuri din matasa cea mai fină",
    "832": " N-a întârziat după aceea mult nici împăratul S-a dus să găsească între hurii pe veneţiană Iar Selim beţivul a scris în catastif jertfa tuturor fraţilor săi din acelaşi sânge, după legea neclintită a acelui mormânt al zădărniciilor care se numeşte Seraiul Vechi Iată, se face noapte Asupra Bizanţului se va ridica luna Prietinul meu a tăcut Simţeam amândoi truda zilei Căscam pe rând; ne era somn —Da-da, am mormăit eu privind visul Bizanţului Rămâi cu bine prietine Fantazii răsăritene, 1946 \nÎn Roxelana, scrisă şi publicată după Creanga de aur (1931) şi Divanul persian (1940), Nicolae Manolescu vede un program estetic relativ nou al prozatorului, caracterizat prin „amestecul de elemente europene, mai realiste, şi de elemente orientale, mai protocolare“ Fără ca povestirea să fie ea singură reprezentativă („experienţa Divanului persian şi a Crengii de aur este evidentă în Roxelana“), trebuie spus că, îndeosebi în această ultimă etapă, criticul identifică modelul livresc al universului sadovenian, în cadrul căruia prozatorul încerca să construiască o utopie umanistă",
    "833": " Detaliu stilistic: abia acum, când limbajul a ajuns la maturitate, dar şi prin influenţa artei orientale, scrisul sadovenian este prin excelenţă poetic \n\nCuprinstc \"Cuprins\" Sadoveanu evergreen (Marius Chivu)\t5 Mai multe note asupra ediţiei (Marius Chivu)\t11 Într-un sat, odată\t17 Hanul Boului\t29 Cânele\t37 Păcat boieresc\t45 În pădurea Petrişorului \t83 Înecatul\t93 Fântâna Hazului\t101 O istorie de demult\t111 Mergând spre Hârlău\t119 Fiorul\t131 Codrul\t143 Povestea cu Petrişor\t155 Hoţul\t163 Haia Sanis\t171 Bordeienii\t231 Ochii ei arzători de mult s-au stâns\t301 Pe Deleleu\t313 Ochi de urs\t321 24 iunie\t395 Roxelana\t429 \n"
}