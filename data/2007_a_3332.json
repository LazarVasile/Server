{
    "1": "Idiotul PARTEA I Itc \"I\" Într-un sfârșit de noiembrie, pe moină, un tren al căii ferate Petersburg-Varșovia se apropia în viteză de Petersburg Era atâta umezeală și ceaţă, încât cu greu se luminase de ziuă; pe fereastra vagonului de-abia se putea zări ceva la zece pași în dreapta și-n stânga terasamentului Unii pasageri se întorceau din străinătate, însă cele mai aglomerate erau compartimentele de clasa a treia, în care călătoreau mai ales oameni de condiţie modestă și cu îndeletniciri practice, porniţi la drum nu foarte de departe Cum se întâmplă de obicei, toţi erau obosiţi, tuturor noaptea le îngreuiase pleoapele, tuturor le intrase frigul în oase, toţi aveau feţele palide, aproape de culoarea ceţii Într-unul din vagoanele de clasa a treia, în zori, chiar lângă fereastră, se pomeniseră stând faţă în faţă doi pasageri, amândoi tineri, amândoi aproape fără bagaje, amândoi nu prea elegant îmbrăcaţi, amândoi cu figurile destul de interesante, în sfârșit, amândoi dornici să înfiripe o conversaţie",
    "2": " Dacă fiecare ar fi știut prin ce este demn de remarcat celălalt în momentul respectiv, ar fi fost cu siguranţă foarte uimiţi de faptul că întâmplarea îi plasase atât de ciudat faţă în faţă, în acel compartiment de clasa a treia al trenului care circula pe ruta Varșovia-Petersburg Unul dintre ei era scund, de vreo douăzeci și șapte de ani, cu părul cârlionţat și aproape negru, cu ochi cenușii, mici, dar arzători Nasul îi era lat și turtit, faţa cu obrajii proeminenţi; buzele lui subţiri schiţau necontenit un surâs insolent, ironic și chiar răutăcios; însă fruntea îi era înaltă și bine făcută, înfrumuseţând partea de jos a feţei, conturată într-un mod cam lipsit de distincţie Pe chipul lui, deosebit de bătătoare la ochi era paloarea ca de mort, care conferea întregii fizionomii a acestui tânăr, în pofida constituţiei lui destul de robuste, o expresie de secătuire și în același timp de ceva pătimaș până la suferinţă, care nu se armoniza cu zâmbetul lui impertinent, grosolan și cu privirea tăioasă, încântată de sine",
    "3": " Era îmbrăcat gros, cu un cojoc larg din blană de miel, acoperită cu postav negru, așa că peste noapte nu-i păsase de frig, în timp ce vecinul său fusese nevoit să simtă pe propria spinare zgribulită toată dulceaţa umedei nopţi de noiembrie cu care, după cum se putea vedea, nu era obișnuit Acesta avea pe el o pelerină destul de largă și groasă, fără mâneci, cu o glugă imensă, exact ca acelea pe care le poartă adeseori călătorii în timpul iernii undeva, departe, prin străinătate, în Elveţia sau de pildă în Italia de Nord, când, firește, nici nu le trece prin cap că ar putea ajunge pe coclaurile străbătute de acest tren între Eidkuhnen* și Petersburg Dar îmbrăcămintea, potrivită și satisfăcătoare pentru călător în Italia, se dovedea deloc adecvată Rusiei Posesorul pelerinei cu glugă era un tânăr, tot de vreo douăzeci și șapte sau douăzeci și opt de ani, mai degrabă înalt decât scund, foarte blond, cu părul des, cu obrajii supţi, cu o bărbuţă ușoară, ascuţită, aproape colilie",
    "4": " Ochii îi avea mari, albaștri și ficși; în privirea lor era ceva blajin, dar apăsător, ceva plin de acea ciudată expresie, datorită căreia unii își dau seama de la prima vedere că persoana suferă de epilepsie De altminteri, faţa tânărului era plăcută, fină și uscăţivă, dar fără culoare și acum chiar învineţită de frig În mâini i se bălăngănea o bocceluţă făcută dintr-o bucată de mătase, veche, decolorată, care părea a conţine toată averea cu care pornise la drum În picioare avea pantofi cu talpă groasă și ghetre, într-un cuvânt, încălţăminte total nerusească Vecinul cel brunet cu cojocul îmbrăcat în postav remarcase toate acestea, mai mult din cauză că nu avea ce face, și, în sfârșit, îl întrebă cu acel zâmbet lipsit de delicateţe, prin care se exprimă uneori, cu atâta necuviinţă și desconsideraţie, satisfacţia omului care vede ghinionul aproapelui: — Frig, nu? Și strânse din umeri",
    "5": " — Foarte frig, îi răspunse vecinul cu solicitudine extremă Și remarcaţi, vă rog, că nu-i decât moină Ce s-ar fi întâmplat dacă ar fi dat gerul? Nu mi-aș fi închipuit că la noi e atât de frig M-am dezobișnuit — Veniţi din străinătate, nu-i așa? — Da, din Elveţia — Ptiu! Departe v-a mai împins soarta! Brunetul fluieră și izbucni în hohote de râs Discuţia se înfiripă Amabilitatea tânărului cu pelerină elveţiană, dispus să răspundă la toate întrebările oacheșului său vecin de compartiment, era extraordinară și cu nimic suspicioasă faţă de absoluta desconsideraţie, faţă de caracterul deplasat și inutil al unora dintre întrebări Răspunzând, îi spuse, printre altele, că, într-adevăr, a lipsit mult din Rusia, peste patru ani, că a fost expediat în străinătate pe caz de boală, din pricina unei maladii ciudate de nervi, cum ar fi epilepsia sau coreea, manifestată prin tremurături și convulsii",
    "6": " Auzind toate acestea, negriciosul zâmbi de câteva ori și râse cu poftă când, la întrebarea: „Și v-au vindecat?“, blondul îi răspunse că „nu, nu l-au vindecat“ — He-he! Asta înseamnă că le-aţi dat o groază de bani, iar noi, aici, îi credem, observă caustic pasagerul cel oacheș — Ãsta-i adevărul gol-goluţ! se insinuă în discuţie un domn de alături, prost îmbrăcat, care părea a fi un funcţionar încărunţit în rangul de uricar, de vreo patruzeci de ani, solid, cu nasul roșu și faţa coșuroasă Ãsta-i adevărul, rogu-vă, ăștia nu fac decât să-și bage în buzunar banii rușilor, câștigaţi cu atâta trudă! — O, dacă aţi ști cum vă înșelaţi în cazul meu! continuă pacientul elveţian, rostind cuvintele cu voce blajină, împăciuitoare Firește, n-aș putea să vă contrazic, fiindcă nu știu totul, însă doctorul meu și-a împărţit cu mine ultimii bani, dându-mi atât cât să am de drum și, în plus, m-a ţinut acolo aproape doi ani pe socoteala lui",
    "7": " — Ce, n-a avut cine plăti? întrebă negriciosul — Da, domnul Pavlișcev, care mă întreţinea acolo, a murit acum doi ani; mai apoi i-am scris generălesei Epancina, care îmi e rudă îndepărtată, dar n-am primit răspuns Tocmai de asta am venit — Unde aţi venit? — Adică unde mă voi opri? Păi, încă nu știu zău așa — Încă nu v-aţi decis? Și amândoi interlocutorii lui izbucniră iarăși în râs — Și în legăturica asta chiar aveţi tot avutul? întrebă oacheșul — Pot paria că-i așa, interveni funcţionarul cu nasul roșu, părând foarte satisfăcut Sunt sigur că n-are nici un fel de calabalâc în vagoanele de bagaje, deși sărăcia nu-i o rușine, lucru pe care, iarăși, nu pot să nu-l remarc Se dovedi că, într-adevăr, așa era: tânărul blond recunoscu pe loc, cu o precipitare neobișnuită, că lucrurile stăteau întocmai",
    "8": " — Legăturica dumneavoastră are totuși un oarecare preţ, continuă funcţionarul, după ce râse pe săturate (Trebuie remarcat că și posesorul legăturicii începuse, în cele din urmă, să râdă, luându-se după cei doi, ceea ce-i înveselise și mai mult pe aceștia) Și, cu toate că aș putea face prinsoare că nu conţine aur, fișicuri străine cu napoleoni și friedrichsdorfi1 sau cu arăbei2 olandezi, cum ne putem convinge judecând după ghetrele care vă acoperă bocancii străini, dar dacă la bocceluţa dumneavoastră adăugăm o rudă, cum ar fi generăleasa Epancina, atunci și legăturica ajunge să aibă întrucâtva altă valoare, firește numai în cazul în care generăleasa Epancina vă e într-adevăr rudă și nu greșiţi cumva din neatenţie ceea ce i se poate foarte bine întâmpla oricui, măcar din prea multă imaginaţie — O, iar aţi nimerit la ţanc, spuse repede tânărul blond, căci într-adevăr aproape greșesc, adică aproape nu-mi e deloc rudă sau îmi e de atât de departe, încât, zău, nu m-am mirat câtuși de puţin că atunci n-am primit răspuns acolo",
    "9": " — Aţi cheltuit degeaba banii cu francarea Hm măcar sunteţi inocent și sincer, calităţi demne de toată lauda! Hm Dar pe generalul Epancin îl știm, și-l știm pentru că e o persoană cunoscută de toată lumea; și pe răposatul domn Pavlișcev, care v-a ţinut pe socoteala lui în Elveţia, l-am cunoscut, rogu-vă, numai dacă acesta era Nikolai Andreevici Pavlișcev, pentru că au fost doi veri Celălalt trăiește și acum în Crimeea, iar Nikolai Andreevici, răposatul, a fost om respectabil, cu relaţii, și patru mii de suflete a avut la timpul lui — Exact, se numea Nikolai Andreevici Pavlișcev Și, răspunzând, tânărul îl învălui pe domnul atoateștiutor într-o privire atentă și iscoditoare Acești domni atoateștiutori se întâlnesc uneori, chiar destul de des, într-un anumit mediu social Ei știu tot, întreaga curiozitate neastâmpărată a minţii lor, toate capacităţile se avântă impetuos într-o singură direcţie, firește, din pricina absenţei unor interese de viaţă și opinii mai importante, cum ar spune un filosof contemporan",
    "10": " Prin expresia „știu tot“ trebuie să înţelegem, de altminteri, un domeniu destul de restrâns: ce slujbă are cutare, cu cine se cunoaște, ce avere posedă, unde a fost guvernator, cu cine e însurat, câtă zestre i-a adus nevasta, pe cine are văr primar, cine îi e văr de-al doilea șamd, șamd, tot chestiuni cam de felul acesta În marea lor majoritate, acești atoateștiutori sunt niște coategoale și au lefuri de câte șaptesprezece ruble pe lună Oamenii, ale căror dedesubturi ei le cunosc, nici nu se gândesc, firește, la interesele care îi mână pe atoateștiutori, însă pe mulţi dintre ei aceste cunoștinţe, egale în felul lor cu o întreagă știinţă, îi bucură la modul serios, făcându-i să se umple de respect pentru propria lor persoană și chiar să simtă cea mai mare mulţumire spirituală De fapt, și această știinţă este tentantă",
    "11": " Am văzut savanţi, literaţi, poeţi, politicieni care s-au străduit și au atins în ea cele mai mari satisfacţii și scopurile cele mai înalte și exclusiv pe această cale au făcut carieră În timpul acestei discuţii, tânărul negricios căsca, se uita aiurea pe fereastră și aștepta cu nerăbdare sfârșitul călătoriei Era cumva distrat, chiar foarte distrat, aproape îngrijorat și uneori devenea întrucâtva bizar: câteodată asculta și nu asculta, privea și nu privea, râdea fără să știe în clipa aceea de ce râde — Dar, permiteţi-mi, cu cine am onoarea? i se adresă domnul coșuros tânărului blond cu bocceluţa în mână — Sunt prinţul Lev Nikolaevici Mâșkin, îi răspunse acesta cu amabilitate deplină și imediată — Prinţul Mâșkin? Lev Nikolaevici? Nu cunosc Nici măcar n-am auzit, răspunse îngândurat funcţionarul Nu vorbesc de nume, care-i istoric, îl putem găsi și trebuie să-l găsim în istoria lui Karamzin3, la persoană mă refer, și, pe deasupra, nici prinţi Mâșkini, cine știe de ce, nu se mai întâlnesc, nici măcar nu se mai aude de ei",
    "12": " — Cred și eu! răspunse imediat prinţul Acum, în afară de mine, nici nu mai există vreun prinţ Mâșkin; cred că sunt ultimul Cât privește pe părinţii și pe bunicii noștri, unii dintre ei au fost răzeși De fapt, tatăl meu a fost sublocotenent în armată, provenit din rândurile iuncherilor Așa că, nu știu cum, și generăleasa Epancina se trage tot din prinţesele Mâșkin, fiind și ea ultima în felul ei4 — He-he-he! Ultima în felul ei! He-he! Cum aţi întors-o! spuse funcţionarul chicotind Râse și oacheșul Blondul se miră întrucâtva de faptul că reușise să facă un calambur, de altfel destul de prost — Imaginaţi-vă că am spus-o fără să mă gândesc la altceva, îl lămuri el, în sfârșit, cu mirare — Sigur că da, sigur că da, îl aprobă vesel funcţionarul — Prinţe, aţi studiat și ceva știinţe acolo, la profesor? întrebă deodată negriciosul",
    "13": " — Da am studiat — Eu, însă, n-am studiat nimic, niciodată — De fapt, nici eu n-am învăţat mare lucru, adăugă prinţul aproape scuzându-se Din pricina bolii, s-a considerat că ar fi imposibil să mi se asigure studii sistematice — Familia Rogojin o cunoașteţi? întrebă repede oacheșul — Nu, n-o cunosc deloc Știţi, în Rusia nu cunosc decât foarte puţini oameni Dumneavoastră sunteţi Rogojin? — Da, eu, Rogojin, Parfion — Parfion? Nu cumva veţi fi fiind dintre acei Rogojini începu funcţionarul, dându-și și mai multă importanţă — Da, dintre aceia, chiar dintre aceia, îl întrerupse repede, cu nerăbdare nepoliticoasă, negriciosul, care, de altfel, până atunci nu i se adresase niciodată funcţionarului coșuros, ci, de la bun început, discutase numai cu prinţul — Da? Cum așa? se miră funcţionarul care încremenise cu ochii căscaţi; imediat pe faţa lui începu să se compună o expresie de veneraţie și servilism, chiar de spaimă",
    "14": " Sunteţi fiul acelui Semion Parfionovici Rogojin, cetăţean de onoare prin naștere5, care a murit acum o lună și a lăsat un capital de două milioane și jumătate? — Dar tu de unde ai aflat că a lăsat capitalul curat de două milioane și jumătate? îi reteză vorba oacheșul, necatadicsind nici de data aceasta să-i arunce funcţionarului măcar o privire Ia te uită! spuse el și îi făcu prinţului cu ochiul spre celălalt Ce folos au ăștia că-și bagă îndată nasurile ca niște lingăi? Dar e-adevărat că părintele meu a murit și că eu mă întorc acum acasă de la Pskov, la o lună după moartea lui, după ce mai că n-am rămas și fără cizme Iar ticălosul de frate-meu și maică-mea nici bani, nici înștiinţare, nici nimic nu mi-au trimis! Ca unui câine! Căci am zăcut la Pskov toată luna, am avut febră! — Și-acuma veţi căpăta deodată un milion și ceva, și asta pe puţin, o, Doamne! exclamă funcţionarul, plesnind din palme",
    "15": " — Ia spuneţi, rogu-vă, ce folos are din asta! spuse iritat și răutăcios Rogojin, arătând iarăși cu capul spre funcţionar Păi nu ţi-aș da nici o copeică, chiar dacă ai umbla cu picioarele-n sus în faţa mea — Și-o să umblu, o să umblu — Na-ţi-o bună! Păi oricum nu-ţi dau, nu-ţi dau, chiar dacă o să joci o săptămână — Nici să nu-mi dai! Așa-mi trebuie; nu-mi da! Dar eu tot o să joc Nevasta, copiii mici o să mi-i las și în faţa ta o să joc Fă-mi cinstea, fă-mi-o! — Naiba să te ia! zise negriciosul scuipând Acum cinci săptămâni, ca și dumneavoastră, i se adresă el prinţului, numai cu o boccea, am fugit de taică-meu tocmai la Pskov, la o mătușă; acolo am căzut la pat cu febră, iar el a murit în lipsa mea L-a lovit damblaua",
    "16": " Veșnica lui pomenire, da’ vezi că atunci răposatul mai că nu m-a omorât în bătaie! Zău așa, prinţe, credeţi-mă! Dacă n-aș fi dat atunci bir cu fugiţii, m-ar fi omorât negreșit! — L-aţi supărat cu ceva? întrebă prinţul, cercetându-l cu o curiozitate cumva specială pe milionarul îmbrăcat cu cojoc Însă, deși și în milion, și în privinţa moștenirii putea fi ceva demn de atenţie, pe prinţ îl mai mira și-l mai interesa și altceva la drept vorbind, și Rogojin, cine știe de ce, și-l alesese cu plăcere pe prinţ de interlocutor, deși părea să aibă nevoie de un tovarăș de discuţie mai degrabă la modul automat; mai mult din desconsideraţie, decât din sinceritate, din pricina neliniștii, a tulburării, doar ca să se poată uita la cineva și să-și bată gura spunând ceva Părea că încă mai are febră sau că măcar îl trec din când în când frisoane",
    "17": " Cât despre funcţionar, acesta se agăţase de Rogojin, nu îndrăznea nici să răsufle, îi prindea din zbor și îi cântărea fiecare cuvânt, ca și cum ar fi căutat un briliant — De supărat, s-a supărat și poate că nu degeaba, răspunse Rogojin, dar cel mai mult m-a împins în belea frate-meu De mama n-am ce zice, e femeie bătrână, citește din vieţile sfinţilor, șade cu babele și cum hotărăște frate-meu Senka, așa rămâne Da’ el de ce nu mi-a dat de știre la timp? Pricepem noi! Ce-i drept, mă doborâse boala și nu mai înţelegeam nimic Zice că s-a trimis o telegramă Iar telegrama a ajuns la mătușă-mea Mătușa mi-e văduvă de treizeci de ani și de dimineaţa până seara șade numai cu ţicniţii într-ale credinţei Nu s-a călugărit, da-i mai rău decât o călugăriţă De telegramă s-a speriat și, fără s-o desfacă, a depus-o la secţie, așa că tot acolo a rămas și până acum",
    "18": " Numai Konev, Vasili Vasilici, m-a ajutat, mi-a scris despre toate De pe acoperământul de brocart al sicriului în care zăcea tata, în timpul nopţii, frate-meu a tăiat ciucurii de aur turnat: „Cică, iote ce multe parale fac“ Păi numai pentru asta poate ajunge în Siberia, dacă vreau eu, pentru că asta-i profanare Hei, tu, momâie caraghioasă! i se adresă el funcţionarului Ce zice legea: e profanare? — Profanare! Profanare! aprobă imediat funcţionarul — Pentru asta, Siberia îl mănâncă? — Siberia, Siberia! Îndată ajunge-n Siberia! — Ei încă mai cred că-s bolnav, continuă Rogojin să-i spună prinţului, însă eu, fără să suflu o vorbă, tiptil, încă neînzdrăvenit, m-am suit în vagon și iată că mă întorc; descuie poarta, frăţioare Semion Semionâci! Lui taică-meu, răposatul, m-a ponegrit destul, știu eu Însă, ce-i drept, atunci l-am necăjit pe părintele meu din pricina Nastasiei Filippovna, n-am să mint",
    "19": " Numai eu am fost de vină M-a împins păcatul — Din pricina Nastasiei Filippovna? repetă slugarnic funcţionarul, parcă începând să înţeleagă ceva — Taci, că n-o știi! strigă la el Rogojin cu ciudă — Ba o știu! răspunse victorios funcţionarul — Știi pe naiba! Parcă puţine Nastasii Filippovne sunt! Și ce gânganie obraznică îmi ești! Asta-i, m-am gândit eu că o să mi se bage-n suflet vreun nemernic ca ăsta! continuă el, adresându-se tot prinţului — Ba poate c-o știu, rogu-vă! repetă sâcâitor funcţionarul Lebedev știe! Luminăţia Voastră, văd că binevoiţi să mă mustraţi, dar ce-aţi zice dacă v-aș dovedi? E vorba de acea Nastasie Filippovna din pricina căreia părintele dumneavoastră a vrut să vă bage minţile-n cap cu toiagul din lemn de călin, iar Nastasia Filippovna este Barașkova, deci o doamnă de vază, tot prinţesă în felul ei, care se ţine cu Toţki, cu Afanasi Ivanovici, numai cu el, iar acesta-i moșier și străcapitalist, membru în felurite companii și societăţi, din care cauză se ţine la mare prietenie cu generalul Epancin",
    "20": " — Oho, ia te uită cine-mi ești! spuse în sfârșit Rogojin, într-adevăr uluit Ptiu, drace, chiar că știe — Știe tot! Lebedev știe tot Eu, Luminăţia Voastră, și cu Lihaciov Alexașka am umblat două luni, tot după ce i-a murit părintele, și știu tot, adică mi-s cunoscute toate ungherele și ulicioarele, așa încât ajunsese să nu mai facă un pas fără Lebedev Acum șade în închisoarea datornicilor, însă atunci și pe Armance, și pe Coralia, și pe prinţesa Paţkaia, și pe Nastasia Filippovna am avut prilejul să le cunosc De altminteri, multe alte lucruri am avut ocazia să aflu — Pe Nastasia Filippovna? Zici că ea și Lihaciov spuse Rogojin privindu-l cu atâta ură, încât până și buzele i se albiră și începură să-i tremure — N-nimic! N-nimic! Chiar că nimic n-a avut! se grăbi să zică funcţionarul, dându-și seama că-l luase gura pe dinainte",
    "21": " Adică, cu n-nici un fel de bani Lihaciov n-a izbutit! Nu, ea nu-i ca Armance Numai cu Toţki Or, seara la Teatrul Mare sau la cel francez stă în loja ei proprie Până și ofiţerii, care câte și mai câte bârfesc între ei, nu pot dovedi nimic Zic și ei: „Uite, cică, asta-i Nastasia Filippovna aceea“ și gata; nu mai au nimic ce să spună! Pentru că chiar nu este nimic de zis — Asta-i într-adevăr așa, confirmă Rogojin posomorât și încruntat Și Zaliojev mi-a spus tot așa atunci În ziua aceea, prinţe, eram îmbrăcat cu scurteica tatei, veche de trei ani, și, pe Nevski Prospekt, tocmai treceam în fugă pe trotuarul celălalt de pe Nevski Prospect, când – ce să vezi? – ea iese dintr-un magazin și urcă în trăsură Atunci m-a fulgerat Mă întâlnesc cu Zaliojev, care nu-i de teapa mea, umblă ca o calfă de frizer, cu monoclu la ochi, iar pe noi tata ne purta în cizme unse cu dohot și ne ţinea cu ciorbe de post",
    "22": " Asta, zice el, nu-i de nasul tău, zice, e prinţesă și o cheamă Nastasia Filippovna, Barașkova după numele de familie, și trăiește cu Toţki, iar Toţki nu mai știe acuma cum să se descotorosească de ea, pentru că a împlinit tocmai anii potriviţi, cincizeci și cinci, și vrea să se însoare cu prima-întâi frumuseţe din tot Petersburgul Pe loc mi-a dat a înţelege că tot azi poţi s-o vezi pe Nastasia Filippovna, la Teatrul Mare, la balet, fiindcă o să șadă în loja ei de la benoar Da’ ia încearcă să te duci la balet când ai un părinte ca al nostru! Îndată se răfuiește cu tine, te omoară și gata! Dară eu tot am dat fuga pe-un ceas și am văzut-o iar pe Nastasia Filippovna; n-am putut dormi toată noaptea aceea A doua zi de dimineaţă răposatul îmi dă două bilete de cinci la sută, a câte cinci mii fiecare, și-mi zice, cică, du-te și le vinde",
    "23": " Șapte mii du-i-le lui Andreev la birou, plătește, iar restul de la zece mii, fără să te mai abaţi pe altundeva, adu-mi-l mie; o să te aștept Biletele le-am vândut, pe la biroul lui Andreev n-am trecut, ci m-am dus de-a dreptul la magazinul englezesc și-am cumpărat o pereche de cercei fiecare cu câte un briliant aproape cât nuca de mare; am mai rămas și dator cu patru sute de ruble, dar le-am spus numele și m-au crezut Cu cerceii am pornit iute la Zaliojev: uite-așa și așa, hai, frate, la Nastasia Filippovna Am purces la drum Ce-aveam atunci sub picioare, ce era în faţa mea și pe delături nu mai știu și nu-mi mai aduc aminte Am intrat de-a dreptul la ea în salon, a ieșit să stea de vorbă cu noi Adică nu m-am destăinuit că eu aș fi eu „Din partea lui Parfion, cică, a lui Rogojin, zice Zaliojev, drept amintire pentru întâlnirea de ieri, binevoiţi să-i primiţi“",
    "24": " A deschis cutia, s-a uitat, a zâmbit: „Mulţumiţi-i, zice, prietenului dumneavoastră, domnului Rogojin, pentru amabila lui atenţie“; s-a înclinat și a plecat Asta-i, de ce n-am murit atunci pe loc! Căci, dacă m-am dus la ea, am făcut-o pentru că îmi spusesem: „Oricum, viu nu mă mai întorc!“ Și cel mai jignitor era că bestia de Zaliojev a întors-o în așa fel, încât să se creadă că de el este vorba Eu sunt și mic de statură, și îmbrăcat ca un slugoi, și mă holbez la ea fără să zic o vorbă, pentru că mi-i rușine, iar el e îmbrăcat după toate regulile modei, pomădat și cârlionţat, rumen, cu cravata în carouri, se gudură și n-ar fi de-a mirării ca ea să fi crezut că el sunt eu! „Vezi, îi zic eu de îndată ce-am ieșit, de-acuma nici să nu-ndrăznești măcar să calci pe-aici, ai priceput?“ Râde: „Dar tu de-acuma cum o să-i dai socoteală lui Semion Parfionâci?“ Ce-i drept, mă gândeam să mă înec fără să mai trec pe-acasă, dar mi-am zis: „De-acuma e totuna!“ și m-am întors acasă ca un blestemat",
    "25": " — Ah! Uhu! făcu funcţionarul strâmbându-se, cuprins de fiori Păi răposatul nu pentru zece mii, ci pentru patruzeci de ruble era în stare să trimită omul pe lumea cealaltă, spuse el prinţului Prinţul îl cerceta curios pe Rogojin; în clipele acelea, acesta părea și mai palid — Pe lumea cealaltă! repetă Rogojin Ce știi tu? Îndată, continuă el către prinţ, tata a aflat totul, mai ales că și Zaliojev s-a apucat să trăncănească la toată lumea M-a înșfăcat tata, m-a încuiat într-o odaie de sus și un ceas întreg m-a snopit în bătaie „Acuma, zice, nu fac decât să te pregătesc, pentru că și diseară o să trec ca să-ţi spun noapte bună“ Și ce crezi? S-a dus ghiujul la Nastasia Filippovna, i-a făcut temenele până-n pământ, s-a milogit, a plâns; până la urmă, femeia i-a adus cutia, i-a azvârlit-o „Bărbos bătrân ce ești, zice, ţine-ţi cerceii, dar să știi că acum, pentru mine, sunt de zece ori mai scumpi decât preţul lor, dacă Parfion mi i-a dăruit știind ce urgie îl așteaptă",
    "26": " Salută-l din partea mea, zice, și mulţumește-i lui Parfion Semionâci“ Iară eu, între timp, cu binecuvântarea maică-mii, am făcut rost de douăzeci de ruble de la Serioja Protușin și am plecat cu trenul la Pskov, numai că am ajuns cu febră; acolo babele s-au apucat să-mi citească din calendarul bisericesc, în timp ce eu eram năuc de băutură; apoi, cu ultimii bani, am cutreierat din cârciumă în cârciumă și o noapte întreagă am zăcut în nesimţire sub un gard, m-au mușcat câinii, iar a doua zi mă scuturau frigurile Cu greu mi-am venit în fire — Ei bine, acum ţi-o jucăm noi pe Nastasia Filippovna! chicoti funcţionarul, frecându-și palmele Acum, domnule, cerceii-s un fleac De-acum o s-o procopsim cu niște cercei — Dacă mai sufli o vorbă despre Nastasia Filippovna, jur pe Dumnezeu că pun biciul pe tine, nici nu mă uit că ai umblat cu Lihaciov! strigă Rogojin, înșfăcându-l de mână",
    "27": " — Dacă mă biciuiești, înseamnă că nu mă alungi! Biciuiește-mă! M-ai biciuit și în felul acesta ai pecetluit Dar iată că am ajuns! Într-adevăr, trenul intrase în gară Deși Rogojin spusese că pornise la drum fără să dea nimănui de veste, era așteptat de câţiva inși, care strigau și-și fluturau căciulile — Ia te uită, și Zaliojev e aici! mormăi Rogojin, privindu-i cu un zâmbet triumfător și chiar parcă răutăcios Brusc, se răsuci spre prinţ și spuse: prinţe, nici eu nu știu de ce te-am îndrăgit Poate pentru că te-am întâlnit într-un asemenea moment Dar și pe ăsta l-am întâlnit, adăugă el arătând spre Lebedev, însă vezi că nu l-am îndrăgit Treci pe la mine, prinţe O să te descalţ de ghetrele astea, o să te-mbrac cu o blană de jder prima-ntâia; îţi cos un frac prima-ntâia, o jiletcă albă ori cum o să vrei, buzunarele o să ţi le umplu cu bani și",
    "28": " mergem amândoi la Nastasia Filippovna! Ce zici: vii sau nu? — Ascultaţi-l, prinţe Lev Nicolaevici! se băgă în discuţie, sfătos și solemn, Lebedev Ah, nu scăpaţi prilejul! Ah, nu-l lăsaţi să vă scape! Prinţul Mâșkin se săltă puţin pe banchetă, îi întinse politicos mâna lui Rogojin și îi spuse cu amabilitate: — Voi veni cu cea mai mare plăcere și vă mulţumesc foarte mult pentru că m-aţi îndrăgit Poate, dacă apuc, vin chiar astăzi Deoarece, vă spun sincer, și dumneavoastră mi-aţi plăcut foarte mult, mai ales atunci când mi-aţi povestit despre cerceii cu briliante Chiar și înainte de cercei mi-aţi plăcut, deși faţa vă e posomorâtă Vă mulţumesc pentru hainele și blana promise, deoarece curând voi avea într-adevăr nevoie de haine și de o blană În momentul de faţă aproape că nu mai am nici o copeică — Bani vom avea, vom avea diseară, vino! — Vom avea, vom avea, repetă funcţionarul, vom avea încă înainte de asfinţitul soarelui! — Dar în ce privește partea femeiască, prinţe, sunteţi mare amator? Spuneţi-mi din timp! — Eu, n-n-nu! Doar",
    "29": " Poate că nu știţi, dar din pricina bolii mele ereditare nici n-am cunoscut femeia — Ei, dacă-i așa, exclamă Rogojin, înseamnă, prinţe, că ești sărac cu duhul și Dumnezeu îi iubește pe oamenii ca tine! — Și Dumnezeu iubește asemenea oameni, reluă fraza funcţionarul — Iar tu, scârţa-scârţa, hai cu mine, îi spuse Rogojin lui Lebedev Coborâră toţi din vagon Lebedev sfârșise prin a-și atinge scopul Curând, ceata gălăgioasă se îndepărtă, îndreptându-se spre Voznesenski Prospekt Prinţul trebuia să pornească spre strada Liteinaia Era frig și umezeală Interesându-se la trecători și aflând că avea de străbătut vreo trei verste, se hotărî să ia o birjă IItc \"II\" Generalul Epancin locuia în propria lui casă, puţin într-o parte de strada Liteinaia, spre Catedrala „Schimbarea la Faţă a Domnului“ Pe lângă această clădire (excelentă), din care cinci șesimi erau închiriate, generalul Epancin mai avea o casă uriașă pe Sadovaia, care, și ea, îi aducea un venit apreciabil",
    "30": " În afara acestor două case, avea chiar în apropiere de Petersburg o moșie foarte mare și foarte rentabilă; îi mai aparţinea și o fabrică din districtul Petersburg După cum știa toată lumea, generalul Epancin participase demult la niște concesiuni Acum participa și avea dreptul la un număr important de voturi în cadrul unor serioase companii pe acţiuni Se bucura de reputaţia unui om cu mulţi bani, multe ocupaţii și multe relaţii În anumite locuri reușise să devină absolut indispensabil, ca de altfel și la serviciu Dar se știa și că Ivan Feodorovici Epancin era un om fără studii, provenit din rândul copiilor de trupă; fără îndoială, acest din urmă amănunt nu putea fi decât spre cinstea lui, totuși generalul, deși era om inteligent, avea și slăbiciuni, ce-i drept mici și scuzabile, așa că nu suporta anumite aluzii Însă, indiscutabil, era un om inteligent și dibaci",
    "31": " De pildă, își făcuse un sistem din a nu ieși în evidenţă, din a trece drept sfios unde trebuie, și era apreciat tocmai pentru simplitatea sa, tocmai pentru că-și știa întotdeauna locul Și totuși, de-ar fi știut cei care-l judecau astfel ce se petrece uneori în sufletul lui Ivan Feodorovici, omul care-și știa atât de bine locul! Deși, într-adevăr, avea și practică, și experienţă în problemele de viaţă, deși poseda unele calităţi deosebite, îi plăcea să apară mai degrabă înfăptuitor al ideilor altora, decât o persoană care-și e sieși stăpână, manifestându-se ca un om „devotat fără a fi măgulitor“6 și – ca să vezi cum sunt timpurile! – chiar rus și sincer În ce privește acest ultim atribut, trecuse chiar prin câteva nostime întâmplări anecdotice; însă generalul nu-și pierdea cumpătul nici în cazul celor mai amuzante, mai anecdotice întâmplări; în plus, avea noroc, chiar și la cărţi, și juca pe sume foarte mari, în mod intenţionat neascunzându-și această, zice-se, mică slăbiciune pentru cărţi, care îi fusese de multe ori și în mod esenţial de folos, ci chiar etalându-și-o pe faţă",
    "32": " Societatea în care se învârtea era pestriţă, însă, firește, alcătuită numai din „magnaţi“ Dar toate ţineau de domeniul viitorului, timpul avea răbdare, timpul răbda totul și toate trebuiau să vină cu vremea și la rândul lor De fapt, și ca vârstă generalul era, cum se zice, în plină putere, adică avea nici mai mult, nici mai puţin de cincizeci și șase de ani, adică o vârstă în orice caz înfloritoare, o vârstă la care începe cu adevărat viaţa Sănătatea, culoarea feţei, dinţii puternici, deși înnegriţi, constituţia lui robustă, vânjoasă, expresia lui preocupată din timpul dimineţii, la serviciu și voioasă seara la cărţi sau la Luminăţia Sa, toate acestea contribuiau la succesele prezente și viitoare și presărau drumul vieţii Excelenţei Sale cu trandafiri Generalul avea o familie înfloritoare Ce-i drept, aici nu erau peste tot numai trandafiri, însă existau multe aspecte asupra cărora de mult începuseră deja serios și sincer să se concentreze principalele speranţe și scopuri ale Excelenţei Sale",
    "33": " De altminteri, care ţel în viaţă e mai important și mai sfânt decât cele părintești? De ce poţi fi legat, dacă nu de familie? Familia generalului era alcătuită din soţie și trei fete în toată firea Se căsătorise generalul cu foarte mult timp în urmă, încă de pe când era locotenent, cu o domnișoară aproape de vârsta lui, care nici prea frumoasă, nici prea învăţată nu era, pentru care nu luase decât cincizeci de suflete; ce-i drept, acestea i-au servit drept temelie pentru izbânzile ulterioare, dăruite de zeiţa Fortuna Însă, mai târziu, generalul nu s-a plâns niciodată de căsătoria sa timpurie, niciodată nu a desconsiderat-o ca pe o nechibzuinţă a tinereţii, iar pe soţia sa o respecta atât de mult, atât de mult se temea uneori de ea, încât chiar o iubea Soţia generalului se trăgea din stirpea prinţilor Mâșkin, neam care, chiar dacă nu prea strălucit, era în schimb foarte vechi, așa că, datorită originii, își purta sieși un respect deosebit",
    "34": " Una dintre persoanele influente de pe atunci, unul dintre acei protectori pe care, de altfel, protecţia nu-i costă nimic, a acceptat să se implice în căsătoria tinerei prinţese Respectiva persoană i-a deschis portiţa tânărului ofiţer și l-a împins pe ușă, iar acesta nici n-avea nevoie să fie îmboldit, i-ar fi fost de ajuns și o singură privire – n-ar fi irosit-o! Cu puţine excepţii, cei doi soţi au trăit în bună înţelegere lungul răstimp de până la jubileul lor Încă din anii fragedei tinereţi, ca prinţesă ereditară și ca ultimă mlădiţă din stirpea ei, poate și datorită unor calităţi personale, generăleasa s-a priceput să-și găsească niște protectoare foarte sus-puse Ulterior, datorită averii și importantei funcţii deţinute de soţul ei, începuse chiar să se deprindă cu această înaltă societate În decursul anilor din urmă, toate cele trei fete ale generalului, Alexandra, Adelaida și Aglaia, crescuseră și se pârguiseră",
    "35": " E drept că toate trei nu erau decât domnișoarele Epancin, în schimb după mamă erau prinţese, aveau zestre destul de mare, un tată care, mai târziu, ar fi putut pretinde o funcţie foarte înaltă și – lucru destul de important – toate trei erau foarte frumoase, inclusiv cea mare, Alexandra, care număra deja douăzeci și cinci de ani Cea mijlocie avea douăzeci și trei, iar cea mică, Aglaia, tocmai împlinise douăzeci Mezina era, într-adevăr, o mare frumuseţe și începea să se facă remarcată în lumea bună Dar nici asta nu era totul: cele trei fete erau foarte instruite, inteligente și talentate Se știa că ţin extraordinar de mult una la alta și că se susţin reciproc Se pomenea chiar despre un fel de donaţii ale celor mai mari în favoarea mezinei, care era idolul întregii familii În societate nu doar că nu le plăcea să epateze, dar erau chiar exagerat de modeste",
    "36": " Nimeni nu le-ar fi putut reproșa trufia sau aroganţa, însă toată lumea știa că sunt mândre și că își cunosc valoarea Cea mai mare avea aptitudini muzicale, mijlocia era foarte talentată la pictură; dar de aceste calităţi aproape nimeni nu știuse nimic ani la rând, fiind descoperite de-abia în ultimul timp, absolut întâmplător Într-un cuvânt, despre ele se vorbeau foarte multe lucruri de toată lauda Dar existau și răuvoitori Unii se arătau îngroziţi când pomeneau de numărul imens al cărţilor citite de fete Cu măritișul nu se grăbeau; preţuiau cercurile pe care le frecventau, dar nu peste măsură Faptul apare cu atât mai demn de relevat, cu cât toţi știau orientarea, caracterul, ţelurile și dorinţele tatălui lor Era aproape ora unsprezece când prinţul sună la ușa generalului Acesta locuia la etaj și ocupa un apartament cât se poate de modest, deși corespunzător poziţiei sale sociale",
    "37": " Îi deschise un fecior în livrea și prinţul trebui să aibă lungi explicaţii cu acest om, care de la bun început se uitase cu suspiciune la el și la bocceluţă În cele din urmă, după repetate și precise declaraţii că este prinţul Mâșkin și că trebuie să-l vadă pe general pentru o chestiune importantă, servitorul, derutat, îl introduse alături, într-o încăpere mică de lângă anticamera cabinetului și-l predă unui alt om, care făcea dimineaţa aici de serviciu și-i anunţa generalului pe musafiri Acest al doilea lacheu era îmbrăcat în frac, avea mai mult de patruzeci de ani, o fizionomie preocupată și, fiind ușierul special al cabinetului, cel care-l anunţa pe Excelenţa Sa când venea cineva în audienţă, își cunoștea foarte bine valoarea — Așteptaţi puţin în anticameră, iar legăturica lăsaţi-o aici, spuse el și se așeză fără grabă și plin de importanţă în fotoliul său, privindu-l cu o uimire severă pe prinţ, care se instalase pe scaun chiar lângă el, ţinându-și bocceluţa în mâini",
    "38": " — Dacă-mi permiţi, zise prinţul, mai bine aș sta aici cu dumneata, căci ce să fac singur dincolo? — În vestibul nu puteţi rămâne, fiindcă sunteţi vizitator, adică oaspete Vreţi să vorbiţi chiar cu generalul? După toate aparenţele, lacheul nu se putea împăca cu gândul că trebuie să introducă un asemenea vizitator și se decisese să-l mai întrebe o dată — Da, am o problemă dădu prinţul să înceapă — Nu vă întreb ce problemă aveţi, treaba mea e numai să vă anunţ Însă în absenţa secretarului, v-am spus doar, nu intru ca să-i spun generalului Suspiciunea omului creștea parcă din ce în ce mai mult; prea din cale-afară nu semăna prinţul cu vizitatorii obișnuiţi, deși, destul de des, aproape în fiecare zi, la o anumită oră, generalul era nevoit să primească, mai ales în chestiuni de afaceri, oaspeţi uneori foarte diferiţi",
    "39": " Totuși, deși avea experienţă și instrucţiunile primite erau destul de cuprinzătoare, valetul simţea o mare îndoială; medierea secretarului pentru a-l anunţa pe acest vizitator era necesară — Chiar veniţi din străinătate? întrebă el parcă fără voie și se fâstâci; voise, poate să întrebe: „Chiar sunteţi prinţul Mâșkin?“ — Da, mai adineaori am coborât din tren Mi se pare mie sau ai vrut să mă întrebi dacă într-adevăr sunt prinţul Mâșkin și n-ai făcut-o din politeţe? — Hm bâigui lacheul surprins — Te încredinţez că nu te-am minţit și că n-o să trebuiască să dai socoteală din cauza mea Și dacă arăt cum arăt, dacă sunt cu bocceluţa asta, nu-i nimic de-a mirării: în momentul de faţă circumstanţele mele nu sunt strălucite — Hm Vedeţi dumneavoastră, nu de asta mă tem Sunt obligat să vă anunţ și o să vină secretarul, numai dacă nu cumva",
    "40": " Aicea-i aici, parcă-mi vine să cred De aceea, dacă se poate, aș îndrăzni să vă întreb: nu cumva sărăcia vă împinge să-i cereţi ceva generalului? — O, nu, în privinţa asta fii absolut liniștit Am altă treabă — Scuzaţi-mă că v-am întrebat judecând după cum arătaţi Așteptaţi-l pe secretar; generalul e ocupat acum cu colonelul, dar acuși vine și secretarul Companiei — Atunci, dacă e mult de așteptat, aș avea o rugăminte la dumneata: n-aș putea fuma pe undeva? Am pipa și tutunul la mine — Să fu-u-maţi? rosti valetul, aruncându-și spre el privirea cu o uimire dispreţuitoare, ca și cum nu și-ar fi putut crede urechilor Să fumaţi? Nu, aici nu puteţi fuma și, pe deasupra, ar trebui să vă fie rușine să vă gândiţi la așa ceva He",
    "41": " mare poznă! — Ah, n-am zis că aș putea să fumez în camera asta; știu și eu că aici nu se poate; m-aș duce undeva, unde mi-ai arăta dumneata, pentru că am această deprindere și n-am mai fumat de trei ore De altfel, cum crezi dumneata, pentru că doar se zice: câte bordeie — Hai, spuneţi și dumneavoastră, cum să vă anunţ? mormăi valetul aproape fără voie Mai întâi, n-ar trebui să staţi aici, ci în anticameră, pentru că sunteţi vizitator, adică musafir, și o să fiu luat la rost Și-apoi, aveţi de gând să vă mutaţi la noi? adăugă el, după ce mai aruncă o privire spre bocceaua prinţului, care, evident, îl îngrijora — Nu, n-am de gând Chiar dacă aș fi invitat, n-aș rămâne Am venit numai ca să fac cunoștinţă și nimic altceva — Cum? Să faceţi cunoștinţă? întrebă valetul cu uimire și cu suspiciune întreită",
    "42": " Atunci de ce-aţi mai spus la început că aţi venit cu o problemă? — Ah, aproape că n-am nici o problemă! Adică, dacă vrei, am o problemă, să cer un sfat, însă în primul rând am venit ca să mă recomand, pentru că sunt prinţul Mâșkin, iar generăleasa Epancina e și ea ultima dintre prinţesele Mâșkin și, în afară de dumneaei și de mine, nu mai există Mâșkini — Carevasăzică, sunteţi și rudă? întrebă lacheul și tresări speriat aproape de tot — Tot aproape deloc Adică, dacă am întinde coarda, ar reieși, desigur, că suntem rude, însă atât de îndepărtate, încât nici nu s-ar putea zice că suntem cu adevărat Din străinătate i-am scris generălesei o scrisoare, dar nu mi-a răspuns Și totuși am considerat că, la întoarcere, e necesar să iau legătura cu dumneaei Toate acestea ţi le explic ca să nu mai ai îndoieli, văzând că încă ești îngrijorat: anunţă doar că a sosit prinţul Mâșkin și chiar din aceste cuvinte ale dumitale va reieși clar scopul vizitei mele",
    "43": " Dacă voi fi primit – bine, dacă nu – tot bine, poate chiar foarte bine Însă mi se pare că nu se poate să nu fiu primit: sunt sigur că generăleasa va vrea să-l vadă pe cel mai vechi și pe unicul reprezentant al stirpei, mai ales că ţine foarte mult la originea ei, după câte știu precis din auzite S-ar fi părut că această conversaţie a prinţului era simplă, dar, cu cât era mai simplă, cu atât devenea mai absurdă în cazul de faţă, iar experimentatul valet nu putea să nu sesizeze un aspect care era absolut decent de la om la om și absolut indecent de la vizitator la servitor Și, deoarece servitorii sunt mult mai inteligenţi decât îi cred de regulă stăpânii lor, valetului îi intraseră în cap două bănuieli: sau prinţul e un coate-goale venit să cerșească, sau e pur și simplu un prostuţ lipsit de ambiţie, deoarece un prinţ cu ambiţie nu s-ar fi înjosit într-atâta, încât să stea cu lacheul în vestibul, destăinuindu-și problemele; deci, și într-un caz, și în celălalt, el, valetul, nu va trebui cumva să dea socoteală? — Și totuși ar trebui să poftiţi în anticameră, spuse el cât putu de stăruitor",
    "44": " — Păi, dacă aș fi stat acolo, nu ţi-aș fi explicat toate acestea, remarcă prinţul cu veselie, și deci încă ai mai fi fost îngrijorat din pricina pelerinei mele și a boccelei Acum, zic eu, poate că nici nu mai are rost să-l aștepţi pe secretar, ai putea să mă anunţi și singur — Pe un vizitator ca dumneavoastră nu-l pot anunţa în lipsa secretarului Pe deasupra, însuși generalul mi-a poruncit să nu-l deranjez oricine ar veni, atât timp cât e cu colonelul Numai Gavrila Ardalionovici are voie să intre oricând — E funcţionar de stat? — Gavrila Ardalionovici? Nu Nu, e în serviciu particular, la Companie Legăturica lăsaţi-o aici — M-am și gândit la asta; dacă-mi dai voie Ce zici, să mă dezbrac și de pelerină? — Sigur că da, doar n-o să intraţi cu pelerina la dumnealui Prinţul se ridică, își dezbrăcă în grabă pelerina și rămase într-un sacou destul de decent și bine cusut, deși cam uzat",
    "45": " De jiletcă avea prins un lănţișor de oţel, de care atârna un ceas genovez de argint Deși prinţul era prostuţ – lacheul ajunsese deja la această concluzie –, totuși, în cele din urmă, valetului i se păru că nu se cade să întreţină discuţia cu acesta, în pofida faptului că prinţul îi plăcea, desigur, în felul său Însă, din alt punct de vedere, vizitatorul îi provoca o indignare categorică și brutală — Generăleasa când primește? întrebă prinţul, așezându-se iar pe scaunul pe care stătuse până atunci — Asta, rogu-vă, nu-i treaba mea Primește la ceasuri diferite, depinde de persoană Modistei i se permite să intre și la unsprezece Și pe Gavrila Ardalionovici îl primește mai devreme decât pe alţii, chiar și atunci când ia prima gustare — Iarna, camerele de-aici sunt mai bine încălzite decât în străinătate, remarcă prinţul, în schimb acolo, afară, e mai cald decât la noi, iar în casele lor rusul nostru nici nu poate trăi, pentru că nu-i obișnuit",
    "46": " — Nu fac focul? — Da, dar și casele sunt altfel clădite, adică sobele și ferestrele — Hm! Și multă vreme aţi binevoit să călătoriţi? — Doar patru ani De altfel, n-am stat decât aproape într-un singur loc, la ţară — V-aţi dezobișnuit de felul în care trăim noi? — Și asta-i adevărat Crede-mă, mă mir și singur că n-am uitat să vorbesc rusește Uite, discut acum cu dumneata și îmi zic: „Păi vorbesc bine“ Poate că de asta vorbesc atât de mult Zău, de ieri am poftă să tot vorbesc rusește — Hm! He! Înainte aţi locuit la Petersburg? (Cu toate că n-ar fi vrut s-o facă, lacheului îi era imposibil să nu susţină această discuţie atât de afabilă și politicoasă) — La Petersburg? Aproape deloc, am fost doar în trecere de câteva ori Nici înainte nu știam nimic din rânduielile noastre, iar acum se-aud atâtea lucruri noi, încât chiar și unul care le-a știut trebuie să afle iarăși totul, să le înveţe pe toate din nou",
    "47": " Acum aici se vorbește mult despre tribunale7 — Hm! Tribunalele Ce-i drept, despre asta vorbește toată lumea, despre tribunale și judecăţi Dar acolo cum e, judecăţile-s mai cu dreptate sau nu? — Nu știu Am auzit multe lucruri bune despre ale noastre Uite, din nou nu mai avem pedeapsa cu moartea8 — Și acolo este? — Da Am văzut o execuţie în Franţa, la Lyon9 M-a luat Schneider cu el — Îi spânzură? — Nu, în Franţa li se retează capul — Și omul ce face, ţipă? — Da’ de unde! Nu durează mai mult de-o clipă Omul e pus cu gâtul pe butuc și cade un cuţit uite-așa de lat, care alunecă pe-o mașinărie, ghilotină îi spune, cade greu, cu putere Capul sare atât de repede, încât nici n-apuci să clipești din ochi",
    "48": " Pregătirile sunt grele Uite, când omului i se citește sentinţa, când îl îmbracă, îl leagă, îl duc la eșafod, atunci e groaznic pentru el! Lumea aleargă să vadă, chiar femeile, deși francezilor nu prea le place ca femeile să se uite la așa ceva — Nu-i treaba lor — Desigur! Desigur! Chinul e-atât de mare! Criminalul era om deștept, neînfricat, puternic, în floarea vârstei Legros îl chema Ei bine, dacă vrei să crezi, bine, dacă nu – nu crede, dar, când a urcat pe eșafod, plângea și era alb la faţă precum coala de hârtie Oare se poate una ca asta? Oare nu-i îngrozitor? Cine plânge de frică? Nici n-am crezut că poate plânge cineva care nu mai e copil, un om care n-a plâns niciodată, un om de patruzeci și cinci de ani Ce se întâmplă cu sufletul în asemenea clipe, ce spasme îl scutură? E o batjocorire a sufletului și nimic altceva! Dacă s-a spus: „Să nu ucizi“, trebuie ucis pentru că a săvârșit un omor? Nu, nu se cade",
    "49": " Execuţia am văzut-o acum o lună, dar și astăzi parcă o am înaintea ochilor De vreo cinci ori am visat-o Vorbind, prinţul chiar se însufleţise, o roșeaţă ușoară îi colorase faţa palidă, deși vocea îi era tot scăzută Valetul îl urmărea cu un interes plin de simpatie, încât s-ar fi părut că nu vrea să-i scape nimic; poate că și el era un om cu imaginaţie și cu un crâmpei de gândire — Bine măcar că nu se chinuiește mult când îi zboară capul, spuse el — Știi ceva? continuă prinţul cu înflăcărare Uite, ai remarcat acest lucru, pe care, ca și dumneata, îl remarcă toţi, iar mașinăria, ghilotina tocmai pentru asta a fost concepută Însă chiar atunci mie mi-a trecut prin minte o întrebare: nu cumva e chiar mai rău așa? Dumitale îţi vine să râzi, ţi se pare o neghiobie, dar, având oarecare imaginaţie, te poate încerca și o asemenea idee",
    "50": " Ia gândește-te ce se întâmplă, de pildă, în cazul torturii: dureri și răni, cazne trupești, deci toate acestea te distrag de la suferinţa sufletească, încât numai rănile te chinuiesc până mori Însă, poate, cea mai puternică, cea mai mare durere nu ţi-o provoacă rănile, ci faptul că știi sigur că mai întâi peste un ceas, apoi peste zece minute, pe urmă peste o jumătate de minut, și, în sfârșit, acum, chiar în clipa aceasta, sufletul îţi va zbura din trup și om nu vei mai fi, iar toate acestea le știi precis; important e că știi sigur Uite, în momentul când îţi pui capul sub cuţit și îl auzi lunecând în jos, chiar acel sfert de secundă e cel mai înfiorător Știi dumneata că nu-i fantezie de-a mea și că mulţi alţii au spus-o? Sunt atât de încredinţat în privinţa aceasta, încât îţi spun de-a dreptul părerea mea",
    "51": " Execuţia pentru un omor e o pedeapsă incomparabil mai grea decât însăși crima Uciderea pe baza unei sentinţe este incomparabil mai teribilă decât când te omoară tâlharii Cel pe care tâlharii îl ucid, îl taie noaptea în pădure sau îi fac capătul altundeva negreșit că încă mai speră până în ultima clipă că se va salva S-au văzut destule cazuri, când omul are beregata tăiată, dar încă mai speră sau fuge sau imploră îndurarea Pe când aici, toată această ultimă speranţă, cu care ţi-ar fi de zece ori mai ușor să mori, îţi e în mod sigur confiscată; e vorba de o sentinţă și certitudinea faptului că sigur n-o vei putea evita te chinuie îngrozitor și nu există nimic pe lume mai teribil decât acest chin În timpul unei bătălii, pune-l pe un soldat în dreptul tunului, trage în el și-o să vezi că tot mai speră; dar citește-i aceluiași soldat o condamnare sigură și o să-și iasă din minţi sau o să înceapă să plângă",
    "52": " Cine a spus că firea omenească e în stare să suporte așa ceva fără să ajungă la nebunie? La ce bun această batjocură, infamă, inutilă, vană? Poate că va fi existând un om căruia i s-a citit sentinţa, a fost lăsat să se chinuiască, iar apoi i s-a zis: „Du-te, ai fost iertat“10 Uite, poate că un asemenea om ar fi în măsură să povestească Hristos însuși a vorbit despre acest chin și această spaimă Nu, nu se cade ca omul să fie tratat astfel! Deși n-ar fi putut exprima toate acestea cum o făcuse prinţul, valetul înţelese, chiar dacă nu tot, atunci măcar ideea principală, lucru care i se putea citi pe faţa înduioșată — Mă rog, spuse el, dacă vreţi să fumaţi și nu mai puteţi răbda, nu vă opresc, dar fumaţi cât mai repede N-aș vrea să nu fiţi aici când o să vă cheme înăuntru",
    "53": " Uite, sub scară este o ușă Intraţi pe ușă, în stânga e o odăiţă; acolo puteţi fuma, numai să deschideţi ferestruica, pentru că la noi rânduiala Însă prinţul nu mai apucă să fumeze În vestibul intră un tânăr cu niște hârtii în mână Valetul se repezi să-i scoată blana Tânărul se uită pieziș la prinţ — Gavrila Ardalionovici, începu valetul confidenţial și aproape familiar, dumnealui zice că e prinţul Mâșkin, rudă cu doamna, a venit cu trenul din străinătate și cu o bocceluţă la subsuoară, numai că Mai mult prinţul nu auzi, pentru că valetul continuă în șoaptă Gavrila Ardalionovici asculta atent și îl privea pe prinţ cu mare curiozitate În sfârșit, încetă să mai asculte și se apropie nerăbdător de el — Sunteţi prinţul Mâșkin? întrebă el extrem de politicos și amabil Era un tânăr frumos, tot de vreo douăzeci și opt de ani, blond, zvelt, de înălţime mijlocie, cu bărbuţă à la Napoleon11, cu faţa inteligentă și foarte frumoasă",
    "54": " Numai zâmbetul, cu toată amabilitatea pe care încerca s-o afișeze, era cam prea afectat; schiţându-l, dinţii se arătau cam prea regulaţi, ca niște perle; cu toată aparenta lui voioșie și sinceritate, privirea îi era cam prea fixă și iscoditoare „Probabil că, atunci când e singur, nu are deloc privirea aceasta și poate că nu râde niciodată“, își spuse prinţul, simţind ceva Îi explică repede tot ce se putea, aproape repetând lămuririle pe care le dăduse valetului și, mai înainte, lui Rogojin Între timp, Gavrila Ardalionovici părea că se străduiește să-și aducă aminte ceva — Nu cumva dumneavoastră, întrebă el, aţi binevoit, acum un an sau poate mai puţin să-i trimiteţi Elizavetei Prokofievna o scrisoare, din Elveţia, parcă? — Întocmai — În cazul acesta sunteţi cunoscut aici și își vor aminti de dumneavoastră Doriţi să vorbiţi cu Excelenţa Sa? Imediat îl înștiinţez",
    "55": " Îndată va fi liber Numai că ar fi bine să poftiţi deocamdată în anticameră De ce a stat aici prinţul? îl întrebă el sever pe valet — V-am spus că așa a dorit dumnealui În acest timp, ușa cabinetului se deschise brusc și ieși un militar cu o servietă în mână, care vorbea tare și făcea plecăciuni de rămas-bun — Ești aici, Ganea? se auzi o voce strigând din cabinet Ia vino încoace! Gavrila Ardalionovici îi făcu prinţului un semn cu capul și intră grăbit în birou Peste vreo două minute ușa se deschise din nou și se auzi vocea sonoră și afabilă a lui Gavrila Ardalionovici: — Poftiţi, prinţe! IIItc \"III\" Generalul Ivan Feodorovici Epancin stătea în picioare în mijlocul cabinetului său și privea cu imensă curiozitate spre prinţul care tocmai intra; făcu chiar și doi pași către el",
    "56": " Prinţul se apropie și se recomandă — Ei bine, răspunse generalul, cu ce aș putea să vă fiu de folos? — Nu am nici o problemă presantă; scopul meu a fost doar să fac cunoștinţă cu dumneavoastră Nu aș fi vrut să vă deranjez, deoarece nu știu nici ziua de primire, nici dispoziţiile dumneavoastră Însă de-abia am coborât din tren am sosit din Elveţia Generalul era cât pe ce să pufnească în râs, însă se gândi că nu se cade și se abţinu; apoi se mai gândi, își miji ochii, își măsură încă o dată musafirul din cap până în picioare, după care îi arătă repede un scaun, se așeză și el puţin pieziș și se răsuci nerăbdător spre prinţ Ganea stătea în picioare într-un colţ al încăperii și sorta hârtiile de pe birou — De regulă, nu prea am timp să fac noi cunoștinţe, spuse generalul, însă, întrucât dumneavoastră aveţi un scop, atunci",
    "57": " — Am presimţit, îl întrerupse prinţul, că negreșit veţi crede că vizita mea are un scop anumit Dar, zău, în afara plăcerii de a vă cunoaște, nu mai am nici un scop personal — Firește, și pentru mine plăcerea e foarte mare, dar totuși nu distracţia e totul, știţi că uneori oamenii mai au și treburi În plus, nici până în clipa de faţă nu pot să întrezăresc ceva comun între noi ca să zic așa, motivul — Indiscutabil, nu există nici un motiv și, desigur, nu avem prea multe în comun Pentru că, dacă eu sunt prinţul Mâșkin, iar soţia dumneavoastră se trage din stirpea noastră, asta, se înţelege, nu este un motiv Înţeleg foarte bine Însă, totuși, este singurul motiv Am lipsit din Rusia mai bine de patru ani; de fapt, în ce hal am plecat: aproape că nu eram în toate minţile! Nici atunci nu știam nimic, iar acum – cu atât mai puţin",
    "58": " Am nevoie de oameni cumsecade, chiar și o problemă aș avea, dar nu știu unde să mă duc Încă de la Berlin mi-am zis: „Îmi sunt aproape rude, voi începe cu ei; poate că ne vom fi de folos unii altora, ei mie, eu lor, dacă sunt oameni cumsecade“ Și am auzit că sunteţi oameni cumsecade — Vă sunt foarte recunoscător, făcu generalul surprins Daţi-mi voie să vă întreb: unde aţi tras? — Deocamdată n-am tras nicăieri — Deci de la gară aţi venit direct la mine? Cu toate bagajele? — Bagaje n-am aproape deloc, doar o legăturică cu rufărie, pe care o duc de obicei în mână O cameră la hotel pot găsi și diseară — Deci, aveţi de gând, totuși, să vă luaţi o cameră la un hotel? — Sigur că da — Judecând după cuvintele dumneavoastră, am crezut că aţi vrut să rămâneţi la mine",
    "59": " — Asta s-ar fi putut, dar numai la invitaţia dumneavoastră Însă, recunosc, n-aș rămâne nici invitat și nu pentru că aș avea un motiv, ci pentru că așa-i firea mea — Înseamnă că am făcut foarte bine că nu v-am invitat și nu vă invit Daţi-mi voie, prinţe, să le lămuresc pe toate dintr-odată: întrucât acum câteva clipe am căzut amândoi de acord că nici nu poate fi vorba de vreo legătură de rudenie între noi, deși aceasta ar fi fost, firește, foarte măgulitoare pentru mine, rezultă că — Rezultă că ar trebui să mă ridic și să plec? întrebă prinţul, ridicându-se puţin de pe scaun și râzând chiar cu veselie, în pofida circumstanţelor evident dificile în care se afla Ei bine, generale, jur că, deși practic nu cunosc deloc obiceiurile de aici, deși nu știu deloc felul de viaţă al oamenilor de aici, exact așa mi-am închipuit că va ieși totul",
    "60": " Ce să-i faci, probabil că tocmai așa trebuia să se întâmple Nici la scrisoarea de atunci n-am primit răspuns Așa că, rămâneţi cu bine și scuzaţi deranjul În aceste clipe, privirea prinţului era atât de blândă și zâmbetul atât de lipsit de orice nuanţă de resentiment ascuns, încât generalul se opri brusc și dintr-odată își privi musafirul cu alţi ochi; toată această schimbare de atitudine se produse într-o clipă — Știţi ceva, prinţe, spuse el cu voce aproape total schimbată, chiar dacă eu, totuși, nu vă cunosc, nu este exclus ca Elizaveta Prokofievna să dorească a cunoaște un om care poartă fostul ei nume de familie Mai staţi puţin, dacă doriţi și dacă timpul vă îngăduie — O, timpul meu îngăduie, timpul îmi aparţine numai mie (și imediat prinţul își puse pe masă pălăria moale, cu boruri rotunde)",
    "61": " Mărturisesc, chiar am sperat că, poate, Elizaveta Prokofievna își va aminti că i-am scris Adineaori, când așteptam în vestibul, servitorul dumneavoastră a bănuit că, din sărăcie, am venit să vă cerșesc ceva; am remarcat acest lucru și cred că aţi dat instrucţiuni precise în această privinţă; însă eu, fiţi sigur de asta, n-am venit decât ca să fac cunoștinţă cu niște oameni Numai că îmi pare rău când mă gândesc că v-am deranjat — Prinţe, spuse generalul cu un zâmbet vesel, dacă sunteţi într-adevăr cum păreţi, cred că nu mi-ar părea rău să ne cunoaștem, însă, vedeţi dumneavoastră, eu sunt o persoană ocupată, chiar acum trebuie să mă apuc să verific și să semnez niște hârtii, apoi plec la Luminăţia Sa, pe urmă la slujbă, așa că, deși mă bucur de vizita oamenilor cumsecade, adică dar De altfel, sunt atât de convins de excelenta dumneavoastră educaţie, încât",
    "62": " Dar câţi ani aveţi, prinţe? — Douăzeci și șase — Ia te uită! Vă credeam mult mai tânăr — Da, se zice că par mai tânăr la faţă Cât despre deranj, voi învăţa să nu vă stingheresc și voi înţelege repede, pentru că nici mie nu-mi place deloc să stingheresc Și, în sfârșit, pare-mi-se, suntem oameni aparent atât de diferiţi în multe privinţe, încât s-ar părea că între noi nu există puncte comune dar să știţi că acestei ultime idei eu însumi nu-i dau crezare, pentru că foarte adesea doar avem impresia că n-ar exista puncte comune, însă ele există și lenevia omenească e de vină că oamenii se sondează unii pe alţii din ochi și nu sunt în stare să găsească nimic Ce ziceţi, începutul e plicticos? Dumneavoastră parcă aţi",
    "63": " — Două cuvinte, vă rog: aveţi ceva avere? Sau, poate, intenţionaţi să vă găsiţi o ocupaţie oarecare? Scuzaţi-mă că vă iau așa — Nici vorbă! Întrebarea o apreciez foarte mult și o înţeleg Deocamdată nu am nici un fel de avere și nici o ocupaţie, tot deocamdată, deși ar trebui Cât despre bani, până acum n-au fost ai mei, mi i-a dat Schneider, profesorul meu, la care m-am tratat și am studiat în Elveţia; mi-a dat exact câţi să-mi ajungă de drum și acum, de pildă, nu mi-au mai rămas decât câteva copeici Ce-i drept, am și o chestiune de rezolvat și v-aș cere sfatul, dar — Spuneţi-mi, cum aveţi deocamdată de gând să vă câștigaţi existenţa și care vă sunt intenţiile? îl întrerupse generalul — Aș vrea să muncesc undeva — O, da, sunteţi filosof și totuși",
    "64": " credeţi că aveţi vreun talent, vreo aptitudine cât de mică, adică din acelea care asigură pâinea cea de toate zilele? Iar vă rog să mă scuzaţi — Ah, nu vă mai scuzaţi Nu, nu cred că aș avea vreun talent sau vreo aptitudine deosebită; mai degrabă dimpotrivă, pentru că sunt om bolnav și n-am studiat sistematic Iar în privinţa pâinii, mi se pare Generalul iarăși îl întrerupse și iarăși începu să-l descoase Prinţul îi relată din nou tot ce s-a povestit deja Reieși că generalul auzise de răposatul Pavlișcev și chiar îl cunoscuse personal De ce se interesase Pavlișcev de educaţia lui nici prinţul nu putu să explice – de altfel, e posibil s-o fi făcut din prietenie pentru răposatul lui tată După moartea părinţilor, prinţul, rămas orfan de mic, crescuse și trăise toată viaţa la ţară, întrucât starea sănătăţii lui pretindea aer curat",
    "65": " Pavlișcev îl lăsase în grija unor moșierese bătrâne, rude cu el; i se angajase întâi o guvernantă, apoi un pedagog; de altfel, prinţul declară că, deși își amintește totul, poate explica satisfăcător doar puţine lucruri, deoarece de foarte multe dintre ele nu-și dădea seama Frecventele crize ale bolii făcuseră din el aproape un idiot (prinţul chiar așa spuse: un idiot) Povesti, în sfârșit, că Pavlișcev se întâlnise odată la Berlin cu profesorul Schneider, un elveţian care se ocupă tocmai de aceste maladii, are un stabiliment în Elveţia, în cantonul Valais, face cure prin metode personale, cu băi reci și gimnastică, tratează idiotismul și demenţa, îngrijindu-se pe deasupra de instruirea și dezvoltarea spirituală a pacienţilor; spuse că Pavlișcev, după ce l-a trimis la acesta în Elveţia acum vreo cinci ani, a murit subit cu doi ani în urmă, fără să lase dispoziţii; că Schneider l-a ţinut și i-a continuat tratamentul încă doi ani; că nu l-a vindecat de tot, dar că l-a ajutat foarte mult; și că, în sfârșit, la dorinţa lui proprie și drept consecinţă a unei circumstanţe favorabile, l-a trimis acum în Rusia",
    "66": " Generalul fu foarte uimit — Și chiar nu aveţi pe nimeni în Rusia, absolut pe nimeni? întrebă el — Acum n-am pe nimeni, dar sper mai ales că am primit o scrisoare — Măcar, îl întrerupse generalul, neauzind ce spusese despre scrisoare, aţi studiat ceva și boala nu vă mai împiedică să ocupaţi vreo funcţie, vreo slujbă nu foarte dificilă? — O, sunt sigur că nu mă împiedică Cât despre slujbă, mi-aș dori-o foarte mult, deoarece vreau să văd și eu de ce sunt capabil Dar de-a lungul acestor patru ani am studiat tot timpul, deși nu foarte regulat, după un sistem special, reușind să citesc foarte multe cărţi rusești — Cărţi rusești? Să înţeleg că știţi bine gramatică și puteţi scrie fără greșeli? — O, pot foarte bine — Excelent Și scrieţi frumos? — Scrisul meu e excelent",
    "67": " Da, în acest domeniu chiar am talent, sunt un maestru al caligrafiei Daţi-mi să vă scriu ceva pe loc, de probă, spuse prinţul cu înflăcărare — Vă rog Chiar că e nevoie de o probă Și îmi place această solicitudine a dumneavoastră, prinţe, zău că sunteţi foarte simpatic — Aveţi niște ustensile de scris grozave și câte creioane, câte peniţe, ce hârtie groasă și bună Și ce birou frumos aveţi! Peisajul acesta îl știu, e elveţian Sunt sigur că artistul l-a pictat după natură, am văzut și eu locul, e în cantonul Uri — Se poate, deși tabloul l-am cumpărat aici Ganea, dă-i prinţului hârtie; aveţi condei și hârtie, poftiţi la masa de aici Ce-i asta? îl întrebă generalul pe Ganea, care între timp scosese din servietă un portret fotografic de format mare Oho! Nastasia Filippovna! Ea, chiar ea ţi l-a trimis? îl întrebă el pe Ganea cu mare însufleţire și curiozitate",
    "68": " — Mi l-a dat chiar acum, când am fost cu felicitările O rugasem de mult Nu știu dacă nu o fi vreo aluzie din partea ei că am venit cu mâna goală, fără cadou, tocmai într-o asemenea zi, adăugă Ganea, zâmbind forţat — Ba nu! îl întrerupse, cu convingere, generalul Și, drept să-ţi spun, tare ciudat mai gândești! Să-ţi facă aluzie păi nu-i mercantilă deloc Și, apoi, ce-i poţi tu dărui: aici e nevoie de mii! O fotografie? Apropo, încă nu ţi-a cerut o fotografie? — Nu, încă nu mi-a cerut și, poate, nici n-o să-mi ceară vreodată Ivan Feodorovici, n-aţi uitat de serata de azi? Sunteţi doar dintre invitaţii speciali — N-am uitat, desigur, și-o să fiu prezent Cum să lipsesc, doar e ziua ei de naștere, împlinește douăzeci și cinci de ani! Hm Știi ceva, Ganea, fie ce-o fi, îţi destăinuiesc secretul, pregătește-te",
    "69": " Lui Afanasi Ivanovici și mie ne-a promis că astă-seară, la ea acasă, își va spune ultimul cuvânt: a fi sau a nu fi! Așa că e bine să știi Ganea se tulbură brusc, încât chiar păli puţin la faţă — A spus ea asta? întrebă el și vocea parcă îi tremura — Acum trei zile și-a dat cuvântul Am bătut-o amândoi la cap până n-a mai avut încotro și a promis Ne-a rugat numai să păstrăm secretul faţă de tine Generalul îl privea cu atenţie pe Ganea; se vedea că nu-i place fâstâceala acestuia — Nu uitaţi, Ivan Feodorovici, spuse Ganea îngrijorat și ezitând, că mi-a lăsat libertatea deplină de decizie până tranșează ea însăși problema, ba încă și atunci ultimul cuvânt îmi aparţine — Vrei să zici că vrei să zici că spuse generalul, brusc alarmat",
    "70": " — Nimic — Ba să mă ierţi, ce vrei să faci cu noi? — Păi nu renunţ Poate că nu m-am exprimat cum trebuia — Asta mai lipsea: să renunţi! spuse generalul cu o ciudă pe care nici nu încerca să și-o mascheze Aici, frăţioare, problema nu mai e că tu nu refuzi, ci în solicitudinea, în plăcerea, în bucuria cu care vei primi cuvintele ei Care mai e situaţia acasă la tine? — Acasă? Acasă toate-s cum vreau eu, numai tata face pozne ca de obicei, iar în ultimul timp s-a obrăznicit de tot; nici nu mai vorbesc cu el, însă îl ţin din scurt și, zău, dacă n-ar fi mama, de mult i-aș fi arătat ușa Se înţelege că mama plânge tot timpul; soră-mea e înfuriată foc, dar le-am spus la amândouă, în cele din urmă, că sunt stăpân pe soarta mea și vreau ca în casă să mi se dea",
    "71": " ascultare În orice caz, toate acestea i le-am trântit în faţă soră-mii, clar și răspicat, în prezenţa mamei — Vezi, frăţioare, eu tot nu te înţeleg, rosti gânditor generalul, strângând puţin din umeri și desfăcându-și braţele Ţi-amintești când a venit zilele trecute Nina Alexandrovna? Geme și oftează „Ce-i cu dumneavoastră?“, o întreb Reiese că pentru dumnealor e, cică, vorba de dezonoare Ce dezonoare să fie? permiteţi să întreb Cine ar putea să-i reproșeze ceva Nastasiei Filippovna sau ce lucru urât ar putea da pe faţă? Poate faptul că a trăit cu Toţki? Păi ăsta-i un fleac, mai ales în împrejurările cunoscute! „Nu-i așa, zice, că n-aţi lăsa-o să se apropie de fiicele dumneavoastră?“ Na-ţi-o bună! Ah, Nina Alexandrovna! Adică, se poate ca omul să nu priceapă, să nu-și înţeleagă — Situaţia? îl ajută Ganea pe generalul aflat în dificultate",
    "72": " O înţelege, nu fiţi supărat pe ea De altminteri, i-am tras un perdaf chiar atunci, ca să nu-și mai bage nasul unde nu-i fierbe oala Și totuși, dacă până acum mai avem ceva liniște în casă, e pentru că nu a fost spus ultimul cuvânt În orice caz, furtuna e gata să se dezlănţuie Dacă astăzi se va spune ultimul cuvânt, scandalul e ca și făcut Prinţul auzi această conversaţie din colţul lui, unde-și dădea proba de caligrafie Termină, se apropie de masă și depuse coala de hârtie — Deci asta-i Nastasia Filippovna? rosti el, după ce studie atent și curios portretul E extraordinar de frumoasă! adăugă imediat, cu însufleţire Portretul înfăţișa într-adevăr o femeie de o frumuseţe neobișnuită Era fotografiată într-o rochie neagră, de mătase, extrem de simplă și elegantă; părul, probabil castaniu, îi era pieptănat simplu, cum se poartă în casă; ochii îi erau negri și adânci, fruntea gânditoare; pe chip avea întipărită o expresie pasională și parcă trufașă",
    "73": " Era trasă la faţă și, poate, palidă Ganea și generalul îl priviră uimiţi pe prinţ — Cum, adică, Nastasia Filippovna? O cunoașteţi pe Nastasia Filippovna? întrebă generalul — Da Nu-s în Rusia decât de-o zi și de-o noapte, dar o cunosc pe această făptură fermecătoare, răspunse prinţul și le povesti pe loc întâlnirea cu Rogojin și tot ce aflase de la acesta — Grozave noutăţi! exclamă generalul, care se alarmase iarăși după ce-l ascultase foarte atent pe prinţ Îl fixă pe Ganea cu o privire iscoditoare — Cred că nu-i decât neobrăzare la mijloc, bâigui Ganea, puţin derutat și el Feciorașul de negustor își face de cap Am mai auzit câte ceva despre el — Și eu, frăţioare, am auzit, continuă generalul Chiar atunci, după tărășenia cu cerceii, Nastasia Filippovna mi-a povestit tot Dar vezi că acum treburile stau altfel",
    "74": " Poate că, într-adevăr, e un milion la mijloc și pasiunea, chiar dacă-i una monstruoasă, miroase, totuși, a pasiune și doar se știe de ce sunt în stare acești domni, când îi apucă năbădăile Hm! Să nu iasă vreo încurcătură! încheie el gânditor — Vă sperie milionul? surâse Ganea — Pe tine nu, așa-i? — Cum vi s-a părut, prinţe, întrebă deodată Ganea, ce-i cu el, e om serios sau numai așa, un zurbagiu? Dumneavoastră ce impresie v-a făcut? În sufletul lui Ganea se petrecea ceva deosebit în timp ce punea această întrebare Era ca și cum în creier i s-ar fi aprins o idee nouă și neobișnuită care începuse să-i licărească nerăbdătoare în ochi Iar generalul, care se alarmase la modul sincer și naiv, se uita și el pieziș la prinţ, însă parcă nu aștepta mare lucru de la răspunsul acestuia",
    "75": " — Nu știu cum să vă spun, zise prinţul, dar mi s-a părut că are multă patimă în el și că această patimă e chiar bolnăvicioasă De fapt, încă nu-i înzdrăvenit N-ar fi exclus ca de la primele zile petrecute în Petersburg să cadă iarăși la pat, mai ales dacă se pune pe chefuit — Da? Așa vi s-a părut? se agăţă generalul de această idee — Da, așa mi s-a părut — Problema e că asemenea istorii se pot întâmpla nu în câteva zile, ci până diseară, chiar astăzi lucrurile pot lua cine știe ce întorsătură, spuse Ganea și râse spre general — Hm! Desigur Și-atunci totul depinde de ce-o să i se năzărească ei, zise generalul — Nu știţi cum e câteodată? — Adică cum e? Generalul, indispus la culme, strânse iarăși din umeri",
    "76": " Ascultă, Ganea, încearcă astăzi, rogu-te, să nu i te pui împotrivă, străduiește-te să-i fii, știi într-un cuvânt pe plac Hm! De ce strâmbi din buze? Ascultă, Gavrila Ardalionovici, n-ar strica, n-ar strica deloc să ne punem acum întrebarea: la ce bun să ne agităm? Îţi dai seama că în ce privește folosul meu, pe care-l am în casă, sunt de mult asigurat; într-un fel sau altul, lucrurile tot o să le întorc în favoarea mea Hotărârea lui Toţki e de nestrămutat, prin urmare și eu sunt absolut sigur Și, dacă acum îmi mai doresc ceva, nu-i decât spre binele tău Judecă și tu Sau, poate, n-ai încredere în mine? Doar ești om într-un cuvânt, ești om deștept și mi-am pus speranţa în tine iar asta, în cazul de faţă, e",
    "77": " e — Cel mai important lucru, încheie Ganea fraza, ajutându-l din nou pe generalul aflat în dificultate și strâmbându-și buzele într-un zâmbet caustic, pe care nu mai voia să-l ascundă Îl fixa pe general cu privirea febrilă drept în ochi, parcă dorind chiar ca acesta să poată citi tot ce gândește el Generalul se congestionă la faţă și se aprinse de furie — Chiar așa, inteligenţa e lucrul cel mai important! preciză el, privindu-l tăios pe Ganea Tare ridicol mai ești, Gavrila Ardalionovici! Observ că te bucuri de sosirea acestui fecioraș de negustor, ca și cum ţi-ar fi deschis o portiţă de scăpare Aici chiar că trebuie să-ţi pui inteligenţa la bătaie de la bun început; aici chiar că trebuie înţeles și procedat de ambele părţi cinstit și direct, altfel trebuia să dai de știre din vreme, ca să nu-i compromiţi și pe alţii, mai ales că timp ai avut destul și chiar încă-ţi mai rămâne destul (generalul își ridică sprâncenele semnificativ), cu toate că nu mai sunt decât câteva ore",
    "78": " Ai înţeles? Ai înţeles? La urma urmei, vrei sau nu vrei? Dacă nu vrei, spune și – să fii sănătos Nimeni, stimate Gavrila Ardalionovici, nu te ţine, nimeni nu te împinge cu forţa în capcană, dacă în toată povestea asta vezi o capcană — Vreau, rosti cu jumătate de glas, dar ferm Ganea, plecându-și privirile în pământ și tăcând posomorât Generalul era satisfăcut Se enervase, dar acum se vedea că se căia pentru că mersese prea departe Brusc, se răsuci spre prinţ și parcă pe faţa lui se putu citi gândul alarmant că prinţul a fost aici și a auzit totul Dar se calmă într-o clipă: fusese suficient să-i arunce prinţului o privire ca să se liniștească pe deplin — Oho! exclamă generalul privind proba de caligrafie pe care i-o prezentase prinţul Păi e-o adevărată artă! Și ce scriere rară! Ia te uită, Ganea, ce talent! Pe hârtia velin, groasă, cu litere rusești medievale, prinţul scrisese propoziţia: „Smeritul egumen Pafnutie12 și-a pus iscălitura“",
    "79": " Prinţul le explică cu mare plăcere și însufleţire: — Este semnătura personală a egumenului Pafnutie, dintr-o copie care datează din veacul al paisprezecelea Aveau niște semnături excepţionale toţi acești egumeni și mitropoliţi ai noștri, și uneori cu cât bun-gust, cu câtă sârguinţă se iscăleau! Generale, n-aveţi măcar ediţia lui Pogodin13? Apoi, aici, am scris cu altfel de litere: sunt caractere franţuzești, mari și rotunde, unele litere chiar se scriau altfel, e scrierea vulgară, a copiștilor publici, pe care am imitat-o după niște mostre de epocă (am avut una); fiţi, vă rog, de acord că nu e lipsită de calităţi Uitaţi-vă la aceste rotunjimi ale lui d și a Am transformat caracterele franţuzești în litere rusești, operaţiune foarte dificilă, dar care mi-a reușit Iată încă o scriere splendidă și originală, în fraza aceasta: „Sârguinţa biruie orice“ E o scriere rusească, de cancelarie, mai precis de cancelarie militară",
    "80": " Astfel se scrie o hârtie oficială către o persoană importantă, literele sunt tot rotunde, splendide, scriere guvernamentală, scris negru, dar de un extraordinar bun-gust Un caligraf n-ar admite aceste trăsături, mai bine zis aceste tentative de ornament, aceste codiţe neterminate, vedeţi, dar toate la un loc divulgă firea și, zău așa, aici se întrevede sufletul de copist militar: ar vrea s-o ia și razna, și talentul vrea să se manifeste, dar gulerul vestonului e strâns încheiat la copcă, așa că disciplina a pătruns și-n forma literelor, care-i o minunăţie! Recent m-a impresionat o astfel de mostră, și unde credeţi că am găsit-o din întâmplare? În Elveţia! Iar aceasta este o scriere simplă, cea mai obișnuită și pură scriere englezească: mai departe de-atât eleganţa nu poate merge, totul e splendoare, mărgele, perle; aici nu mai avem ce adăuga; dar iată și o variantă, iarăși franţuzească, pe care am împrumutat-o de la un comis-voiajor francez; e aceeași scriere englezească, dar linia neagră e un pic mai neagră și mai groasă decât la cea englezească, încât și proporţia luminii e încălcată; și remarcaţi, rogu-vă: ovalul este modificat, e un pic mai rotunjit și pe deasupra e permisă încârligătura, iar încârligătura e lucrul cel mai primejdios! Încârligătura pretinde un bun-gust neobișnuit; dar, dacă ţi-a reușit, dacă ai găsit proporţia, această scriere nu poate fi asemuită cu nimic, ba încă te mai poţi și îndrăgosti de ea",
    "81": " — Oho! În ce subtilităţi intraţi! spuse generalul râzând Păi dumneavoastră, domnul meu, nu sunteţi doar caligraf, ci și artist Ce zici, Ganea? — Extraordinar! spuse Ganea Și încă cu conștiinţa menirii sale, adăugă el, râzând ironic — Râzi tu, râzi, dar aici e vorba de-o carieră adevărată, spuse generalul Știţi, prinţe, pentru ce persoană importantă vă vom pune să scrieţi hârtii? Păi vi se poate da o leafă de treizeci și cinci de ruble pe lună, chiar de la primul pas Totuși, e deja douăsprezece și jumătate, adăugă el, uitându-se la ceas, așa că, prinţe, să punem treburile la punct, pentru că trebuie să mă grăbesc și e posibil să nu vă mai întâlnesc astăzi! Luaţi loc o clipă; v-am explicat deja că nu-mi e cu putinţă să vă primesc foarte des; dar să vă ajut un pic doresc sincer, un pic, firește, adică pentru ceea ce e de strictă necesitate, rămânând ca în continuare să procedaţi cum veţi crede de cuviinţă",
    "82": " De-o slujbă într-o cancelarie vă fac rost, nu foarte dificilă, dar se cere acurateţe Acum, despre celelalte: în casa, adică în familia lui Gavrila Ardalionovici Ivolghin, deci a acestui tânăr cu care vă rog să faceţi cunoștinţă, mama și sora lui au eliberat în apartamentul lor două-trei camere mobilate și le închiriază unor persoane cu bune recomandaţii, asigurând masa și celelalte servicii Sunt sigur că Nina Alexandrovna va accepta recomandaţia mea Pentru dumneavoastră, prinţe, așa ceva e mai mult decât o comoară, în primul rând pentru că nu veţi fi singur, ci, cum să vă zic, în sânul unei familii și, după cum arătaţi, nu e bine să vă pomeniţi singur într-o asemenea capitală, cum e Petersburgul Nina Alexandrovna, mama, și Varvara Ardalionovna, surioara lui Gavrila Ardalionovici, sunt persoane pe care eu le respect nespus de mult Nina Alexandrovna este soţia lui Ardalion Alexandrovici, general în retragere, care cândva, pe când eram în primul meu serviciu, mi-a fost coleg, dar cu care, din anumite pricini, am rupt relaţiile, ceea ce, de altfel, nu mă împiedică să-l respect în felul meu",
    "83": " Vă explic toate acestea, prinţe, ca să înţelegeţi că, să zicem, vă recomand personal și, prin urmare, garantez pentru dumneavoastră Chiria este foarte moderată și sper că leafa pe care o veţi primi va fi absolut suficientă Ce-i drept, omul mai are nevoie și de bani de buzunar, cât de puţini, dar să nu vă supăraţi pe mine, prinţe, dacă voi spune că dumneavoastră ar fi bine să evitaţi banii de buzunar și, îndeobște, banii în buzunar V-o spun, pentru că aceasta este impresia pe care mi-aţi făcut-o Însă, întrucât acum portmoneul vă e gol, pentru începutul începutului, permiteţi-mi să vă ofer aceste douăzeci și cinci de ruble Firește, ne vom socoti și, dacă sunteţi un om atât de sincer și cordial, cum păreţi în vorbe, nu pot apărea nici un fel de dificultăţi între noi Căci, dacă mă interesez atât de mult de dumneavoastră, o fac cu un scop anumit, pe care-l veţi afla mai târziu",
    "84": " Vedeţi cât de direct sunt cu dumneavoastră; sper, Ganea, că n-ai nimic împotriva instalării prinţului la voi acasă? — O, dimpotrivă! Și mama se va bucura foarte mult confirmă Ganea politicos și plin de solicitudine — Mi se pare că n-aveţi decât o cameră ocupată Acest, cum îl cheamă, Ferd Ferd — Ferdâșcenko — Mda Nu-mi place acest Ferdâșcenko al vostru, e-un măscărici mizerabil Și nu înţeleg cum de-i dă nas Nastasia Filippovna! Chiar îi e rudă, cum zice? — O, nu, e-o glumă! Nici nu miroase a înrudire — Ei, naiba să-l ia! Ce ziceţi, prinţe, sunteţi mulţumit sau nu? — Vă mulţumesc, generale, v-aţi comportat cu mine ca un om extrem de bun la suflet; într-adevăr, habar n-aveam unde-o să-mi pun capul Ce-i drept, mai devreme m-a invitat Rogojin la el",
    "85": " — Rogojin? Asta nu; v-aș sfătui părintește sau, dacă așa vă place mai mult, prietenește, să-l uitaţi pe domnul Rogojin De fapt, v-aș sfătui să stabiliţi relaţii bune cu familia în care veţi intra — Dacă sunteţi atât de bun, dădu prinţul să înceapă, aș mai avea o chestiune Am primit o înștiinţare — Ah, scuzaţi-mă, îl întrerupse generalul, nu mai am nici o clipă liberă Imediat îi spun despre dumneavoastră Lizavetei Prokofievna; dacă va dori să vă primească chiar acum (cel puţin eu voi încerca să vă recomand cât mai bine pentru o asemenea eventualitate), vă sfătuiesc să profitaţi de ocazie și să-i plăceţi, pentru că Lizaveta Prokofievna v-ar putea fi foarte de folos; doar purtaţi același nume de familie Dacă nu va dori, nu i-o luaţi în nume de rău, rămâne pe altădată Iar tu, Ganea, uită-te între timp la socotelile astea, eu și cu Fedoseev ne-am bătut capul adineaori cu ele",
    "86": " Și să nu uităm să includem Generalul ieși, iar prinţul nu mai apucă să-i spună ce problemă avea, despre care începuse să vorbească a patra oară Ganea își aprinse o ţigară, oferindu-i una și prinţului; acesta o acceptă, dar tăcea, dorind să nu deranjeze, și studia cabinetul; însă Ganea își aruncă doar o privire peste foaia plină de cifre pe care i-o arătase generalul Era distrat: zâmbetul, privirea, îngândurarea lui Ganea, după părerea prinţului, deveniseră și mai apăsătoare de când rămăseseră numai ei doi Deodată, Ganea se apropie de prinţ; în clipa aceea, prinţul se aplecase iar spre portretul Nastasiei Filippovna și îl privea cu atenţie — Așa de mult vă place această femeie, prinţe? întrebă Ganea brusc, sfredelindu-l cu privirea Și părea să aibă o intenţie cu totul specială — Are un chip extraordinar! răspunse prinţul Și sunt sigur că destinul ei nu este dintre cele obișnuite",
    "87": " Chipul îi e vesel, dar a suferit îngrozitor, nu-i așa? Suferinţa i-o trădează ochii, aceste două oscioare, aceste două puncte de sub ochi, de unde încep obrajii E o faţă mândră, teribil de mândră și nu știu: o fi bună la suflet sau nu? Ah, de-ar fi bună! Totul ar fi salvat! — Dumneavoastră v-aţi căsători cu o asemenea femeie? continuă Ganea, ţintuindu-l cu privirea lui febrilă — Nu mă pot căsători cu nimeni, sunt bolnav, spuse prinţul — Dar Rogojin s-ar căsători? Ce credeţi? — Cred că și mâine s-ar putea căsători; s-ar căsători și, peste o săptămână, zic eu, ar înjunghia-o Auzind aceste cuvinte ale prinţului, Ganea tresări atât de tare, încât interlocutorul mai că nu ţipă — Ce-i cu dumneavoastră? întrebă el, apucându-l de mână — Luminăţia Voastră! Excelenţa Sa vă invită la doamna, anunţă lacheul apărut în ușă Prinţul porni în urma acestuia",
    "88": " IVtc \"IV\" Toate cele trei fiice ale generalului Epancin erau domnișoare sănătoase, înfloritoare, înalte, cu umeri extraordinari și piept masiv, cu braţe puternice ca de bărbaţi și, firește, drept consecinţă a forţei și sănătăţii lor, le plăcea să mănânce bine, amănunt pe care nu ţineau câtuși de puţin să-l ascundă Mama lor, generăleasa Lizaveta Prokofievna, uneori nu vedea cu ochi buni francheţea apetitului lor, însă, deoarece anumite opinii ale ei, în pofida aparentei atitudini respectuoase cu care erau acceptate de către fiice, își pierduseră de mult, în esenţă, autoritatea iniţială și indiscutabilă în ochii lor, ba încă într-o asemenea măsură, încât începeau să fie biruite la tot pasul de conclavul armonios instaurat între fete și generăleasă, în interesul demnităţii sale personale, găsea că e mai nimerit să nu le contrazică și să cedeze Ce-i drept, adeseori temperamentul ei nu dădea ascultare și nu se supunea deciziilor prudenţei; din an în an, Lizaveta Prokofievna devenea tot mai capricioasă și mai intolerantă, se transformase chiar într-o persoană ciudată, însă cum avea mereu la îndemână un soţ foarte supus și dresat, de obicei pe capul acestuia își vărsa tot năduful, după care în familie se reinstaura armonia și toate mergeau cum nu se putea mai bine",
    "89": " De altminteri, nici generăleasa nu ducea lipsă de poftă de mâncare și de obicei, la ora douăsprezece și jumătate, împreună cu fetele, lua un mic dejun copios, care semăna mai mult a masă de prânz Câte o ceașcă de cafea domnișoarele beau și mai devreme, pe la ora zece, în pat, chiar când se trezeau Așa se deprinseseră și așa rămăsese rânduit o dată pentru totdeauna La douăsprezece și jumătate masa se punea în sufrageria mică, lângă odăile mamei, și la acest intim mic dejun de familie își făcea uneori apariţia și generalul, când îi permitea timpul În afară de ceai, cafea, brânză, miere, unt și un fel de clătite care-i plăceau foarte mult generălesei, în afară de pârjoale și altele asemenea, se servea chiar și supă groasă, fierbinte În dimineaţa zilei cu care a început povestirea noastră, toată familia se adunase în sufragerie în așteptarea generalului, care promisese că va veni la douăsprezece și jumătate",
    "90": " Dacă ar fi întârziat măcar un minut, ar fi trimis imediat după el; însă acesta își făcu apariţia la timp Apropiindu-se ca să-i dea bună dimineaţa soţiei și să-i sărute mâna, remarcă de astă dată ceva foarte deosebit pe chipul ei Și cu toate că o „anecdotă“ (cum se exprima el în mod obișnuit) îl făcuse să presimtă încă din ajun că așa se va întâmpla, încât, adormind, fusese destul de îngrijorat, totuși și acum simţi un fel de frică Fetele veniră și-l sărutară; și ele, deși nu erau supărate, păreau să se poarte altfel decât în mod obișnuit Ce-i drept, din anumite cauze, generalul devenise excesiv de suspicios; însă, fiind un tată și un soţ cu experienţă și dibaci, își luă imediat măsuri de precauţie Poate că nu vom dăuna prea mult rotunjimii povestirii noastre, dacă o vom întrerupe în acest punct pentru a recurge la ajutorul unor explicaţii în vederea elucidării cât mai directe și mai precise a raporturilor și circumstanţelor în care găsim familia generalului Epancin acum, la începutul relatării",
    "91": " Am spus deja aici că generalul, deși nu era o persoană prea instruită, fiind chiar, dimpotrivă, „un autodidact“, cum îi plăcea să se caracterizeze singur, era totuși un soţ experimentat și un tată dibaci Printre altele, adoptase sistemul de a nu-și grăbi fiicele cu măritișul, adică de „a nu le sta pe suflet“ și a nu le deranja prea tare cu zbuciumul iubirii lui de tată pentru fericirea lor, cum fără voie și firesc se întâmpla la tot pasul până și în familiile cele mai inteligente în care se adună fiice adulte Reușise chiar s-o câștige și pe Lizaveta Prokofievna de partea acestui sistem, deși chestiunea fusese dificilă – dificilă, pentru că era nefirească; dar argumentele generalului erau extrem de serioase, bazându-se pe fapte palpabile De fapt, și viitoarele mirese, lăsate în voia lor și oferindu-li-se posibilitatea să decidă singure, în mod firesc, vor fi nevoite în cele din urmă să-și pună mintea la contribuţie și atunci treaba se va desfășura cu repeziciune, pentru că se vor apuca de ea cu plăcere, lăsând deoparte capriciile și pretenţiile prea mari; părinţilor nu le-ar mai rămâne decât să urmărească fără preget, din umbră, ca nu cumva să apară vreo alegere ciudată sau vreo preferinţă nefirească, iar apoi, sesizând momentul potrivit, să le ajute deodată cu toate puterile, dând direcţia necesară prin toată influenţa lor",
    "92": " În sfârșit, trebuia ţinut cont și de faptul că de la an la an averea și importanţa lor în societate creșteau în progresie geometrică, prin urmare, cu cât mai mult timp trecea, cu atât mai mult câștigau fetele și în calitatea de viitoare mirese Însă, printre aceste fapte imposibil de combătut, își făcuse loc o breșă: fiica cea mai mare, Alexandra, brusc și aproape pe neașteptate (cum se întâmplă de obicei), împlinise douăzeci și cinci de ani Aproape concomitent, Afanasi Ivanovici Toţki, om din înalta societate, cu relaţii sus-puse și neobișnuit de bogat, iarăși își manifestase vechea dorinţă de a se căsători Era un om de vreo cincizeci și cinci de ani, de mare caracter și de un bun-gust neobișnuit de rafinat Voia să facă o partidă bună; era un excelent cunoscător al frumuseţii feminine Întrucât de mai multă vreme întreţinea cu generalul Epancin o neobișnuită relaţie de prietenie, amplificată în mod special de asocierea la niște întreprinderi financiare, acesta îi comunicase, mai bine zis îi solicitase un sfat prietenesc și o îndrumare: ar fi sau nu posibilă ipoteza căsătoriei lui cu una dintre fetele generalului? În cursul calm și sublim al vieţii acestei familii se produsese o cotitură evidentă",
    "93": " După cum s-a spus deja, ca frumuseţe, în familie, strălucea mezina, Aglaia Dar până și Toţki, persoană extrem de egoistă, înţelesese că nu aici trebuie să caute și că Aglaia nu îi era lui menită Poate că dragostea orbească și prietenia prea înflăcărată a surorilor exagerau situaţia, însă între ele viitorul Aglaiei, în modul cel mai sincer cu putinţă, nu era imaginat ca un simplu destin, ci ca un ideal posibil de paradis pământesc Viitorul soţ al Aglaiei trebuia să fie posesorul tuturor perfecţiunilor și succeselor, ca să nu mai vorbim de avere Surorile chiar stabiliseră între ele, fără cuvinte mari și de prisos, că, la nevoie, se vor sacrifica pentru Aglaia: zestrea acesteia trebuia să fie colosală și excepţională Părinţii știau de această înţelegere a surorilor mai mari și de aceea, după ce Toţki solicitase sfatul, nu aveau nici o îndoială că una dintre fetele mai mari nu va refuza să le încununeze speranţele, mai ales că din partea lui Afanasi Ivanovici nu puteau întâmpina dificultăţi în privinţa zestrei",
    "94": " Iar propunerea lui Toţki însuși generalul o apreciase superlativ, în virtutea faptului că era un foarte bun cunoscător al vieţii Deoarece deocamdată și Toţki se menţinea în expectativă, datorită unor circumstanţe cu totul speciale, manifestând maximă precauţie la fiecare pas și doar sondând în continuare terenul, și părinţii puseseră în faţa fetelor această temă de meditaţie doar ca pe o eventualitate încă destul de îndepărtată Drept răspuns primiseră de la acestea declaraţia, tot nu foarte precisă, dar în orice caz liniștitoare, că Alexandra, fiica cea mai mare, nu va refuza Era o fiinţă cu caracterul ferm, dar bună la suflet, înţeleaptă și extrem de sociabilă; putea să se mărite cu Toţki chiar cu plăcere și, dacă și-ar fi dat cuvântul, s-ar fi ţinut de el cu cinste Nu-i plăcea luxul; nu doar că nu era o ameninţare pentru viitorul ei soţ, în sensul nazurilor sau al atitudinii rebele, ci chiar putea îndulci și potoli viaţa unui bărbat",
    "95": " Arăta foarte bine, deși frumuseţea ei nu era chiar senzaţională Ce și-ar mai fi putut dori Toţki? Și totuși afacerea continua să înainteze pe dibuite Reciproc și amical, Toţki și generalul stabiliseră ca deocamdată să evite orice pas oficial și irevocabil Chiar și părinţii încă nu începuseră să vorbească absolut deschis cu fetele; parcă își făcuse loc o disonanţă; generăleasa Epancina, mama fetelor, cine știe de ce, devenise nemulţumită, ceea ce era foarte important La mijloc era o împrejurare care încurca totul, o chestiune foarte complicată și anevoioasă, din pricina căreia totul se putea strica definitiv Această complicată și anevoioasă „chestiune“ (după cum se exprima însuși Toţki) începuse demult, cu vreo optsprezece ani mai înainte În vecinătatea uneia dintre cele mai bogate moșii ale lui Afanasi Ivanovici, într-una din guberniile din mijlocul ţării, trăia în sărăcie un mic moșier Acesta era un om remarcabil prin neîntreruptul lui șir de ghinioane anecdotice, un anume Filipp Alexandrovici Barașkov, ofiţer în retragere, aristocrat de familie bună, chiar mai bună decât Toţki",
    "96": " Plin de datorii și ipoteci, după o muncă de ocnaș, aproape ţărănească, moșierul izbutise în sfârșit să-și aducă la un nivel satisfăcător mica gospodărie La cel mai mic succes, căpăta foarte mult curaj Îmbărbătat și plin de speranţe, plecase pentru câteva zile în orașul reședinţă de judeţ, ca să se vadă și, dacă va fi posibil, să se înţeleagă definitiv cu unul dintre principalii săi creditori La trei zile după sosirea lui în oraș, veni din satul lui starostele, călare, cu un obraz fript și cu barba pârjolită, și-l anunţă că „ocina a ars“, ieri, chiar la amiază, și că „a binevoit să ardă și soţia, iar copiii au rămas întregi“ Această surpriză nici chiar Barașkov, deprins cu „vânătăile făcute de zeiţa Fortuna“, n-a putut-o suporta; a înnebunit și peste o lună a murit chinuit de febră Moșia arsă, cu ţăranii fugiţi în lume, a fost vândută ca să se plătească datoriile; pe cele două fetiţe ale lui Barașkov, una de șase și una de șapte ani, din mărinimie, le-a luat pentru îngrijire și educaţie Afanasi Ivanovici Toţki",
    "97": " Au început să înveţe împreună cu copiii administratorului lui Afanasi Ivanovici, care era funcţionar pensionar, cu familie numeroasă și neamţ pe deasupra Curând rămăsese o singură fetiţă, Nastia, pentru că cea mică murise de tuse convulsivă; Toţki, de altminteri, uitase curând de amândouă pentru că locuia în străinătate Peste cinci ani, Afanasi Ivanovici trecu pe la această moșie și descoperi în casa de la ţară, în familia neamţului lui, un copil splendid, de vreo doisprezece ani, o fetiţă zburdalnică, drăguţă și deșteaptă, care promitea să ajungă o frumuseţe neobișnuită; în acest domeniu, Afanasi Ivanovici era mare cunoscător și nu dădea greș niciodată De data aceasta își petrecu la moșie doar câteva zile, dar reuși să dea dispoziţii; în educaţia fetei interveniră schimbări importante; fu angajată o respectabilă guvernantă în vârstă, cu mare experienţă în educarea superioară a fetelor, care era o elveţiancă foarte instruită și, în afară de limba franceză, îi preda și felurite știinţe",
    "98": " Se instală în casa de la ţară și învăţătura micuţei Nastia luă un avânt deosebit Exact peste patru ani, această învăţătură luă sfârșit; guvernanta plecă, iar după Nastia veni o doamnă, tot moșiereasă și tot vecină de moșie cu Toţki, dar dintr-altă gubernie, foarte îndepărtată, care o luă pe fetiţă cu ea, având instrucţiuni și împuterniciri din partea lui Afanasi Ivanovici La această mică moșie, proprietarul avea o căsuţă din bârne, de-abia construită; casa era elegant mobilată, iar sătucul, ca un făcut, se numea Otradnoe14 Moșiereasa o duse pe Nastia direct în această casă tihnită și, întrucât era văduvă, n-avea copii și locuia doar la o verstă de-acolo, se instală și ea împreună cu Nastia; li se alăturară o bătrână chelăreasă și o tânără cameristă, cu experienţă În casă se găseau instrumente muzicale, o foarte bună bibliotecă, potrivită pentru o domnișoară, tablouri, stampe, creioane, pensule, vopsele, un căţeluș extraordinar de rasa levrette; iar peste două săptămâni sosi și Afanasi Ivanovici în persoană",
    "99": " De atunci îndrăgi în mod special acest sătuc pierdut în imensitatea stepei, venea aici în fiecare vară, zăbovea câte două sau chiar trei luni și așa se scurse destul de mult timp, patru ani, trăiţi în tihnă și fericire, cu bun-gust și eleganţă Odată s-a întâmplat că la începutul iernii, la vreo patru luni după una dintre vizitele estivale ale lui Afanasi Ivanovici la Otradnoe, care de data aceasta nu ţinuse decât două săptămâni, se auzi, sau mai bine zis această veste ajunse la urechea Nastasiei Filippovna, că Afanasi Ivanovici se căsătorește la Petersburg, cu o femeie frumoasă, bogată, din înalta societate, cu alte cuvinte, că face o partidă excelentă Această veste s-a dovedit a nu fi exactă în toate amănuntele: pe atunci nunta nu era decât în proiect, totul rămânea încă foarte vag, însă în destinul Nastasiei Filippovna s-a produs totuși din acest moment o cotitură extremă",
    "100": " Brusc, dădu dovadă de hotărârea necesară și își dezvălui caracterul în lumina cea mai neașteptată Fără să stea prea mult pe gânduri, își părăsi căsuţa de la ţară și, singură-singurică, se duse val-vârtej la Petersburg, de-a dreptul la Toţki Acesta rămase perplex, dădu să spună ceva, dar chiar de la primele cuvinte înţelese că trebuia să schimbe stilul, timbrul vocii, fostele subiecte ale discuţiilor plăcute și elegante, de care uzase până atunci cu mare succes, logica – totul, totul, totul! În faţa lui stătea o cu totul altă femeie, care nu mai semăna deloc cu cea pe care o cunoștea el și pe care de-abia o lăsase în luna iulie în sătucul Otradnoe Reieși că această nouă femeie, în primul rând, știa și înţelegea neobișnuit de multe lucruri, atât de multe, încât Toţki fu nevoit să se mire profund, întrebându-se de unde o fi putut ea obţine atâtea informaţii, însușindu-și noţiuni atât de precise",
    "101": " (Oare din biblioteca ei de domnișoară?) Pe deasupra, înţelegea foarte multe și din punct de vedere juridic și avea cunoștinţe reale dacă nu despre întreaga lume, măcar despre felul cum merg unele lucruri pe lume; în al doilea rând, avea un cu totul alt caracter decât mai înainte, adică ceva sfios, vag, de domnișoară de pension, câteodată fermecător prin originala ei zburdălnicie și naivitate, uneori sfios și gânditor, mirat, neîncrezător, plângăreţ și neliniștit Nu: acum în faţa lui hohotea și-l înţepa cu sarcasmele ei caustice o fiinţă neobișnuită și surprinzătoare, care i-a spus de-a dreptul că niciodată, în inima ei, n-a avut altceva pentru el decât dispreţ profund, dispreţ până la greaţă, care a survenit imediat după întâia clipă de stupoare Această nouă femeie i-a declarat că i-ar fi absolut indiferent dacă el s-ar căsători chiar acum, cu oricine, dar că a venit să nu permită această căsătorie, să n-o permită din răutate, doar pentru că așa are ea chef și că, deci, chiar așa trebuie să se întâmple – „măcar să râd de tine pe săturate, pentru că acum, în sfârșit, am chef și eu să râd“",
    "102": " Cel puţin așa se exprimase; poate că nu spusese chiar tot ce avea în minte Dar, în timp ce noua Nastasia Filippovna râdea și-i trântea în obraz toate acestea, Afanasi Ivanovici medita în sinea lui la această întâmplare și, pe cât posibil, își punea în ordine gândurile întrucâtva răvășite Meditaţia dură destul de mult; s-a tot gândit aproape două săptămâni până să ia o hotărâre; dar după două săptămâni aceasta era deja luată Problema era că pe atunci Afanasi Ivanovici avea deja aproape cincizeci de ani și era un om foarte serios și bine situat Poziţia în societate și-o câștigase demult și era așezată pe baze solide Propria persoană, tihna și confortul și le iubea și ţinea la ele mai mult decât la orice pe lume, cum se și cuvenea să procedeze un om cât se poate de cumsecade Nici cea mai mică neregulă, nici cea mai mică ezitare nu puteau fi permise în ceea ce viaţa lui stabilise și turnase într-o formă atât de sublimă",
    "103": " Pe de altă parte, experienţa și profunda cunoaștere a lucrurilor i-au sugerat lui Toţki foarte curând și neobișnuit de precis că acum are a face cu o fiinţă deosebită, dintre acelea care nu doar ameninţă, ci și înfăptuiesc negreșit și care – ceea ce e mai important – nu se dau în lături de la absolut nimic, mai ales că nu au absolut nimic scump pe lume, așa încât e chiar imposibil să le câștigi cu ceva Cu siguranţă, la mijloc mai era și altceva, se subînţelegea o oarecare acreală a sufletului și inimii, ceva de genul unei indignări luate de prin romane, prăvălite Dumnezeu știe asupra cui și de ce, un sentiment de dispreţ nesăţios, care depășise absolut orice limită, într-un cuvânt, ceva cu desăvârșire ridicol și nepermis între oamenii cumsecade, un lucru care pentru orice om cumsecade e cea mai curată pedeapsă trimisă de Dumnezeu pe capul lui",
    "104": " Bineînţeles, cu averea și relaţiile lui Toţki, se putea pune la cale imediat o mică și absolut nevinovată ticăloșie care să-l scape de neplăceri Pe de altă parte, era evident că nici Nastasia Filippovna nu-i putea face aproape nici un rău în sens juridic, să zicem; nici măcar un scandal mare nu putea provoca, pentru că în orice clipă putea fi pusă la punct Însă toate acestea erau valabile numai în cazul când Nastasia Filippovna s-ar fi decis să acţioneze așa cum se acţionează de obicei, adică neîntrecând măsura într-un mod prea excentric Dar tocmai aici i-a fost lui Toţki de folos ochiul experimentat: a izbutit să-și dea seama că și Nastasia Filippovna înţelegea foarte bine cât de inofensivă e în sens juridic, dar că are cu totul altceva în mintea și în ochii ei scânteietori Nepăsându-i de nimic și mai ales nepăsându-i de propria ei persoană (pentru a-și da seama în momentul acela că fata încetase de mult să mai pună preţ pe ea însăși și pentru a crede că acest sentiment este serios, Toţki, ca sceptic și cinic monden ce se afla, avusese nevoie de multă inteligenţă și perspicacitate), Nastasia Filippovna era în stare să se nenorocească singură, iremediabil și monstruos, apucând drumul Siberiei și al ocnei, doar ca să-și bată joc de omul faţă de care nutrea un dezgust atât de neomenesc",
    "105": " Afanasi Ivanovici nu făcuse niciodată un secret din faptul că e întrucâtva fricos sau, mai bine zis, conservator în cel mai înalt grad Dacă ar fi știut, de pildă, că ar fi ucis în faţa altarului sau că i s-ar întâmpla ceva de felul acesta, extrem de indecent, ridicol și inacceptabil în societate, desigur că s-ar fi speriat, și nu atât de faptul că ar fi ucis și rănit sau scuipat în obraz în public etc, etc, cât mai ales pentru că toate acestea ar fi avut loc într-o formă atât de nefirească și inadmisibilă Or, Nastasia Filippovna reprezenta tocmai o astfel de ameninţare, deși trecea sub tăcere acest lucru; își dădea seama că femeia l-a studiat și a ajuns să-l cunoască în cel mai înalt grad și că, prin urmare, știa cum să-l lovească Și, întrucât căsătoria nu era într-adevăr decât în intenţie, Afanasi Ivanovici se resemnă și cedă în faţa Nastasiei Filippovna",
    "106": " Această decizie a mai fost favorizată de încă o împrejurare: era greu să-ţi imaginezi cât de puţin semăna la înfăţișare această nouă Nastasia Filippovna cu cea de dinainte Până atunci fusese doar o fată foarte frumoasă, însă acum Mult timp Toţki nu-și putu ierta faptul că patru ani o avusese sub ochi, dar nu fusese în stare să vadă nimic Ce-i drept, contează mult și momentul când, de ambele părţi, lăuntric și subit, are loc o cotitură De altminteri, își amintea că și altădată existaseră clipe când îi treceau uneori gânduri ciudate prin minte, cum ar fi de pildă clipele când privea acești ochi: parcă presimţea în ei o beznă profundă și tainică Privirea îndreptată spre el părea că-l pune în faţa unei enigme În ultimii doi ani se mirase adeseori de felul cum se schimba faţa Nastasiei Filippovna, care devenea teribil de palidă și, ciudat, paloarea chiar o făcea și mai frumoasă",
    "107": " Toţki, care, ca toţi gentlemenii care și-au făcut de cap la viaţa lor, tratase la început cu dispreţ preţul infim dat pe acest suflet care nu apucase încă să trăiască, în ultimul timp ajunsese să se îndoiască de această atitudine În orice caz, încă din primăvara trecută își pusese în gând s-o mărite repede, dându-i și o zestre apreciabilă, cu un domn prudent și cumsecade, care avea serviciul în altă gubernie (O, ce îngrozitor și cu câtă ură râdea acum Nastasia Filippovna de această iniţiativă!) Dar acum, Afanasi Ivanovici, ispitit de noua descoperire, se gândi chiar că ar putea-o din nou exploata pe femeie Se decise s-o mute la Petersburg și s-o înconjoare de lux și confort Ratând planurile cu măritișul, îi rămânea altceva: cu Nastasia Filippovna putea face paradă și chiar își putea satisface orgoliul în anumite cercuri Căci Afanasi Ivanovici ţinea la acest gen de reputaţie",
    "108": " Trecuseră de-acum cinci ani de viaţă în capitală și, bineînţeles, în acest răstimp multe se limpeziseră Situaţia lui Afanasi Ivanovici era prea puţin îmbucurătoare: cel mai rău era că, purtându-se o dată ca un laș, după aceea n-a mai putut nicidecum să se liniștească Îi era frică, fără chiar să știe de ce, se temea pur și simplu de Nastasia Filippovna Câtva timp, în primii doi ani, avusese bănuiala că Nastasia Filippovna ar vrea să se mărite cu el, dar tace, împinsă de orgoliul ei neobișnuit, și așteaptă cu tenacitate ca el să-i ceară mâna Pretenţia ar fi fost ciudată; Afanasi Ivanovici se încrunta și cădea greu pe gânduri Spre marea și (astfel e alcătuită inima omului!) întrucâtva neplăcuta lui uimire, în urma unei întâmplări neașteptate, s-a convins că se înșală și că o eventuală cerere în căsătorie i-ar fi refuzată Mult timp n-a putut înţelege acest lucru",
    "109": " I se părea posibilă numai explicaţia că mândria acelei „femei umilite și fantastice“ ajunge de-acum până într-un asemenea hal de frenezie, încât preferă să-și exprime de la început dezgustul în refuz, decât să-și consolideze pentru totdeauna situaţia, ajungând la o măreţie inaccesibilă Însă cel mai rău era că Nastasia Filippovna luase un ascendent teribil faţă de el Nu reușea s-o ademenească cu avantaje materiale, unele chiar foarte importante, și, deși acceptase confortul pe care i-l oferise, trăia foarte modest și, în toţi acești cinci ani, nu economisise aproape nimic Afanasi Ivanovici încercă să apeleze la un mijloc foarte ingenios ca să-și rupă lanţurile: pe neobservate și cu multă dibăcie, asigurându-se de ajutoare pricepute, începu s-o supună unor idealuri ispititoare; dar idealurile personificate: prinţii, husarii, secretarii de ambasadă, poeţii, romancierii, chiar socialiștii n-o impresionară deloc pe Nastasia Filippovna, ca și cum ar fi avut o piatră în loc de inimă, iar sentimentele i-ar fi secat și i-ar fi pierit pentru totdeauna",
    "110": " Trăia mai mult izolată, citea, chiar studia, iubea muzica Prietene avea puţine; se vizita doar cu niște soţii sărace și caraghioase de funcţionari, cunoștea vreo două actriţe, ţinea mult la numeroasa familie a unui învăţător respectabil, în casa căruia era foarte iubită și primită cu plăcere Destul de des, seara, se strângeau la ea cinci-șase inși cunoscuţi, nu mai mulţi Toţki venea foarte des și era cât se poate de punctual În ultimul timp, nu fără dificultate, cu Nastasia Filippovna făcuse cunoștinţă și generalul Epancin Concomitent, foarte ușor și fără nici o dificultate, făcuse cunoștinţă cu ea și un tânăr funcţionar, Ferdâșcenko după numele de familie, un măscărici foarte ordinar și obraznic, care o făcea pe spiritualul și era cam beţiv Mai cunoștea un tânăr ciudat, cu numele de Ptiţân, modest, punctual și îngrijit îmbrăcat, ridicat din sărăcie și ajuns cămătar În sfârșit, făcuse cunoștinţă cu ea și Gavrila Ardalionovici",
    "111": " Toate acestea sfârșiră prin a-i aduce Nastasiei Filippovna o faimă ciudată: toţi știau de frumuseţea ei, dar numai atât; nimeni nu se putea lăuda cu nimic, nimeni nu putea povesti nimic Reputaţia, educaţia ei, manierele elegante, spiritul îi permiseră lui Afanasi Ivanovici să-și facă un anume plan definitiv Tocmai de aici începe momentul când în această istorie a intervenit energic și extrem de activ însuși generalul Epancin Când Toţki a apelat atât de politicos la el pentru un sfat amical cu privire la una dintre fetele lui, tot atunci, în modul cel mai elegant cu putinţă, i-a făcut destăinuiri complete și sincere I-a mărturisit că s-a decis deja să recurgă la orice mijloace posibile pentru a-și recăpăta libertatea; că nu s-ar liniști nici dacă Nastasia Filippovna i-ar spune că îl va lăsa de-acum în pace; că nu se mulţumește cu cuvintele și are nevoie de garanţiile cele mai depline",
    "112": " S-au sfătuit și au hotărât să acţioneze mână în mână Pentru început, își puseră în gând să încerce mijloacele cele mai blânde și să-i atingă, cum s-ar zice, „coardele sensibile ale inimii“ Sosiră împreună la Nastasia Filippovna și Toţki începu de-a dreptul prin a declara că situaţia în care se află este îngrozitor de insuportabilă; s-a învinuit singur de toate; a spus sincer că nu se poate căi de fapta iniţială, pentru că e un senzual incorigibil, care nu se poate ţine în frâu, dar că acum vrea să se căsătorească și că tot destinul acestei căsătorii extrem de cuviincioase și distinse se află în mâinile ei; într-un cuvânt, că așteaptă totul de la inima ei mărinimoasă Apoi începu să vorbească generalul Epancin în calitatea sa de tată și vorbi rezonabil, evită aspectele înduioșătoare și aminti doar că recunoaște dreptul ei în ceea ce privește hotărârea sorţii lui Afanasi Ivanovici, făcu îndemânatic paradă de propria lui smerenie, punându-i în vedere că de hotărârea ei depinde acum ce destin vor avea una sau poate chiar două dintre fiicele lui",
    "113": " La întrebarea Nastasiei Filippovna: „Ce doresc totuși de la ea?“, Toţki, cu aceeași sinceritate, absolut dezarmantă, recunoscu că l-a speriat atât de tare acum cinci ani, încât nici în momentul de faţă nu se poate liniști pe deplin până când n-o va vedea pe Nastasia Filippovna căsătorită cu cineva Adăugă imediat că, desigur, rugămintea ar fi absurdă din partea lui, dacă n-ar avea niște motive în această privinţă A remarcat foarte bine și a aflat cu siguranţă că un tânăr de familie foarte bună, cu părinţi de foarte bună condiţie, și anume Gavrila Ardalionovici Ivolghin, pe care ea îl cunoaște și îl primește în casă, o iubește de mult cu multă pasiune și, desigur, și-ar da și jumătate din viaţă numai pentru speranţa că-i va câștiga simpatia Aceste destăinuiri Gavrila Ardalionovici i le-a făcut singur lui Afanasi Ivanovici, prietenește și cu inima curată, lucru pe care îl știe de mult și Ivan Feodorovici, care îl protejează pe tânăr",
    "114": " În sfârșit, dacă el, Afanasi Ivanovici, nu se înșală, se pare că Nastasia Filippovna cunoaște și ea de mult sentimentele tânărului și chiar i s-a părut că are o atitudine îngăduitoare faţă de dragostea lui Firește, lui îi e cel mai greu să vorbească despre acest lucru Dar, dacă Nastasia Filippovna ar vrea să accepte ideea că el, Toţki, este capabil și de altceva în afară de egoism și de dorinţa de a-și aranja ursita, că îi dorește măcar puţin bine și ei, atunci ar înţelege că de mult lui i se pare ciudată și îi e greu să vadă singurătatea ei; că la mijloc nu-i decât o beznă vagă, o neîncredere completă în înnoirea vieţii, care ar putea renaște atât de minunat prin dragoste și familie, căpătându-și astfel un nou ţel; că e vorba aici de pieirea unor talente, probabil strălucite, de complacere voluntară în propria tristeţe, într-un cuvânt, chiar de un oarecare romantism, care nu este demn nici de mintea sănătoasă, nici de inima bună a Nastasiei Filippovna",
    "115": " Repetând încă o dată că lui îi e cel mai greu să vorbească, încheie spunând că nu poate renunţa la speranţa că Nastasia Filippovna nu-l va trata cu dispreţ dacă el își va exprima dorinţa sinceră de a-i asigura viitorul și-i va oferi o sumă de șaptezeci și cinci de mii de ruble Mai adăugă precizarea că oricum această sumă îi era destinată în testamentul său; într-un cuvânt, nu-i nici într-un caz vorba de vreo despăgubire și, în sfârșit, de ce nu i-ar admite și i-ar scuza dorinţa omenească de a-și ușura măcar cu ceva conștiinţa șamd, șamd, adică tot ce se spune în astfel de cazuri pe marginea acestei teme Afanasi Ivanovici vorbi mult și cu elocinţă, strecurând în treacăt, chipurile, încă o precizare foarte curioasă, și anume că aceste șaptezeci și cinci de mii le-a adus acum în discuţie pentru prima oară și că de ele nu a știut nici măcar Ivan Feodorovici, aflat aici de faţă; într-un cuvânt, nu știe nimeni",
    "116": " Răspunsul Nastasiei Filippovna i-a uluit pe amândoi Nu numai că nu se observa la ea nici cea mai mică urmă din fosta ei dorinţă de a ironiza, din fosta dușmănie și ură, din fostul hohot de râs, numai la amintirea căruia și acum pe Toţki încă îl mai treceau fiori reci pe șira spinării, ci, dimpotrivă, părea să se bucure că, în sfârșit, poate discuta sincer și prietenește cu cineva Mărturisi că și ea de mult voia să solicite un sfat amical, că doar mândria o împiedicase, dar că acum, când gheaţa fusese spartă, nici că se putea mai bine Mai întâi cu un zâmbet trist, apoi veselă și cu un surâs șăgalnic, recunoscu că nici într-un caz nu mai poate fi vorba de furtuna de altădată, că de mult și-a modificat întrucâtva opiniile și că, deși nu s-a schimbat deloc în inimă, este totuși nevoită să accepte multe lucruri ca fapte deja împlinite; ce s-a făcut s-a făcut, ce a fost a fost și i se pare chiar ciudat că Afanasi Ivanovici continuă să fie speriat",
    "117": " În acest moment, i se adresă lui Ivan Feodorovici și, arătându-i cel mai profund respect, îl încredinţă că a auzit de mult numai lucruri bune despre fetele lui și că s-a obișnuit de mult să le respecte profund și sincer Numai gândul că le-ar putea fi cu ceva de folos ar fi pentru ea, se pare, o fericire și o mândrie Ce-i drept, acum îi e într-adevăr greu și urât, foarte urât; Afanasi Ivanovici i-a ghicit visul; dorea să renască, dacă nu într-o iubire, măcar într-o familie, descoperindu-și un nou ţel; dar nu poate spune aproape nimic despre Gavrila Ardalionovici Se pare că într-adevăr el o iubește; simte că și ea l-ar putea îndrăgi, dacă s-ar încredinţa de tăria sentimentului lui; dar e foarte tânăr; chiar dacă e și foarte sincer; hotărârea e dificil de luat De altfel, cel mai mult apreciază la el faptul că muncește și își întreţine singur familia",
    "118": " A auzit că e un om plin de energie, de mândrie, care vrea să facă o carieră, să reușească în viaţă A mai auzit și că Nina Alexandrovna Ivolghina, mama lui Gavrila Ardalionovici, este o femeie excepţională și cât se poate de respectabilă, că sora lui, Varvara Ardalionovna, e o domnișoară extraordinară și energică Ptiţân i-a vorbit mult despre ea A mai auzit că își suportă cu stoicism ghinioanele; ar dori să le cunoască; însă întrebarea e: o vor primi oare cu bucurie în familia lor? În tot cazul, nu poate spune nimic împotriva eventualităţii acestei căsătorii, dar mai trebuie să mediteze; ar dori să nu fie grăbită În ce privește cele șaptezeci și cinci de mii, degeaba Afanasi Ivanovici s-a jenat să vorbească de ele Ea însăși cunoaște preţul banilor și, firește, îi va accepta Îi mulţumește lui Afanasi Ivanovici pentru delicateţe, pentru faptul că nici măcar generalului, darămite lui Gavrila Ardalionovici, nu le-a spus nimic; totuși, n-ar fi oare mai bine ca el să știe dinainte? N-are de ce se rușina de banii aceștia, intrând în familia lor",
    "119": " În orice caz, n-are intenţia să ceară nimănui iertare, lucru care vrea să fie știut Nu se va mărita cu Gavrila Ardalionovici până când nu va fi convinsă că nici el, nici altcineva din familia lui n-au vreo rezervă în ceea ce o privește În orice caz nu se consideră cu nimic vinovată și ar fi mai bine ca Gavrila Ardalionovici să afle pe banii cui a trăit ea toţi acești ani la Petersburg, în ce relaţii este cu Afanasi Ivanovici și câtă avere a adunat În sfârșit, dacă acceptă acum capitalul, nu-l ia ca o despăgubire pentru fecioria ei rușinată, de care n-are nici o vină, ci pur și simplu ca o compensaţie pentru soarta ei mutilată Spre sfârșit atât de tare se înfierbântase și se aţâţase relatând toate acestea (ceea ce, de altfel, era foarte firesc), încât Epancin era foarte mulţumit și considera afacerea încheiată; însă Toţki, pus o dată pe jar, nici acum nu crezu totul și mult timp se temu ca nu cumva sub flori să fie ascuns un șarpe",
    "120": " Tratativele, totuși, începură; punctul pe care se baza în întregime stratagema ambilor prieteni, și anume posibilitatea ca Nastasia Filippovna să se simtă atrasă de Ganea, începu treptat să se clarifice și să se justifice, astfel încât chiar și Toţki ajunse să creadă uneori în eventualitatea unui succes Între timp, Nastasia Filippovna avu o explicaţie cu Ganea: nu se rostiseră prea multe cuvinte, de parcă pudoarea ei avea de suferit Totuși, îi permitea și îi accepta iubirea, dar i-a declarat cu insistenţă că nu dorește să-și îngrădească cu nimic iniţiativa; că până la nuntă (dacă nunta va avea loc) își rezervă dreptul de a spune „nu“, chiar și în ceasul al doisprezecelea; absolut același drept i-l oferă și lui Ganea Curând, printr-o întâmplare norocoasă, Ganea a aflat precis că ostilitatea întregii lui familii faţă de această căsătorie și faţă de Nastasia Filippovna, manifestată în scenele de acasă, îi este deja cunoscută în amănunţime Nastasiei Filippovna; nu deschidea această discuţie, deși Ganea se aștepta în fiecare zi s-o facă",
    "121": " De altfel, am putea povesti multe alte istorii și întâmplări, descoperite cu prilejul acestui peţit și al acestor tratative; dar și așa am anticipat prea mult, mai ales că unele dintre întâmplări se prezentau încă sub forma unor zvonuri mult prea vagi De exemplu, cică Toţki ar fi aflat de undeva că Nastasia Filippovna ar fi intrat în niște incerte și secrete faţă de ei relaţii cu domnișoarele Epancin, zvon absolut incredibil În schimb, dădea crezare fără voie unui alt zvon și se temea de el ca de un coșmar: i se dăduse drept sigură vestea că Nastasia Filippovna știe cu absolută certitudine că Ganea se însoară numai pentru bani, că sufletul îi e negru, lacom, nerăbdător, invidios, infinit și disproporţionat de vanitos; că, deși într-adevăr mai înainte pusese patimă în încercarea de a o cuceri pe Nastasia Filippovna, după ce cei doi prieteni se hotărâseră să speculeze sentimentul înfiripat de ambele părţi și să-l cumpere pe Ganea vânzându-i-o pe Nastasia Filippovna drept soţie legitimă, începuse s-o deteste ca pe un coșmar",
    "122": " Cică în sufletul lui s-ar fi întâlnit într-un chip ciudat dragostea și ura și că, deși, după ezitări chinuitoare, acceptase în sfârșit să se însoare cu „femeia infamă“, jurase în sufletul lui să se răzbune pe ea pentru asta și s-o „stârpească“ apoi, după cum se zicea că s-ar fi exprimat Nastasia Filippovna, zice-se, știa totul și pregătea ceva în secret Toţki se speriase atât de tare, încât nici lui Epancin nu-i mai vorbea de temerile sale; însă existau și momente când, ca om slab ce se afla, prindea iarăși curaj și sufletul parcă îi învia; de pildă, se simţise foarte ușurat când Nastasia Filippovna, în sfârșit, le promise celor doi prieteni că în seara zilei ei de naștere își va spune ultimul cuvânt În schimb, cel mai ciudat și incredibil zvon, care îl privea pe însuși respectabilul Ivan Feodorovici, se dovedea – vai! – din ce în ce mai adevărat",
    "123": " Aici totul părea la prima vedere curată aiureală Era greu de crezut că Ivan Feodorovici, ajuns la o vârstă atât de respectabilă, posesor al unei inteligenţe apreciabile și fiind un atât de bun cunoscător al vieţii etc, etc, s-ar fi lăsat el însuși ispitit de Nastasia Filippovna și încă într-o asemenea măsură, încât acest capriciu semăna cu o pasiune Este greu de imaginat pe ce conta el în acest caz; poate chiar pe sprijinul lui Ganea Toţki, cel puţin, cam așa ceva bănuia, presupunea existenţa unui fel de acord tacit, fundamentat pe înţelegerea reciprocă dintre general și Ganea De altfel, se știe că omul care se lasă prea mult în voia pasiunii, mai ales dacă e în vârstă, orbește cu totul și e gata să-și imagineze că există o speranţă acolo unde nici nu poate fi vorba de așa ceva; pe lângă asta, își pierde minţile și acţionează ca un copil prostuţ, chiar dacă mai înainte fusese cu șapte peceţi în frunte",
    "124": " Se știa că generalul pregătise pentru ziua de naștere a Nastasiei Filippovna, drept cadou din partea lui, un colier extraordinar de perle, care costase o mulţime de bani, și că acorda foarte mare importanţă acestui cadou, deși știa că Nastasia Filippovna nu era ahtiată după bijuterii În ajunul zilei de naștere a Nastasiei Filippovna fusese foarte agitat, deși ascunsese cu dibăcie această stare Tocmai despre acest colier aflase ceva generăleasa Epancina E adevărat că Elizaveta Prokofievna începuse de mult să simtă frivolitatea soţului ei, chiar obișnuindu-se în parte cu ea; însă era imposibil să rateze acest prilej; zvonul despre perle o interesa extrem de mult Generalul își dăduse seama din timp de asta; încă din ajun fuseseră rostite niște cuvinte; presimţea că va trebui să aibă o explicaţie capitală și se temea de ea Iată de ce, în dimineaţa cu care am început povestirea noastră, n-ar fi vrut deloc să ia micul dejun în sânul familiei",
    "125": " Încă înainte de sosirea prinţului, își pusese în gând să se scuze că are treburi și să evite Pentru general, a evita însemna uneori pur și simplu a da bir cu fugiţii Măcar această zi sau, mai bine zis, această seară voia să o câștige fără neplăceri Și iată, prinţul sosise într-un moment atât de potrivit „Parcă Dumnezeu mi l-a trimis!“, își zise generalul în sinea lui, intrând în sufrageria soţiei Vtc \"V\" Generăleasa ţinea foarte mult la originea ei Mare-i fu surpriza când, fără nici o pregătire prealabilă, află că acest cneaz Mâșkin, ultimul din spiţa lui, despre care auzise deja câte ceva, nu e decât un jalnic idiot, aproape un cerșetor și, de sărac ce e, primește de pomană Generalul mizase pe efectul celor spuse, ca să-i trezească interesul și să-i abată gândurile într-o cu totul altă direcţie În situaţiile extreme, generăleasa făcea de obicei ochii mari și, împingându-și un pic corpul pe spate, privea înainte în gol, fără să scoată o vorbă",
    "126": " Era o femeie voinică, de aceeași vârstă cu soţul ei, cu părul negru, încă des, dar deja bine încărunţit, cu nasul puţin coroiat, uscăţiv, cu obrajii subţiri și cu buzele subţiri, supte și ele Fruntea îi era înaltă, dar îngustă, ochii cenușii și destul de mari aveau câteodată expresia cea mai neașteptată Cândva avusese slăbiciunea să creadă că privirea ei are un efect neobișnuit, convingere rămasă nestrămutată până în prezent — Să-l primesc? Spui să-l primesc chiar acum, în clipa asta? întrebă generăleasa și se holbă din răsputeri la Ivan Feodorovici, care se agita prin faţa ei — O, poţi să nu-ţi faci nici un fel de griji cu ceremoniile, dragă, dacă, firește, vrei să-l vezi, se grăbi generalul să dea explicaţii E ca un copil vrednic de milă; are niște crize de boală; tocmai s-a întors din Elveţia, a venit direct de la gară, e îmbrăcat ciudat, parcă nemţește, și pe deasupra n-are literalmente nici o copeică în buzunar; mai că nu plânge",
    "127": " I-am dat eu douăzeci și cinci de ruble și vreau să-i găsesc o slujbă de copist la noi la cancelarie Iar pe voi, mesdames, vă rog să-l serviţi cu ceva pentru că pare și flămând — Mă uimești, continuă generăleasa pe același ton, e flămând și are crize! Ce crize? — O, nu se repetă chiar atât de des și apoi e aproape ca un copil, deși, de altminteri, excelent educat Aș vrea să vă rog, mesdames, li se adresă iar fetelor, să-l examinaţi un pic, pentru că ar fi totuși bine de știut la ce e bun — Să-l e-xa-mi-ne-ze? lungi generăleasa cuvântul și, peste poate de uimită, începu iarăși să-și mute ochii de la fiice la soţ și înapoi — Ah, dragă, n-o lua în sensul ăsta de altfel, cum vrei; eu mă gândeam că-i bine să fim drăguţi cu el și să-l introducem în casa noastră, pentru că asta ar fi aproape o faptă bună",
    "128": " — Să-l introducem în casa noastră? Din Elveţia? — Aici Elveţia nu poate să strice; însă, repet, cum vrei tu Mă interesez de el în primul rând pentru că poartă același nume de familie cu tine și poate că-ţi e chiar rudă; în al doilea rând, nici nu știe unde să-și pună capul Chiar m-am gândit că o să-ţi trezească întrucâtva interesul, deoarece face totuși parte din familia noastră — Sigur că ar trebui, maman, dacă ne putem purta cu el fără ceremonii; în plus, e venit de pe drum, îi e foame, de ce nu l-am ospăta dacă tot nu știe unde să se ducă? spuse fiica cea mare, Alexandra — Pe deasupra, e curat copil, vă puteţi juca cu el de-a baba-oarba — Să se joace de-a baba oarba? Cum? — Ah, maman, te rog, nu te mai da în spectacol, o întrerupse cu ciudă Aglaia",
    "129": " Mijlocia, Adelaida, poznașă, nu se putu abţine și izbucni în râs — Cheamă-l, papa, maman ne dă voie, decise Aglaia Generalul sună și porunci să fie introdus prinţul — Bine, dar să-i legaţi neapărat un șerveţel la gât când o să se așeze la masă, încuviinţă generăleasa Chemaţi-l pe Feodor sau mai bine pe Mavra să stea îndărătul lui și să-l supravegheze când mănâncă Măcar e liniștit când are crize? Nu face mai știu eu ce gesturi? — Dimpotrivă, e foarte bine educat și are maniere excelente Doar că-i prea simpluţ câteodată Dar uite-l în persoană! Iată, vi-l recomand pe ultimul prinţ Mâșkin din neamul său, poartă același nume cu noi, poate ne e chiar și rudă, primiţi-l și fiţi drăguţe cu el Acum dumnealor vor merge să ia micul dejun, așa că, prinţe, făceţi-mi onoarea",
    "130": " Pe mine să mă scuzaţi, am întârziat, mă grăbesc — Știm noi unde te grăbești, spuse apăsat generăleasa — Mă grăbesc, mă grăbesc, draga mea, sunt în întârziere! Daţi-i albumele voastre, mesdames, să vă scrie ceva, caligrafi ca el mai rar! E un talent, la mine în birou mi-a făcut o demonstraţie, scriind cu slovă veche: „Egumenul Pafnutie și-a pus iscălitura“ Ei, la revedere! — Pafnutie? Egumen? Ia stai, unde-o ștergi și cine mai e și Pafnutie ăsta? strigă generăleasa cu ciudă insistentă și aproape alarmată în urma soţului ei, care dăduse s-o ia la fugă — Da, da, draga mea, a existat în vechime un egumen cu numele ăsta și, de grăbit, mă grăbesc la conte trebuia să fiu de mult acolo, chiar el mi-a fixat întâlnirea Prinţe, la revedere! Cu pași repezi, generalul se făcu nevăzut",
    "131": " — Știu eu la care conte se duce! spuse tăios Elizaveta Prokofievna și, iritată, își mută privirea asupra prinţului Ce ziceam? încercă ea, cu dezgust și năduf, să-și amintească Ei, despre ce era vorba? Ah, da: ce-i cu egumenul? — Maman! dădu s-o dojenească Alexandra, iar Aglaia chiar bătu din picior — Nu te amesteca, Alexandra Ivanovna, îi spuse răspicat generăleasa, vreau și eu să știu Luaţi loc, prinţe, în fotoliul de-aici, nu, pe celălalt, la lumină, daţi-vă mai la lumină, ca să vă pot vedea Ei, ce-i cu egumenul? — Egumenul Pafnutie, îi răspunse prinţul atent și serios — Pafnutie? Interesant și ce-i cu el? Generăleasa întreba nerăbdătoare, repede, tăios, fără să-l scape pe prinţ din ochi, iar în timp ce prinţul îi răspundea, dădea din cap după fiecare cuvânt de-al lui — Egumenul Pafnutie, din veacul al paisprezecelea, începu prinţul, a fost stareţul unei sihăstrii de pe Volga, din actuala gubernie Kostroma",
    "132": " Era cunoscut prin viaţa lui de sfânt, a mers la Hoardă15, a ajutat la rânduirea treburilor de atunci și s-a semnat pe un izvod, iar eu am văzut copia acestei semnături Mi-a plăcut scrisul și l-am deprins Adineaori, când generalul a vrut să vadă cum scriu, ca să-mi găsească o slujbă, i-am compus câteva fraze cu litere diferite și, printre acestea, am scris și „Egumenul Pafnutie și-a pus iscălitura“, chiar cu scrisul egumenului Pafnutie Generalului i-a plăcut foarte mult și tocmai de aceea și-a adus aminte — Aglaia, spuse generăleasa, nu uita: Pafnutie, sau mai bine ia și scrie, căci uit întotdeauna De fapt, credeam că e vorba de ceva mai interesant Și unde-i iscălitura? — Cred că a rămas în biroul generalului, pe masă — Trimit acum pe cineva s-o aducă — Mai bine v-o scriu altădată, dacă doriţi — Desigur, maman, spuse Alexandra, acum ar fi mai bine să mâncăm; ne este foame",
    "133": " — Bine și-așa, decise generăleasa Haideţi, prinţe! Vă e tare foame? — Da, acum mi s-a făcut tare foame și vă sunt foarte recunoscător — E foarte bine că sunteţi politicos și îmi place să remarc că nu păreţi deloc atât de excentric, cum a binevoit cineva să vă recomande Haideţi Așezaţi-vă aici, în faţa mea, începu ea să se agite după ce ajunseră în sufragerie Alexandra, Adelaida, serviţi-l pe prinţ Nu-i așa că nu e chiar atât de bolnav? Poate că nici de șerveţel nu e nevoie Prinţe, vi se lega șerveţelul când ședeaţi la masă? — Altădată, când aveam vreo șapte ani, cred că mi se lega, însă acum, când mănânc, îmi pun de obicei șervetul pe genunchi — Așa și trebuie Dar crizele? — Crizele? întrebă prinţul puţin uimit",
    "134": " Acum mi se întâmplă destul de rar să am crize De altfel, nu știu: se zice că îmi va fi dăunătoare clima de aici — Vorbește bine, remarcă generăleasa, adresându-li-se fetelor și continuând să dea din cap după fiecare cuvânt al prinţului, zău că nu mă așteptam Deci toate-s fleacuri și minciuni, ca de obicei Mâncaţi, prinţe, și povestiţi-ne: unde v-aţi născut, unde vi s-a făcut educaţia? Vreau să știu totul, mă interesaţi foarte mult Prinţul mulţumi și, mâncând cu poftă, începu iarăși să relateze ceea ce fusese nevoit să repete de mai multe ori în dimineaţa aceea Generăleasa se arăta din ce în ce mai mulţumită Domnișoarele ascultau și ele cu atenţie Își trecură stirpele în revistă; se dovedi că prinţul își cunoștea destul de bine arborele genealogic; însă, cu toate strădaniile, între el și generăleasă nu descoperiră aproape nici o legătură de rudenie; doar bunicii și bunicile lor puteau fi considerate încă rude îndepărtate",
    "135": " Acest subiect arid îi plăcu în mod deosebit generălesei care, cu toate că ţinea foarte mult, nu reușea aproape niciodată să vorbească despre genealogie, așa că se ridică agitată de la masă — Haideţi în adunătoarea noastră, îi spuse ea, și cafeaua o să ni se aducă acolo Avem o cameră comună căreia îi spunem așa, i se adresă ea prinţului, conducându-l Mai simplu spus, e salonul meu cel mic, unde ne adunăm toate, ședem și fiecare își vede de treaba ei: Alexandra, uitaţi-o aici, fiica mea cea mai mare, cântă la pian, citește sau brodează; Adelaida pictează portrete sau peisaje (și nu poate termina nici unul), iar Aglaia stă, nu face nimic Nici eu nu prea am spor la lucru: nu-mi iese nimic Ei, uite că am ajuns; luaţi loc, prinţe, aici, lângă șemineu și povestiţi Vreau să văd cum vă pricepeţi să povestiţi",
    "136": " Vreau să mă conving pe deplin și, când o să mă văd cu prinţesa Belokonskaia, bătrâna, o să-i spun totul despre dumneavoastră Vreau ca toată lumea să se intereseze de dumneavoastră Hai, începeţi odată — Maman, păi e foarte ciudat să povestești așa, remarcă Adelaida, care între timp își îndreptase șevaletul, luase pensulele, paleta și se apucase să copieze de pe o stampă un peisaj deja început Alexandra și Aglaia se așezară împreună pe o canapea mică și, punându-și mâinile la piept, se pregăteau să asculte discuţia Prinţul remarcă de îndată că din toate părţile i se acordă o atenţie deosebită — Eu n-aș povesti nimic dacă mi s-ar porunci așa, spuse Aglaia — De ce? Ce-i ciudat în asta? De ce să nu povestească? Doar are limbă Vreau să știu cum se pricepe să povestească Orice Povestiţi-mi cum v-a plăcut Elveţia, prima impresie",
    "137": " O să vedeţi că o să înceapă curând și o să înceapă excelent — Impresia a fost puternică dădu prinţul să înceapă — Uite, îl susţinu nerăbdătoare Lizaveta Prokofievna, adresându-li-se fetelor, a și început — Maman, măcar lasă-l să vorbească, o opri Alexandra Acest prinţ poate că e mare șmecher, dar în nici un caz nu e idiot, îi șopti ea Aglaiei — Cred că așa-i, și eu tot așa văd lucrurile, îi răspunse Aglaia Și-i o mârșăvie din partea lui că joacă teatru Oare o fi sperând să câștige ceva din asta? — Prima impresie a fost foarte puternică, repetă prinţul Când am fost transportat din Rusia prin diferite orașe germane, priveam doar tăcut și-mi aduc aminte că nici măcar nu întrebam nimic Aceasta se petrecea după o serie de crize puternice și dureroase ale bolii mele, iar eu întotdeauna, dacă boala progresa și crizele se repetau de câteva ori la rând, cădeam într-o tâmpenie deplină, îmi pierdeam de tot memoria, și intelectul meu, deși funcţiona, parcă își întrerupea cursul logic al gândurilor",
    "138": " Mai mult de două sau trei idei consecvente nu puteam lega Așa mi se pare Însă, după ce crizele se potoleau, deveneam iar sănătos și puternic, cum sunt acum Mi-aduc aminte: tristeţea din sufletul meu era insuportabilă; chiar îmi venea să plâng; mă tot miram și mă nelinișteam; mă deprima groaznic faptul că toate îmi erau străine; asta am înţeles-o Ceea ce era străin mă ucidea Mi-amintesc că din această beznă m-am trezit cu desăvârșire într-o seară, la Basel, tocmai când intram în Elveţia, și m-a trezit răgetul unui măgar din piaţa orașului Măgarul m-a uluit grozav, nu știu de ce mi-a plăcut neobișnuit de mult, iar din acel moment, brusc, totul parcă mi s-a limpezit în cap — Un măgar? Ciudat, remarcă generăleasa De fapt, nu-i deloc ciudat, câte una dintre noi e în stare să se îndrăgostească de un măgar, adăuga ea, privindu-și înfuriată fetele",
    "139": " Și-n mitologie s-a întâmplat așa ceva Continuaţi, prinţe — De atunci îmi plac grozav măgarii Aș putea spune chiar că am o simpatie pentru ei Am început să mă interesez de ei, căci înainte nu mai văzusem măgari, și imediat m-am convins că măgarul e un animal foarte folositor, muncitor, puternic, răbdător, ieftin, viguros; și datorită acestui măgar, Elveţia întreagă a început deodată să-mi placă, așa că fosta tristeţe mi-a trecut cu totul — Toate acestea sunt foarte ciudate, dar pe măgar îl putem și lăsa deoparte; să schimbăm subiectul De ce râzi, Aglaia? Dar tu, Adelaida? Prinţul a povestit excelent despre măgar L-a văzut cu ochii lui, dar tu ce-ai văzut? Tu n-ai fost în străinătate? — Am văzut un măgar, maman, zise Adelaida — Iar eu l-am și auzit, o susţinu Aglaia Toate trei izbucniră în râs Prinţul râse și el împreună cu ele",
    "140": " — Foarte urât din partea voastră, le dojeni generăleasa Scuzaţi-le, prinţe, să știţi că sunt bune la suflet Mă cert mereu cu ele, însă le iubesc Sunt frivole, ușuratice, nebune — De ce spuneţi așa? întrebă prinţul râzând Nici eu, în locul lor, n-aș fi scăpat prilejul Însă sunt totuși de partea măgarului: măgarul e un om bun și folositor16 — Dar dumneavoastră sunteţi bun, prinţe? întrebă generăleasa Vă întreb din curiozitate Toţi izbucniră iarăși în râs — Iar mi-a venit pe limbă blestematul de măgar; nici nu m-am gândit la el! exclamă generăleasa Credeţi-mă, prinţe, vă rog, am făcut fără nici o — Intenţie? O, vă cred, negreșit! Și prinţul râdea fără oprire — E foarte bine că râdeţi Văd că sunteţi un tânăr foarte bun, spuse generăleasa — Uneori nu sunt bun, spuse prinţul",
    "141": " — Eu, însă, sunt bună, strecură generăleasa o replică neașteptată, și, dacă vreţi, sunt întotdeauna bună, iar acesta este singurul meu defect, pentru că n-ar trebui să fiu întotdeauna bună Mă supăr foarte des pe ele și mai ales pe Ivan Feodorovici, dar cel mai rău e că sunt și mai bună la supărare Adineaori, înaintea venirii dumneavoastră, m-am mâniat și m-am prefăcut că nu înţeleg și nu pot înţelege nimic Așa ceva se întâmplă des cu mine; parcă aș fi un copil Aglaia mi-a dat o lecţie; îţi mulţumesc, Aglaia De altminteri, toate astea-s fleacuri Încă nu-s atât de proastă pe cât par și pe cât vor să mă scoată fiicele mele Am caracter și nu sunt foarte rușinoasă De altfel, o spun fără răutate Vino aici, Aglaia, sărută-mă, hai și ajungă-ţi cu gingășiile, spuse ea, când Aglaia îi sărută cu foc buzele și mâna",
    "142": " Continuaţi, prinţe Poate că vă veţi aminti ceva mai interesant decât măgarul — Nu înţeleg, totuși, cum poate un om povesti așa, deodată, remarcă iarăși Adelaida, eu în nici un caz n-aș găsi ce să spun — Însă prinţul o să găsească, pentru că e extrem de deștept și mai deștept ca tine de cel puţin zece ori, dacă nu cumva și de douăsprezece Sper că o să simţi după asta Demonstraţi-le, prinţe, continuaţi La urma urmei, chiar aţi putea trece, într-adevăr, pe lângă măgar Ei, ce aţi mai văzut în străinătate în afară de măgar? — Și istorisirea cu măgarul a fost inteligentă, spuse Aglaia Prinţul ne-a povestit foarte interesant cazul bolii dumnealui și cum totul a început să-i placă datorită unui impuls venit din exterior Întotdeauna mi-a plăcut să aflu cum își ies oamenii din minţi și cum se însănătoșesc după aceea",
    "143": " Mai ales dacă vindecarea se produce brusc — Nu-i așa? Nu-i așa? exclamă generăleasa, lăsându-se iarăși pe spate Văd că uneori ești și deșteaptă; hai, gata cu râsul! V-aţi oprit, mi se pare, la natura elveţiană, prinţe, așa că daţi-i drumul! — Am sosit la Lucerna și am fost plimbat pe un lac Simţeam cât e de frumos, dar îmi era, în același timp, teribil de greu, spune prinţul — De ce? întrebă Alexandra — Nu-mi dau seama Întotdeauna mi-a fost greu și m-am simţit neliniștit văzând pentru prima dată niște locuri frumoase; simţeam și bucurie, și neliniște; de altfel, toate acestea mi se trăgeau încă de la boală — Ah, tare mult aș vrea să văd și eu! spuse Adelaida Nu-mi dau seama când o să ajungem și noi în străinătate Sunt doi ani de când nu pot găsi un subiect pentru un tablou: Descrise-s Răsărit și Sud 17",
    "144": " — Prinţe, găsiţi-mi un subiect pentru tablou — Nu mă pricep deloc la așa ceva Mi se pare că-i de ajuns să privești și să pictezi — Nu știu să privesc — Ce-mi tot vorbiţi în dodii? Nu pricep nimic! o întrerupse generăleasa Cum, adică, nu știi să privești? Ai ochi, privește Nu știi să privești aici, nici în străinătate n-o să înveţi Mai bine, prinţe, povestiţi-ne ce-aţi văzut acolo — Asta ar fi mai bine, adăugă Adelaida Doar prinţul a învăţat să privească acolo, în străinătate — Nu știu, acolo doar mi-am refăcut sănătatea; nu știu dacă am învăţat să privesc De altfel, am fost fericit aproape tot timpul — Fericit! Știţi să fiţi fericit? strigă Aglaia Atunci cum puteţi spune că n-aţi învăţat să priviţi? Ne puteţi învăţa și pe noi — Învăţaţi-ne, vă rugăm, spuse râzând Adelaida",
    "145": " — Nu vă pot învăţa nimic, se împotrivi prinţul; râdea și el Aproape tot timpul cât m-am aflat în străinătate am locuit în același sat elveţian; arareori făceam câte o călătorie prin împrejurimi, deci, ce să vă învăţ? Mai întâi doar nu mi-a mai fost urât; am început curând să mă însănătoșesc; apoi fiecare zi mi-a devenit scumpă și, pe măsura trecerii timpului, și mai scumpă, încât am început să-mi dau seama de acest lucru Însă mi-e destul de greu să vă povestesc de ce s-a întâmplat așa — Vreţi să spuneţi că nu simţeaţi nevoia să plecaţi nicăieri, nu vă dădea ghes nici o chemare? întrebă Alexandra — La început, chiar la început, îmi dădea ghes să plec și mă apuca o mare neliniște Mă tot gândeam cum voi trăi; voiam să-mi pun la încercare destinul, mai ales în anumite clipe eram neliniștit",
    "146": " Știţi că există asemenea clipe, mai ales în solitudine La noi, acolo, era o cascadă mică și cădea de sus, din munte, ca un fir de aţă subţire, aproape perpendicular; era albă, vuitoare, înspumată; cădea de sus, dar părea că nu-i cine știe ce înaltă, era cam la jumătate de verstă depărtare, însă părea că până la ea nu sunt decât cincizeci de pași Noaptea îmi plăcea să-i ascult vuietul; iată, în aceste clipe ajungeam uneori să fiu foarte neliniștit Tot câteodată, la amiază, când te duci undeva în munţi, când te-oprești în mijlocul muntelui, când te-nconjoară pinii bătrâni, mari, strălucindu-și rășina pe trunchiuri, sus, pe o stână, se văd ruinele unui castel medieval; sătucul nostru a rămas departe în vale, de-abia se mai vede; soarele strălucește, cerul e albastru, e o liniște grozavă Uite, și-atunci mă simţeam chemat undeva și mi se tot părea că, dacă aș merge drept înainte, dacă aș merge mult-mult și aș trece de linia unde se întâlnește cerul cu pământul, aș găsi dezlegarea și aș vedea imediat o nouă viaţă, de o mie de ori mai intensă și mai zgomotoasă decât a noastră; visam mereu la un oraș mare, precum Neapole, cu palate, zgomot, vuiet, viaţă",
    "147": " Ah, visam câte și mai câte! Însă mai târziu mi s-a părut că și în închisoare poţi găsi o viaţă enormă — Ultima idee lăudabilă am citit-o în Crestomaţia mea, când aveam doisprezece ani, spuse Aglaia — Asta-i filosofie, remarcă Adelaida, sunteţi filosof și aţi venit ca să ne povăţuiţi — Poate că aveţi dreptate, zâmbi prinţul, cred că într-adevăr sunt filosof și, cine știe, poate chiar am de gând să vă povăţuiesc Așa ceva s-ar putea, zău că s-ar putea — Și filosofia dumneavoastră e exact ca a Evlampiei Nikolaevna, interveni iarăși Aglaia, știţi, e văduva unui funcţionar, care ne vizitează uneori ca să cerșească Toată menirea vieţii ei e ieftinătatea; numai să poată trăi cât mai ieftin, numai de copeici vorbește și, vă rog să reţineţi, are bani, dar e șireată Exact la fel e și cu viaţa enormă din închisoare, poate și cu fericirea de patru ani trăită la ţară, pentru care aţi trădat orașul Neapole, l-aţi vândut, chiar cu profit, deși nu v-aţi ales decât cu mărunţiș de pe urma acestei vânzări",
    "148": " — Despre viaţa din închisoare daţi-mi voie să nu fiu de acord, spuse prinţul Am auzit odată povestirea unui om care-a stat în închisoare vreo doisprezece ani, era unul dintre pacienţii profesorului meu, aflat la tratament Avea crize și uneori era agitat, plângea, iar odată chiar a încercat să se sinucidă Viaţa lui în pușcărie a fost foarte tristă, însă vă încredinţez că nu putea fi preţuită cu puţin mărunţiș Și nu avea cu cine sta de vorbă, doar cu un păianjen și cu copacul ce-i crescuse în dreptul ferestrei Dar mai bine vă povestesc despre altă întâlnire a mea cu un om Aici a fost o împrejurare foarte ciudată, ciudată prin faptul că asemenea cazuri sunt foarte rare Acest om, împreună cu alţii, a fost dus la eșafod și i s-a citit sentinţa de condamnare la moarte prin împușcare, pentru o crimă politică",
    "149": " Peste vreo douăzeci de minute i-a fost citită și graţierea, care îi fixa o altă pedeapsă; totuși, în intervalul dintre cele două sentinţe, douăzeci de minute sau cel puţin un sfert de oră, a trăit cu convingerea fermă că peste douăzeci de minute va muri Grozav de mult voiam să-l ascult în momentele rare, când își amintea impresiile de atunci, și de câteva ori am început iarăși să-i pun întrebări Își amintea totul cu o claritate neobișnuită și spunea că niciodată nu va uita nimic din ceea ce trăise în clipele acelea La vreo douăzeci de pași de eșafodul înconjurat de mulţime și soldaţi, fuseseră înfipţi în pământ trei stâlpi, întrucât erau mai mulţi condamnaţi Primii trei au fost duși la stâlpi, au fost îmbrăcaţi pentru execuţie (cu niște halate lungi și albe), peste ochi li s-au tras niște glugi albe, ca să nu vadă armele; apoi în dreptul fiecăruia s-a aliniat câte o grupă formată din câţiva soldaţi",
    "150": " Cunoștinţa mea era al optulea la rând, deci trebuia să fie dus la stâlp în seria a treia Preotul a trecut cu crucea pe la fiecare Deci, îi mai rămâneau de trăit cinci minute; nu mai mult Spunea că aceste cinci minute i se păreau un interval infinit, o bogăţie imensă; i se părea că, în aceste cinci minute, va trăi mai multe vieţi și că n-are rost să se gândească la ultima clipă, așa că și-a făcut chiar și un orar: a calculat timpul necesar pentru a-și lua rămas-bun de la tovarășii săi, prevăzând pentru asta două minute, apoi și-a lăsat încă două minute ca să se gândească în sinea lui pentru ultima dată, iar apoi ca să privească în jur pentru cea din urmă oară Își amintea foarte bine că își pusese în gând aceste trei intenţii și că întocmai așa și-a împărţit minutele",
    "151": " Urma să moară la vârsta de douăzeci și șapte de ani, sănătos și puternic; își amintea că, luându-și adio de la tovarăși, i-a pus unuia dintre ei o întrebare destul de aiurea și chiar aștepta, foarte interesat, răspunsul Apoi, după ce și-a luat adio de la tovarăși, au urmat cele două minute pe care și le rezervase ca să se gândească în sinea lui Știa de la bun început la ce se va gândi Voia să-și imagineze cât mai repede și mai clar că toate sunt așa cum sunt: el există acum și trăiește, iar peste trei minute va fi deja altceva, o fiinţă sau un lucru, oare cine, ce va fi? Unde va fi? Toate astea avea de gând să le dezlege în acele două minute! În apropiere era o biserică, iar turla și acoperișul ei aurit luceau sub strălucirea soarelui Își amintea că privise grozav de insistent la acest acoperiș și la aceste raze, răsfrânte pe el; nu-și putea lua ochii de la ele: i se părea că aceste raze sunt noua lui natură, că peste trei minute se va contopi cumva cu ele",
    "152": " Necunoscutul și dezgustul provocate de acel nou, care urma imediat să înceapă, au fost teribile; însă zice că în acel timp n-a fost nimic mai greu pentru el ca gândul necontenit: „Ce bine-ar fi să nu mor! Ce nemărginire ar fi dacă mi-aș recăpăta viaţa! Și toată ar fi a mea! Fiecare minut l-aș transforma într-un secol, nimic nu aș pierde, fiecare minut l-aș socoti, ca să nu-l cheltuiesc degeaba!“ Spunea că până la urmă acest gând degenerase într-o asemenea dușmănie, încât voia să fie împușcat mai iute18 Prinţul tăcu brusc; toate se așteptau să continue și să tragă concluzia — Aţi terminat? întrebă Aglaia — Poftim? Am terminat, spuse prinţul, smulgându-se din scurta lui îngândurare — Pentru ce ne-aţi povestit toate acestea? — Așa mi-am adus aminte pentru că veni vorba — Sunteţi foarte prăpăstios, observă Alexandra",
    "153": " Prinţe, sunt sigură că aţi dorit să demonstraţi că nici o clipă nu trebuie preţuită într-o copeică și că uneori cinci minute sunt mai scumpe decât o comoară Toate acestea sunt lăudabile, dar, daţi-mi voie, ce-a făcut amicul care v-a povestit aceste grozăvenii doar spuneaţi că i s-a comutat pedeapsa, deci i s-a dăruit „viaţa nemărginită“ Ei, ce a făcut el cu această bogăţie? Și-a trăit fiecare minut „cu socoteală“? — O, nu, chiar el mi-a spus, căci l-am întrebat de asta, că n-a trăit deloc așa și multe, multe minute le-a irosit — Ei, prin urmare aceasta-i experienţa care ne dovedește că nu se poate trăi „cu socoteală“ la modul real O fi existând vreo pricină, dar nu se poate — Da, o fi existând vreo pricină, dar nu se poate, repetă prinţul, și mie tot așa mi s-a părut",
    "154": " Însă parcă tot nu-mi vine a crede — Adică vă gândiţi că veţi trăi mai inteligent decât toată lumea? — Da, uneori așa mi s-a părut — Și vi se mai pare? — Și mi se mai pare, răspunse prinţul continuând s-o privească pe Aglaia cu același zâmbet blând și chiar sfios, însă imediat izbucni iarăși în râs și o privi cu veselie — Câtă modestie! spuse Aglaia, aproape iritată — Iar dumneavoastră sunteţi foarte curajoasă, râdeţi, însă pe mine povestirea lui m-a impresionat atât de mult, încât pe urmă am visat-o, chiar aceste cinci minute le-am visat Le măsură încă o dată pe ascultătoarele sale cu o privire iscoditoare și serioasă — V-am supărat cu ceva? întrebă el brusc, parcă derutat, dar privindu-le totuși pe toate în ochi — Cu ce? strigară cele trei domnișoare, uimite",
    "155": " — Păi, parcă v-aș ţine o lecţie Toate izbucniră în râs — Dacă sunteţi supărate, nu mai fiţi, spuse el, doar știu și eu că am trăit mai puţin decât alţii și înţeleg viaţa mai puţin decât alţii Poate că uneori vorbesc ciudat Și se simţi evident penibil — Dacă spuneţi că aţi fost fericit, înseamnă că nu aţi trăit mai puţin, ci mai mult; de ce vă prefaceţi și vă scuzaţi? începu Aglaia cu severitate și afecţiune Și, vă rog, nu vă mai faceţi griji că ne-aţi ţine lecţii; în asta, din partea dumneavoastră, nu-i nici un triumf Cu chietismul dumneavoastră puteţi umple cu fericire și o sută de ani de viaţă Dacă vi s-ar arăta o execuţie sau un deget, din amândouă aţi extrage o idee la fel de lăudabilă, ba încă aţi rămâne și mulţumit",
    "156": " Așa chiar că se poate trăi mult și bine — Nu înţeleg de ce te tot înfurii, interveni generăleasa, care de mult urmărea expresiile de pe chipurile celor doi interlocutori Și nici ce vorbiţi nu pricep Care deget și ce-i cu aiureala asta? Prinţul vorbește excelent, doar puţin cam trist De ce îl descurajezi? Când a început, râdea, iar acum e buimac de tot — Nu-i nimic, maman Păcat, prinţe, că n-aţi văzut nici o execuţie, căci v-aș fi întrebat ceva — Am văzut o execuţie, spuse prinţul — Aţi văzut? strigă Aglaia Trebuia să-mi fi dat seama! Asta le pune capac la toate! Dacă aţi văzut, cum puteţi spune că aţi trăit tot timpul fericit? Spuneţi dacă n-am avut dreptate — În satul dumneavoastră au loc execuţii? întrebă Adelaida — Execuţia am văzut-o la Lyon, am mers acolo împreună cu Schneider, care m-a luat cu el",
    "157": " — Și v-a plăcut mult? A fost instructiv? Util? întrebă Aglaia — Nu mi-a plăcut absolut deloc, după aceea am fost puţin bolnav Dar recunosc că m-am uitat ca ţintuit, nu-mi mai puteam desprinde privirea — Nici eu nu-aș fi putut, spuse Aglaia — Acolo nu prea le place când femeile asistă la execuţii, li se dau chiar numele la ziar — Deci, dacă găsesc că aceasta nu-i treaba femeilor, prin asta vor să spună (și deci să justifice) că e treaba bărbaţilor Felicitări pentru logică! Și dumneavoastră, desigur, tot așa gândiţi, nu? — Povestiţi-ne execuţia, o întrerupse Alexandra — Tare n-aș vrea s-o fac acum se fâstâci prinţul și parcă se posomorî — Parcă nu v-ar lăsa inima să ne povestiţi, îl înţepă Aglaia — Nu, n-aș face-o, pentru că mai adineaori am povestit despre această execuţie",
    "158": " — Cui i-aţi povestit? — Valetului dumneavoastră, când așteptam — Cărui valet? se auziră voci din toate părţile — Celui care stă în vestibul, cu părul încărunţit, cam roșu la faţă, am stat în vestibul ca să intru la Ivan Feodorovici — Ciudat, observă generăleasa — Prinţul e democrat, i-o reteză Aglaia Ei, dacă i-aţi povestit lui Alexei, pe noi nu ne puteţi refuza — Vreau neapărat să aud, repetă Adelaida — Adineaori, într-adevăr, i se adresă prinţul, însufleţindu-se iarăși întrucâtva (părea că se însufleţește repede și că este credul), într-adevăr m-am gândit, când mi-aţi cerut un subiect pentru tablou, să vă dau subiectul: să desenaţi faţa condamnatului cu un minut înaintea loviturii de ghilotină, când încă mai stă în picioare pe eșafod, înainte de a se întinde pe scândura aceea — Cum faţa? Numai faţa? întrebă Adelaida M-da, subiectul e ciudat, și ce tablou ar ieși? — Nu știu, dar de ce să nu iasă? insistă prinţul cu înflăcărare",
    "159": " Nu de mult am văzut un astfel de tablou la Basel19 Aș vrea foarte mult să vă povestesc O să vă povestesc cândva tabloul m-a impresionat foarte mult — Despre tabloul de la Basel ne veţi povesti negreșit mai târziu, spuse Adelaida Acum, însă, lămuriţi-mă cum ar trebui să fac tabloul cu execuţia Puteţi să mi-l redaţi așa cum vi-l închipuiţi? Cum să pictez faţa? Numai faţa? Cum să fie această faţă? — Exact cu un minut înainte de moarte, îi răspunse prinţul cu deplină solicitudine, pasionându-se de amintirea lui și, după toate aparenţele, uitând de restul, exact în momentul când a urcat scara și de-abia a pășit pe eșafod În clipa aceasta s-a uitat în direcţia mea; i-am privit chipul și am înţeles totul Dar cum să povestești așa ceva? Grozav, grozav de mult aș vrea ca dumneavoastră sau altcineva să picteze această scenă! Mai bine ar fi dacă aţi face-o dumneavoastră",
    "160": " Chiar atunci m-am gândit că tabloul va fi folositor Știţi, aici trebuie să vă imaginaţi ce a fost mai înainte, tot, tot Stătea la închisoare și execuţia o aștepta peste cel puţin o săptămână; mizase pe formalismul obișnuit, spunându-și că hârtia trebuie să mai meargă pe undeva și că de-abia peste vreo săptămână va ieși Și deodată, dintr-o întâmplare, termenul a fost scurtat La ora cinci dimineaţa el dormea Era la sfârșitul lui octombrie; la ora cinci e încă frig și întuneric A intrat șeful închisorii, încet, cu garda după el, și l-a zgâlţâit ușor de umăr, el s-a ridicat puţin, s-a sprijinit într-un cot, vede lumina „Ce-i asta?“ „La ora zece are loc execuţia“ Zăpăcit de somn, n-a crezut, a început să-l contrazică pe șef, spunând că hârtia iese peste o săptămână, însă, după ce s-a dezmeticit, cum vorbea lumea, n-a mai insistat, a tăcut, apoi a spus: „Totuși, e greu așa, deodată",
    "161": "“ și iarăși a tăcut, după care n-a mai vrut să spună nimic Trei-patru ore durează lucrurile știute: preotul, micul dejun, la care i se dă vin, cafea, friptură de vită (ia spuneţi, nu-i oare bătaie de joc? Îţi zici că e o cruzime, dar, pe de altă parte, zău, acești oameni nevinovaţi o fac din toată inima și sunt siguri că fac un act de omenie), apoi toaleta (știţi ce înseamnă toaleta unui criminal?), în sfârșit, este dus prin oraș spre eșafod Cred că și acum i se pare că, atâta timp cât drumul nu s-a sfârșit, mai are infinit de mult de trăit „Mai e mult, mai am de trăit cale de trei străzi, uite, trec de asta, mai rămâne cealaltă, apoi cealaltă, cu brutăria pe dreapta ajungem noi și la brutărie!“ De jur-împrejur, mulţime adunată, ţipete, zgomote, zece mii de chipuri, zece mii de ochi – toate acestea trebuie suportate, dar, ceea ce e mai important, trebuie să reziști gândului: „Iată-i, sunt zece mii și nu-i ucide nimeni, iar eu sunt ucis!“ Ei bine, astea-s preliminariile",
    "162": " Eșafodul are o scară; aici, în faţa scării, a izbucnit în plâns, și doar era un bărbat puternic, curajos, mare tâlhar, după cum ziceau oamenii Lângă el fusese preotul tot timpul, mersese cu el în căruţă tot drumul și-i vorbise mereu, dar nu-i de crezut că auzea ce-i spune: chiar dacă se străduia să asculte, de la al treilea cuvânt nu mai înţelegea nimic Chiar așa trebuia să se întâmple În sfârșit, a început să urce scara; picioarele îi erau legate și de aceea urca cu pași mici Om inteligent, preotul încetase să-i mai vorbească, doar îi întindea crucea ca s-o sărute Jos, înaintea scării, fusese foarte palid, însă de îndată ce urcă pe eșafod deveni alb ca hârtia, exact ca hârtia albă de scris Cred că picioarele îi erau slăbite, le simţea ca de lemn, și-i era greaţă, ca și cum i s-ar fi pus un nod în gât, din care pricină parcă îl gâdilă; aţi simţit vreodată așa ceva, la spaimă sau în clipe de groază, când mintea rămâne intactă, dar nu mai are nici o putere? Mie, de exemplu, mi se pare că, dacă pe om îl paște pieirea inevitabilă, se prăbușește casa peste el, atunci, deodată, simte nevoia să se așeze, să închidă ochii și să aștepte – fie ce-o fi!",
    "163": " Deci din clipa când a început această slăbiciune, preotul, cu gesturi rapide, tăcut, i-a lipit crucea de buze; o cruce mică, de argint, cu patru braţe, apoi a început să i-o lipească des, aproape în fiecare clipă Și de îndată ce crucea îi atingea buzele, el deschidea ochii și iarăși părea că se înviorează pentru câteva secunde, iarăși îl duceau picioarele Crucea o săruta cu lăcomie, se grăbea s-o sărute, parcă se grăbea să nu uite să ia ceva de rezervă, pentru orice eventualitate, însă e puţin probabil că în momentul acela încerca vreun sentiment religios Și tot așa până la scândură E ciudat că sunt puţini cei care leșină în aceste ultime secunde! Dimpotrivă, capul trăiește și funcţionează teribil, probabil tare, tare, tare, ca o mașină în plin mers; îmi închipui că ţăcănesc felurite gânduri, toate neterminate, poate ridicole și fără nici o legătură cu ceea ce urmează să se întâmple, cum ar fi: „Iată-l și pe ăsta că se holbează, are un neg în frunte, iată că gâdele are nasturele de jos ruginit",
    "164": "“ și în același timp știi totul, nu uiţi nimic; există un anumit punct, pe care nu-l poţi uita și nu poţi leșina, și toate împrejurul lui, al acestui punct, merg și se rotesc Și probabil că e așa până în ultimul sfert de secundă, când capul e deja pe butuc și așteaptă și știe și deodată aude cum oţelul alunecă deasupra lui! Asta nu se poate să n-o auzi! Dacă eu aș zăcea cu grumazul pe butuc, aș asculta anume și aș auzi! Poate că ţine doar o zecime de secundă, dar nu se poate să nu auzi! Și, imaginaţi-vă, există inși care și acum susţin că, poate, capul, după ce a zburat, știe cam încă o secundă că a zburat, știe deci ce înseamnă asta! Dar dacă-s cinci secunde? Pictaţi eșafodul astfel încât să se vadă de aproape numai ultima treaptă; condamnatul a călcat pe ea: capul, faţa albă precum hârtia, preotul întinde crucea, celălalt își întinde lacom buzele vinete și privește și– știe tot",
    "165": " Crucea și capul – iată tabloul, faţa preotului, a gâdelui, chipurile a două calfe ale lui și câteva capete și perechi de ochi jos; toate acestea pot fi pictate parcă în planul al treilea, în ceaţă, pentru detaliu Acesta ar fi tabloul Prinţul tăcu și le privi pe toate — Asta, cu siguranţă, nu mai seamănă a chietism, șopti Alexandra ca pentru sine — Ei bine, acum povestiţi-ne cum aţi fost îndrăgostit, spuse Adelaida Prinţul o privi uimit — Ascultaţi, continuă Adelaida, parcă grăbindu-se, ne-aţi rămas dator cu descrierea tabloului de la Basel, însă acum vreau să aud cum aţi fost îndrăgostit, nu negaţi, aţi fost În plus, de îndată ce veţi începe povestirea, nu veţi mai fi filosof — Și după ce veţi termina de povestit, vă va fi imediat rușine de cele spuse, replică brusc Aglaia De ce s-o fi întâmplând așa? — La urma urmei, astea-s prostii! spuse generăleasa, privind-o cu mânie pe Aglaia",
    "166": " — Da, nu-i o chestiune inteligentă, confirmă Alexandra — Nu-i daţi crezare, prinţe, i se adresă generăleasa, o face dinadins, dintr-un fel de ciudă, dar nu-i deloc prost educată; să nu vă închipuiţi cine știe ce, dacă vă sâcâie Sunt sigură că au pus vreo năzbâtie la cale, dar v-au îndrăgit deja Le cunosc figurile — Și eu le cunosc figurile, spuse prinţul, accentuându-și cu tâlc cuvintele — Cum adică? întrebă Adelaida curioasă — Ce știţi despre figurile noastre? se interesară și celelalte două, cuprinse de curiozitate Dar prinţul rămânea tăcut și serios; toate așteptau răspunsul lui — Vă spun mai târziu, zise el încet și serios — Vreţi să ne intrigaţi cu tot dinadinsul! strigă Aglaia Și câtă solemnitate! — Fie și-așa, interveni iarăși Adelaida în grabă, dar, dacă sunteţi un atât de bun cunoscător al figurilor, înseamnă că negreșit aţi fost și îndrăgostit; deci, am avut dreptate",
    "167": " Povestiţi-ne odată! — Nu am fost îndrăgostit, răspunse prinţul la fel de încet și de serios, am fost fericit altfel — Cum altfel, cum? — Fie, am să vă povestesc, rosti prinţul, cufundat parcă într-o adâncă îngândurare VItc \"VI\" — Iată, acum, începu prinţul, mă priviţi toate cu atâta curiozitate, încât, dacă nu v-aș satisface-o, v-aţi supăra probabil pe mine Nu, glumesc, adăugă el repede, zâmbind Acolo acolo aveam în preajmă numai copii, tot timpul mi-l petreceam numai cu copiii Erau copiii satului aceluia, toată ceata care învăţa la școală Nu că eu m-aș fi ocupat de învăţătura lor; o, nu, pentru asta satul îl avea pe învăţătorul școlii, Jules Thibaut; de fapt, îi și învăţam, însă cea mai mare parte a timpului am fost printre ei și cei patru ani ai mei așa s-au scurs Nici n-aveam nevoie de altceva",
    "168": " Vorbeam cu ei fără să le ascund nimic Părinţii și rudele lor erau supăraţi toţi pe mine, pentru că, fără mine, copiii nu mai făceau un pas și se înghesuiau toţi în jurul meu, iar învăţătorul de la școală îmi devenise, în cele din urmă, cel mai înverșunat dușman Mi-am făcut mulţi dușmani acolo, și pe toţi numai din pricina copiilor Până și Schneider mă dojenea Și de ce se temeau atât de mult? Copilului poţi să-i spui tot, tot; întotdeauna m-a uimit cât de puţin cei mari, taţii și chiar mamele, își cunosc copiii Copiilor nu trebuie să le ascunzi nimic sub pretextul că sunt încă mici și e prea devreme pentru ei să știe ceva Ce idee tristă și nefericită! Și ce bine își dau seama copiii că părinţii lor îi cred prea mici și prea neștiutori, când ei, în realitate, înţeleg totul",
    "169": " Adultul nu știe că, până și în chestiunea cea mai dificilă, copilul îi poate da un sfat util O, Doamne! Doar atunci când păsărica asta frumoasă te privește încrezătoare și fericită, îţi e rușine s-o păcălești! Le spun păsărele pentru că nu există pe lume ceva mai frumos ca o păsărică De fapt, toată lumea din sat s-a supărat pe mine mai mult din pricina unei întâmplări iar Thibaut pur și simplu mă invidia; la început clătina din cap și se mira cum de înţeleg copiii totul de la mine, iar de la el aproape nimic, apoi a început să râdă de mine când i-am spus că amândoi n-o să fim în stare să-i învăţăm nimic și că ei vor fi cei care ne vor învăţa pe noi Și cum a putut să mă invidieze și să mă calomnieze, când și el trăia printre copii! Datorită copiilor, sufletul ţi se vindecă",
    "170": " Era acolo, la stabilimentul lui Schneider, un om bolnav și foarte nefericit Nu știu dacă mai poate exista vreo nenorocire atât de teribilă Fusese internat pentru a fi tratat de nebunie; după părerea mea nu era nebun, doar suferea îngrozitor și asta îi era toată boala Și dacă aţi ști ce-au devenit pentru el copiii, înaintea sfârșitului Dar mai bine vă povestesc mai târziu despre acest bolnav, acum vă voi spune cum a început totul Mai întâi, copiii nu m-au îndrăgit Eram prea mare, întotdeauna sunt neîndemânatic; știu că sunt și urât în sfârșit, mai conta și faptul că eram străin Din capul locului copiii au râs de mine, iar apoi chiar au început să arunce cu pietre în urma mea, după ce m-au pândit și au văzut că am sărutat-o pe Marie",
    "171": " Nu, nu râdeţi, se grăbi prinţul să preîntâmpine ironia ascultătoarelor, nu era vorba de dragoste Dacă aţi ști ce fiinţă nefericită era, vi s-ar face milă, cum mi s-a făcut și mie atunci Era din satul nostru Mama ei era bătrână-bătrână și în casa lor mică, dărăpănată de tot, avea doar două ferestre, iar prin una din ele, cu aprobarea primăriei, femeia vindea șnururi, aţe, tutun, săpun, tot felul de nimicuri ieftine, dar cu acest negoţ se întreţinea Era bolnavă, cu picioarele umflate, așa că ședea tot timpul pe scaun Marie era fiica ei, de vreo douăzeci de ani, bolnăvicioasă și slabă; se îmbolnăvise de mult de oftică, însă tot mai umbla pe la casele oamenilor, unde se tocmea zilnic la muncile cele mai grele: freca podele, spăla rufe, mătura curţile, rânea grajdurile Un comis-voiajor aflat în trecere a sedus-o și a luat-o cu el, iar după o săptămână a părăsit-o și și-a văzut liniștit de drum",
    "172": " S-a întors acasă cerșind pe drum, toată murdară și zdrenţuită, cu pantofii scâlciaţi: mersese pe jos, dormise pe câmp și răcise foarte tare; picioarele îi erau numai răni, mâinile, umflate și crăpate De fapt, nici înainte nu fusese frumoasă; doar ochii îi avea blânzi, buni, nevinovaţi Era îngrozitor de tăcută Odată, înainte de întâmplarea cu comis-voiajorul, pe când lucra ceva, a început brusc să cânte și mi-aduc aminte că toţi s-au mirat și au început să râdă: „Marie cântă! Cum? Marie cântă!“ și ea s-a fâstâcit foarte tare și de-atunci n-a mai îngânat nici un cântec Pe atunci oamenii încă o mai alintau, dar, după ce s-a întors bolnavă și chinuită, nimeni nu i-a arătat vreun pic de compătimire! Cât sunt de cruzi în această privinţă! Ce idei au! Prima care a întâmpinat-o cu ură și dispreţ a fost maică-sa: „De-acum m-ai făcut de râs“",
    "173": " Și ea a fost prima care a lăsat-o de batjocura lumii: aflându-se în sat că Marie s-a întors, toţi au dat fuga s-o vadă, mai că nu s-a adunat tot satul în casa bătrânei: moșnegi, copii, femei, fete, toţi s-au adunat, au alcătuit o gloată grăbită, nesăţioasă Marie zăcea pe podea, la picioarele bătrânei, flămândă, zdrenţuită și plângea Când au dat toţi buzna, s-a acoperit cu părul ei despletit și a rămas tot așa întinsă, cu faţa la pământ Toţi se uitau la ea ca la o netrebnică; bătrânii o judecau și o certau, tinerii chiar râdeau, femeile o ocărau, o osândeau, o priveau cu dispreţ, de parcă n-ar fi fost decât un păianjen Maică-sa le permitea toate acestea, era și ea de faţă, dădea din cap și încuviinţa Pe atunci, din cauza bolii, bătrâna era pe moarte; după două luni chiar și-a dat sufletul; știa că moare, dar nici nu s-a gândit să se împace cu fiica-sa până în clipa morţii, nu-i spunea nici o vorbă, o gonea să doarmă în tindă, nu-i dădea aproape deloc de mâncare",
    "174": " Trebuia să-și ţină des în apă caldă picioarele bolnave; Marie o spăla în fiecare zi pe picioare și o îngrijea; maică-sa accepta tăcută aceste servicii și nu i-a spus măcar o vorbă blândă Marie îndura totul și eu, mai târziu, după ce am făcut cunoștinţă cu ea, am remarcat că și ea încuviinţa această atitudine, că se considera ea însăși ultima lepădătură După ce baba n-a mai putut să se ridice deloc din pat, au început să vină la ea s-o îngrijească bătrânele din sat, cu rândul, după obiceiul din partea locului De-atunci lui Marie chiar că nu i-a mai dat nimeni de mâncare; iar cei din sat o puneau pe fugă și nu-i mai dădeau de lucru, ca înainte Toţi parcă voiau s-o scuipe, iar bărbaţii nici n-o mai considerau femeie, nu-i spuneau decât scârnăvii Uneori, foarte rar, când se îmbătau duminica, îi aruncau în râs câţiva bănuţi, așa, în ţărână",
    "175": " Marie tăcea și îi aduna Încă de pe atunci începuse să tușească cu sânge Zdrenţele ei ajunseseră într-un hal fără de hal, încât îi era rușine să se arate în sat; de când se întorsese, nu mai umbla decât desculţă În aceste zile, mai ales copiii, cu toată ceata – și erau vreo patruzeci și ceva de școlari –, au început s-o necăjească și chiar să arunce cu noroi în ea Ea s-a rugat de un păstor s-o lase să păzească vacile, dar păstorul a alungat-o Atunci ea, fără voie, a început să plece de acasă ziua întreagă, ţinându-se după cireadă Deoarece îi aducea mult folos păstorului și el și-a dat seama de asta, a început să n-o mai alunge și uneori chiar îi lăsa resturile de la prânzul lui, brânză și pâine Credea chiar că face o faptă creștinească La moartea mamei ei, nici pastorului de la biserică nu i-a fost rușine s-o batjocorească de faţă cu tot satul",
    "176": " Marie stătea lângă sicriu așa cum era, în zdrenţele ei, și plângea Se adunase multă lume ca s-o vadă plângând și mergând în urma sicriului; atunci pastorul – era încă tânăr și avea ambiţia să devină mare predicator – li s-a adresat tuturor, arătându-le-o pe Marie: „Iată cine-i vinovată de moartea acestei femei respectabile (și nu era adevărat, pentru că bătrâna bolise doi ani), iat-o că stă în faţa voastră și nu îndrăznește să-și ridice privirea, pentru că e stigmatizată de mâna lui Dumnezeu; iat-o desculţă și zdrenţuită, ca o pildă pentru cei care-și pierd virtutea! Și cine-i? E fiica răposatei!“ Și tot așa a ţinut-o, una și bună Imaginaţi-vă, această josnicie le-a plăcut aproape tuturor dar a ieșit o istorie cu totul neașteptată; i-au luat apărarea cei mici, pentru că între timp toţi copiii trecuseră de partea mea și o îndrăgiseră Iată cum s-a întâmplat",
    "177": " Am vrut să fac ceva pentru Marie; de bani ar fi avut ea nevoie, dar acolo nici eu n-aveam nici o leţcaie în buzunar Aveam un mic ac de cravată cu briliant și l-am vândut unui precupeţ care umbla prin sate și făcea negustorie cu haine vechi Mi-a dat opt franci, deși acul făcea cel puţin patruzeci Mult timp am încercat s-o întâlnesc pe Marie singură, în sfârșit, ne-am întâlnit dincolo de marginea satului, lângă un gard de nuiele, pe o cărare lăturalnică ce urca spre munte, îndărătul unui copac I-am dat cei opt franci și i-am spus să aibă grijă de ei, pentru că alţii nu voi mai avea, apoi am sărutat-o și i-am zis să nu-și închipuie că am cine știe ce intenţie urâtă și că nu o sărut pentru că sunt îndrăgostit de ea, ci pentru că mi-e foarte milă de ea și că de la început n-am considerat-o deloc vinovată, ci doar nefericită",
    "178": " Voiam foarte mult s-o consolez pe loc și s-o încredinţez că nu trebuie să se considere atât de prejos faţă de ceilalţi, însă cred că nu m-a înţeles Asta am remarcat-o, deși fata tăcuse tot timpul, cu ochii plecaţi și îngrozitor de rușinată După ce am terminat, mi-a sărutat mâna, eu am luat-o imediat pe-a ei și am vrut să i-o sărut, însă ea a smucit-o de îndată Atunci, în acel moment, m-au văzut copiii, toată ceata; abia mai târziu am aflat că mă pândeau de mult Au început să fluiere, să bată din palme și să râdă, iar Marie a luat-o la fugă Am dat să vorbesc cu ei, însă au început să arunce cu pietre în mine În aceeași zi a aflat tot satul; totul a căzut iarăși pe capul bietei Marie; ajunse să fie și mai urâtă de toată lumea",
    "179": " Am auzit chiar că sătenii au vrut s-o judece și s-o pedepsească, dar, slavă Domnului, au renunţat; iar copiii s-au înrăit și mai mult, n-o mai lăsau în pace, o necăjeau și mai abitir ca înainte, aruncau în ea cu noroi; o goneau, ea fugea ca să scape de ei, fiind bolnavă de piept, se sufoca, însă o urmăreau în continuare, ţipând, ocărând-o Odată eu era cât pe ce să mă bat cu ei Apoi am început să le vorbesc, să le vorbesc în fiecare zi ori de câte ori aveam prilejul Uneori se opreau și ascultau, deși încă mai ocărau Le-am povestit cât de nefericită e Marie; curând au încetat să mai vorbească urât, se îndepărtau tăcuţi Încetul cu încetul am izbutit să stau de vorbă cu ei și nu le ascundeam nimic; le-am povestit tot Mă ascultau foarte curioși și curând li s-a făcut milă de Marie",
    "180": " Unii, întâlnind-o, au început să-i dea bineţe; acolo există obiceiul că oamenii, întâlnindu-se, chiar dacă nu se cunosc, se înclină și își spun: „Bună ziua“ Îmi imaginez ce uimită era Marie Odată, două fetiţe au făcut rost de mâncare, i-au dus-o, i-au dat-o, după care au venit și mi-au spus mie Ziceau că Marie a izbucnit în plâns și că acum ele o iubesc foarte mult Curând toţi au început s-o iubească, așa că au început să mă iubească și pe mine Au ajuns să vină des la mine și mă tot rugau să le povestesc câte ceva; cred că le povesteam frumos, pentru că le plăcea să mă asculte Iar ulterior m-am apucat să învăţ și să citesc de toate, numai ca să le pot lor povesti, și timp de trei ani după aceea le-am tot povestit Când mai apoi am fost învinuit de toţi – inclusiv de Schneider – că de ce vorbesc cu ei ca și cum ar fi oameni mari și nu le ascund nimic, am răspuns că mi-e rușine să-i mint, că ei și-așa știu tot și că, oricât le-aș ascunde ceva, ei oricum ar afla, poate într-un mod obscen, dar că de la mine obscenităţi n-au cum să afle",
    "181": " Ar fi putut fiecare să-și amintească cum a fost și el copil Sătenii nu erau de acord cu mine Pe Marie am sărutat-o cu două săptămâni înaintea morţii mamei ei; iar când pastorul și-a ţinut predica, toţi copiii erau de-acum de partea mea Imediat le-am povestit și le-am explicat fapta pastorului: toţi s-au supărat pe el, iar unii, într-o asemenea măsură, încât i-au spart geamurile cu pietre I-am oprit, fiindcă făceau de-acum o faptă rea, însă satul a aflat de îndată și toţi au început să mă acuze, susţinând că le-am stricat copiii După aceea, au aflat că și copiii o iubesc pe Marie și s-au speriat grozav de tare; dar Marie era de-acum fericită Copiilor li s-a interzis chiar să se întâlnească cu ea, dar ei dădeau fuga pe furiș la cireada ei, care era destul de departe, la aproape o jumătate de verstă de sat, îi duceau cadouri, iar unii pur și simplu veneau doar ca s-o îmbrăţișeze, s-o sărute și să-i spună: „Je vous aime, Marie!“*, după care se întoarceau acasă ca din pușcă",
    "182": " Marie mai că nu înnebunea din pricina acestei fericiri neașteptate; nici măcar nu visase la așa ceva; îi era rușine și se bucura și – ce e mai important – copiii, mai ales fetele, voiau să se ducă în fugă la ea și să-i transmită că eu o iubesc și vorbesc mult despre ea I s-au destăinuit că eu le-am povestit tot și că acum ei o iubesc, o compătimesc și așa va fi mereu Apoi veneau în fugă la mine și, cu chipurile bucuroase, preocupate, îmi spuneau că de-abia au văzut-o pe Marie și că Marie îmi trimite plecăciuni Seara mă duceam la cascadă; era acolo un loc bine ferit dinspre sat, cu plopi de jur-împrejur; acolo dădeau și ei, seara, fuga să se întâlnească cu mine, uneori chiar pe furiș Mi se pare că dragostea mea pentru Marie era pentru ei o desfătare grozavă, și doar în această privinţă i-am înșelat în tot timpul șederii mele acolo",
    "183": " Nu încercam să le scot din cap ideea că n-o iubesc pe Marie, să-i conving, deci, că nu-s îndrăgostit de ea și că doar o compătimesc; vedeam că așa le plăcea lor să fie și de aceea tăceam, lăsându-i să creadă că au ghicit Și aceste inimi mici erau nemaipomenit de delicate și gingașe: de altfel, li se părea cu neputinţă ca bunul lor Léon s-o iubească atât de mult pe Marie, iar ea să fie atât de prost îmbrăcată și să nu aibă pantofi Imaginaţi-vă, i-au făcut rost și de pantofi, și de ciorapi, și de lenjerie, chiar și de ceva îmbrăcăminte; nu-mi dau seama cum s-au descurcat, toată ceata s-a pus pe treabă Când îi întrebam, doar râdeau veseli drept răspuns, iar fetele băteau din palme și mă sărutau Uneori mergeam și eu pe furiș să mă întâlnesc cu Marie De-acum boala i se agravase și mergea greu; în cele din urmă nu mai argăţea la păstor, dar în fiecare dimineaţă pleca cu cireada",
    "184": " Se așeza deoparte; acolo, o stâncă dreaptă, aproape verticală avea o ieșitură; se așeza în colţul cel mai ascuns, pe o piatră, și stătea nemișcată aproape toată ziua, de dimineaţa până la ceasul când pleca cireada Era atât de slăbită din pricina tuberculozei, încât ședea din ce în ce mai mult cu ochii închiși, cu tâmpla lipită de stâncă și aţipea, respirând greu; faţa îi slăbise, parcă ar fi fost a unui schelet, broboane de sudoare îi apăreau pe frunte și pe tâmple Așa o găseam întotdeauna Veneam pentru câteva clipe și nici eu nu voiam să fim văzuţi De îndată ce apăream, Marie tresărea, deschidea ochii și se repezea să-mi sărute mâinile Nu mi le mai retrăgeam, pentru că asta pentru ea era o bucurie; tot timpul cât stăteam lângă ea, tremura și plângea; ce-i drept, de câteva ori a început să vorbească repede, dar era greu s-o înţelegi",
    "185": " Părea cumva smintită, într-o grozavă tulburare și încântare Uneori copiii veneau cu mine În asemenea cazuri, se opreau de regulă în apropiere și se apucau să ne păzească de ceva sau de cineva, ceea ce era pentru ei o bucurie aparte După ce plecam, Marie rămânea iarăși singură, tot nemișcată, cu ochii închiși și cu tâmpla sprijinită de stâncă; poate că visa ceva Într-o dimineaţă n-a mai putut nici să iasă odată cu cireada și a rămas în casa ei pustie Copiii au aflat de îndată și în ziua aceea aproape toţi au trecut s-o vadă; zăcea singurică-singurică în patul ei Două zile i-au purtat de grijă copiii, dând fuga la ea pe rând, până când oamenii din sat au aflat că Marie chiar e pe moarte și atunci au început să vină bătrânele din sat ca s-o îngrijească și să-i stea la căpătâi",
    "186": " Se pare că oamenilor din sat li se făcuse, în sfârșit, milă de Marie; în orice caz, pe copii nu-i mai opreau și nu-i mai ocărau ca înainte Marie zăcea tot timpul în amorţire, somnul îi era agitat; tușea îngrozitor Bătrânele îi goneau pe copii, însă ei dădeau fuga sub fereastră, uneori numai pentru câte un minut, doar ca să-i spună: „Bonjour, notre bonne Marie“* Iar ea, de îndată ce-i vedea sau îi auzea, se înviora și imediat, neascultându-le pe bătrâne, se chinuia să se ridice într-un cot, dădea din cap spre ei, le mulţumea Copiii continuau să-i aducă daruri, dar ea nu mai mânca aproape deloc Datorită lor, vă încredinţez, a murit aproape fericită Datorită lor, și-a uitat soarta amară, primindu-și iertarea de la ei, fiindcă până la sfârșit s-a considerat o mare păcătoasă Copiii, ca niște păsărele, dădeau din aripi la geamurile ei și îi strigau în fiecare dimineaţă: „Nous t’aimons, Marie!“**",
    "187": " A murit foarte curând Eu unul credeam că va trăi mai mult În ajunul morţii ei, înaintea asfinţitului, am trecut pe la ea; m-a recunoscut, se pare, și i-am strâns mâna pentru ultima oară; ce mult i se uscase mâna! Iar dimineaţă vine cineva și-mi spune că Marie a murit De data aceasta, copiii n-au mai putut fi ţinuţi în frâu: i-au împodobit sicriul cu flori și i-au pus o coroniţă pe cap La biserică, pastorul n-a mai vorbit-o de rău pe moartă, mai ales că nici nu era multă lume la înmormântare, veniseră doar câţiva mai curioși; dar când trebui dus sicriul, copiii s-au repezit cu toţii odată, ca să-l ducă ei Fiindcă n-aveau putere să-l ducă, ajutau care cum putea, alergau toţi în urma sicriului și plângeau De atunci mormântul lui Marie a fost la mare cinste pentru copii: sădesc flori în fiecare an, de jur-împrejur au plantat un gard viu de trandafiri",
    "188": " Dar tocmai de la această înmormântare a început și prigoana pe care, din pricina copiilor, am avut-o de îndurat din partea satului întreg Principalii instigatori au fost pastorul și învăţătorul Copiilor li s-a interzis categoric chiar să se întâlnească cu mine, iar Schneider chiar s-a obligat să urmărească acest lucru Dar totuși ne vedeam, ne înţelegeam prin semne de la distanţă Îmi trimiteau bileţele Mai târziu, lucrurile s-au aranjat, dar atunci era foarte bine: chiar mă împrietenisem și mai mult cu copiii datorită acestei prigoane În ultimul an, mă împăcasem oarecum cu Thibaut și cu pastorul În schimb, Schneider îmi vorbea mult și se contrazicea cu mine asupra „sistemului“ meu dăunător în purtarea faţă de copii Care sistem? În sfârșit, Schneider mi-a împărtășit o idee de-a lui, foarte ciudată – era chiar înaintea plecării mele: mi-a spus că s-a convins pe deplin că eu însumi sunt cu desăvârșire copil, copil, adică, pe de-a-ntregul și că numai la chip și statură par a fi adult, dar că prin dezvoltare, suflet, caracter, ba, poate, și prin minte, nu sunt matur și așa voi rămâne, chiar dacă voi trăi până la șaizeci de ani",
    "189": " Am râs din toată inima: firește, nu avea dreptate, pentru că ce fel de copil sunt eu? Însă un lucru tot e adevărat în această privinţă: într-adevăr, nu-mi place printre adulţi, printre oameni, printre cei mari – și am remarcat de mult acest lucru –, nu-mi place pentru că nu mă pricep Și orice ar vorbi cu mine, oricât de buni ar fi cu mine, totuși, cine știe de ce, mi-e întotdeauna greu cu ei și mă bucur grozav când mă pot întoarce mai curând la tovarășii mei, iar tovarăși mi-au fost întotdeauna copiii, dar nu pentru că eu însumi sunt un copil, ci pur și simplu pentru că tot timpul am simţit nevoia să fiu printre ei Când, la începutul șederii mele în satul acela, deci atunci când plecam să tânjesc singur în munţi, când rătăceam de unul singur și, mai ales la amiază, mă întâlneam uneori cu toată ceata aceea zgomotoasă de copii ieșiţi de la școală, cu trăistuţele și tăbliţele lor de ardezie, cu strigăte, cu râsete, cu jocuri, atunci tot sufletul meu începea brusc să năzuiască spre ei",
    "190": " Nu știu de ce, dar am început să încerc un sentiment extrem de puternic și de fericit la fiecare întâlnire cu ei Mă opream și râdeam de bucurie privind la piciorușele lor mici, sprintene și veșnic în goană, privind băieţii și fetele care alergau împreună, văzându-le râsul și lacrimile (pentru că mulţi, înainte de a ajunge de la școală până acasă, apucau să se încaiere, să plângă, iarăși să se împace și să se joace), și atunci îmi uitam toată tristeţea Apoi, în toţi acești trei ani, n-am putut nicidecum înţelege cum și de ce sunt triști oamenii Întreg destinul meu s-a legat de ei Nici nu mă gândeam că voi mai părăsi satul acela și nici prin cap nu-mi trecea că voi mai veni cândva aici, în Rusia Mi se părea că voi locui mereu acolo, însă în cele din urmă am văzut că Schneider nu era obligat să mă întreţină la nesfârșit și, în plus, a apărut o afacere, se pare, atât de importantă, încât Schneider însuși m-a zorit să vin aici și mi-a plătit drumul",
    "191": " O să văd despre ce-i vorba și o să mă sfătuiesc cu cineva Poate că soarta mi se va schimba radical, dar nu asta-i totul și nici nu-i cel mai important lucru Important e că viaţa mi s-a și schimbat cu totul Acolo am lăsat mult, prea mult Totul a dispărut Ședeam în vagon și mă gândeam: „Acum merg printre oameni; poate, nu știu nimic, dar a început o viaţă nouă“ Mi-am pus în gând să-mi împlinesc cinstit și ferm menirea Poate că printre oameni îmi va fi urât și greu Pentru început, m-am decis să fiu cu toţi politicos și sincer; doar nimeni nu va pretinde mai mult de la mine Și în această privinţă, poate, voi fi luat drept copil, dar nu-i nimic! Mereu, cine știe de ce, sunt luat drept idiot; ce-i drept, cândva am fost atât de bolnav, încât chiar semănam a idiot, dar ce fel de idiot sunt acum, când îmi dau singur seama că sunt luat drept idiot? Intru undeva și mă gândesc: „Iată, ei mă iau drept idiot, însă eu totuși sunt inteligent, lucru pe care ei nici nu-l bănuiesc",
    "192": "“ Am adeseori acest gând De-abia la Berlin, când am primit din sat câteva mici scrisori, pe care copiii apucaseră să mi le trimită, am înţeles ce mult i-am iubit! E foarte greu să primești o primă scrisoare! Ce rău le părea, conducându-mă! Cu o lună înaintea plecării începuseră să-și ia rămas-bun de la mine „Léon s’en va, Léon s’en va pour toujours!“* În fiecare seară, ca și mai înainte, ne adunam lângă cascadă și vorbeam mereu despre felul cum ne vom despărţi Uneori eram la fel de veseli ca altădată; numai că, împrăștiindu-se pe înnoptat pe la casele lor, ei își luaseră obiceiul de a mă îmbrăţișa tare și fierbinte, cum nu făceau mai înainte Unii veneau la mine pe furiș, ferindu-se de ceilalţi, numai ca să mă îmbrăţișeze și să mă sărute între patru ochi Iar când am pornit la drum, toţi, cu întreaga ceată, au ţinut să mă conducă",
    "193": " Staţia de cale ferată era cam la o verstă depărtare de satul nostru Încercau să nu plângă, dar mulţi nu se puteau stăpâni și plângeau în gura mare, mai ales fetele Ne grăbeam ca să nu întârziem, dar câte unul ţâșnea din ceată, mă îmbrăţișa cu mânuţele lui mici și mă săruta, făcând tot alaiul să se oprească; iar noi, deși ne grăbeam, ne opream cu toţii și așteptam ca el să-și ia adio După ce am urcat în vagon și trenul s-a pus în mișcare, au strigat cu toţii: „Ura!“ și au rămas mult timp pe loc, până când trenul s-a îndepărtat Și eu m-am uitat spre ei Știţi, când adineaori am intrat aici și v-am privit chipurile simpatice– acum obișnuiesc să studiez chipurile cu atenţie –, când v-am auzit primele cuvinte, pentru prima dată de la despărţirea de copii, mi-am simţit sufletul ușor",
    "194": " Chiar m-am gândit, tot atunci, că, poate, într-adevăr sunt un norocos; doar știu că nu-i întâlnești de prima dată pe oamenii de care te atașezi imediat, iar pe dumneavoastră v-am întâlnit de îndată ce am coborât din tren Știu prea bine că e penibil să-ţi dezvăluiești sentimentele faţă de oricine, dar iată că dumneavoastră vi le dezvăluiesc și nu mă simt deloc penibil Sunt o persoană retrasă și poate că mult timp nu vă voi mai vizita Vă rog doar să nu mi-o luaţi în nume de rău: nu v-am spus-o pentru că n-aș ţine la dumneavoastră; la fel, să nu credeţi cumva că m-am supărat pe ceva M-aţi întrebat de chipurile dumneavoastră și ce anume am observat la ele Vă spun cu mare plăcere Dumneavoastră, Adelaida Ivanovna, aveţi faţa fericită, cea mai simpatică din toate trei Pe lângă asta, sunteţi foarte frumoasă, se uită omul la dumneavoastră și își zice: „Are chipul unei surioare bune“",
    "195": " Pe ceilalţi îi trataţi cu simplitate și veselie, însă vă pricepeţi și inima s-o ghiciţi de îndată Așa cred că e faţa dumneavoastră Alexandra Ivanovna, faţa vă e și ea minunată și foarte drăguţă, dar, poate, aveţi o tristeţe tăinuită; fără nici o îndoială, sufletul vă e nespus de bun, dar nu sunteţi veselă Chipul dumneavoastră are ceva aparte Ca al Madonei lui Holbein din Dresda20 Deci, asta-mi spune faţa dumneavoastră; ce ziceţi, sunt bun ghicitor? Doar chiar dumneavoastră mă luaţi drept ghicitor Cât despre chipul dumneavoastră, Lizaveta Prokofievna, i se adresă el brusc generălesei, nu doar mi se pare, ci sunt absolut convins că sunteţi un adevărat copil în toate, în toate, și în bine, și în rău, cu toată vârsta la care aţi ajuns Nu-i așa că nu vă supăraţi pe mine pentru că vă spun aceste lucruri? Doar știţi cât de mult ţin la copii! Și să nu credeţi cumva că doar naivitatea m-a făcut să vă vorbesc atât de sincer despre chipurile dumneavoastră: o, nu, nu-i asta! Poate că am avut motivele mele",
    "196": " VIItc \"VII\" După ce prinţul tăcu, toate îl priveau vesele, chiar și Aglaia, dar mai ales Lizaveta Prokofievna — Iată că l-am examinat! strigă ea Vă gândeaţi, stimate domnișoare, că îl veţi lua sub oblăduirea voastră ca pe un biet neajutorat, iar dumnealui de-abia a catadicsit să vă onoreze, ba încă prevenindu-vă că ne va vizita foarte rar Iată-ne rămase cu buzele umflate, lucru de care mă bucur; însă cel mai păcălit tot Ivan Feodorovici rămâne Bravo, prinţe, adineaori mi s-a spus să vă examinez Iar ce mi-aţi spus despre faţa mea e adevărul adevărat: sunt un copil și știu asta Am știut înainte de a mi-o fi spus dumneavoastră, înainte de a fi exprimat gândul meu într-un singur cuvânt Cred că firea dumneavoastră este asemănătoare cu a mea și mă bucur foarte mult; suntem ca două picături de apă Numai că dumneavoastră sunteţi bărbat, iar eu sunt femeie și n-am călătorit în Elveţia; asta-i singura deosebire",
    "197": " — Nu te pripi, maman, spuse Aglaia, ridicând tonul Prinţul zice că în cele spuse a avut o anumită intenţie și că toate au un tâlc — Da, da, spuseră și celelalte, râzând — Nu râdeţi, dragele mele, s-ar putea ca dumnealui să fie mai isteţ decât voi trei, luate la un loc O să vedeţi Dar, prinţe, de ce nu ne-aţi spus nimic despre Aglaia? Aglaia așteaptă, aștept și eu — Acum nu pot spune nimic; vă voi spune mai târziu — De ce? S-ar zice că-i remarcabilă, nu? — O, da, e remarcabilă Sunteţi extraordinar de frumoasă, Aglaia Ivanovna Sunteţi atât de frumoasă, încât îi e frică omului să vă privească — Și atât? Dar firea? insistă generăleasa — Frumuseţea e greu de judecat; încă nu sunt pregătit Frumuseţea e o enigmă — Înseamnă că aţi pus o enigmă în faţa Aglaiei, spuse Adelaida",
    "198": " Dezleag-o, Aglaia Dar, prinţe, nu-i așa că-i frumoasă? — Foarte! răspunse înflăcărat prinţul, uitându-se cu admiraţie la Aglaia Aproape ca Nastasia Filippovna, deși chipul îi e cu totul altfel! Toate făcură un schimb de priviri uimite — Ca cine-e-e? întrebă generăleasa, lungind cuvântul Ca Nastasia Filippovna? Unde aţi văzut-o pe Nastasia Filippovna? Care Nastasia Filippovna? — Adineaori Gavrila Ardalionovici i-a arătat un portret lui Ivan Feodorovici — Cum, i-a adus lui Ivan Feodorovici un portret? — Ca să i-l arate Nastasia Filippovna i-a dăruit astăzi portretul ei lui Gavrila Ardalionovici și acesta l-a adus ca să i-l arate generalului — Vreau să-l văd! spuse generăleasa, dându-și brusc capul pe spate Unde-i portretul? Dacă i l-a dăruit, trebuie să fie la el, iar el e cu siguranţă încă la birou Miercurea vine să lucreze și niciodată nu pleacă înainte de ora patru",
    "199": " Chemaţi-l imediat pe Gavrila Ardalionovici! Nu, nu prea mor de dorinţa de a-l vedea Prinţe, dragul meu, fiţi atât de bun, duceţi-vă în birou, luaţi de la el portretul și aduceţi-l aici Spuneţi-i că vreau să-l văd Vă rog — E simpatic, dar prea simpluţ, spuse Adelaida după ce prinţul ieși — Da, cam prea simpluţ, confirmă și Alexandra, și asta îl face să fie chiar puţin ridicol Nici una, nici cealaltă nu păreau să-și fi rostit gândul în întregime — De altminteri, spuse Aglaia, s-a descurcat bine cu chipurile noastre, pe toate ne-a măgulit, chiar și pe maman — Nu fi ironică, te rog! strigă generăleasa Nu el m-a măgulit, ci eu m-am simţit măgulită — Crezi că umblă cu tertipuri? întrebă Adelaida — Mi se pare că nu-i chiar atât de naiv — Ai luat-o razna! se supără generăleasa",
    "200": " După părerea mea, voi sunteţi mai ridicole decât el E simpluţ, asta da, dar e om cu scaun la cap, în sensul cel mai bun cu putinţă, desigur E absolut ca mine „Desigur, nu-i prea frumos că m-a luat gura pe dinainte și le-am pomenit de portret, se gândea prinţul în sinea lui, intrând în birou și simţind o oarecare remușcare Dar poate că am făcut bine, lăsând să mă ia gura pe dinainte“ Începuse să-i dea ghes o idee ciudată, de altfel încă insuficient de clară Gavrila Ardalionovici încă mai era în birou, cufundat în hârtiile sale Se vede treaba că nu lua degeaba leafă de la societatea pe acţiuni Rămase perplex când prinţul îi ceru portretul și îi povesti în ce fel se aflase de portret în salonul generălesei — E-e-eh! Trebuia să vă daţi drumul la gură! strigă el cu ciudă răutăcioasă",
    "201": " Doar nu știţi nimic Idiotul! mormăi el ca pentru sine — Sunt vinovat, dar am făcut-o fără să vreau; pur și simplu așa a venit vorba Am zis că Aglaia e aproape la fel de frumoasă ca Nastasia Filippovna Ganea îl rugă să-i relateze totul mai în amănunţime; prinţul îi povesti Ganea îl privi iarăși batjocoritor — Vi s-a pus pata pe Nastasia Filippovna mormăi el și, fără să-și termine fraza, căzu pe gânduri Era vizibil îngrijorat Prinţul îi aminti de portret — Ascultaţi, prinţe, spuse deodată Ganea, parcă fulgerat de o idee neașteptată, am o mare rugăminte la dumneavoastră Însă, ce-i drept, nu știu Se fâstâci și nu continuă; lua parcă o hotărâre și lupta cu sine însuși Prinţul aștepta în tăcere Ganea îl fixă încă o dată cu o privire iscoditoare, atentă",
    "202": " — Prinţe, începu el din nou, acolo pe mine datorită unei împrejurări absolut ciudate și ridicole de care nu am nici o vină, ei bine, într-un cuvânt, n-are rost să vă spun despre ce-i vorba, deci, acolo, mi se pare că doamna și domnișoarele sunt puţin supărate pe mine, așa că de câtva timp nu pot intra acolo decât dacă sunt chemat Acum aș avea teribil nevoie să discut cu Aglaia Ivanovna Pentru orice eventualitate, i-am scris câteva cuvinte (în mâinile lui apăru o mică hârtie împăturită) și nu știu cum să i le transmit N-aţi vrea, prinţe, să-i daţi acum Aglaiei Ivanovna acest bileţel, dar numai Aglaiei Ivanovna, adică în așa fel încât să nu mai vadă nimeni? Înţelegeţi? Nu că ar fi Dumnezeu știe ce secret, dimpotrivă, nu-i nimic deosebit dar o faceţi? — Treaba asta nu-mi prea place, îi răspunse prinţul",
    "203": " — Ah, prinţe, am neapărată nevoie! începu Ganea să-l roage Poate îmi va răspunde Credeţi-mă că numai într-un caz extrem, în cel mai extrem dintre toate mi-aș fi permis să apelez Prin cine altul să i-l transmit? E foarte important E teribil de important pentru mine Ganea se temea grozav că prinţul nu va accepta și îl privea în ochi cu o expresie de implorare lașă — Bine, o să i-l dau — Numai să nu bage nimeni nimic de seamă, îl imploră Ganea, bucuros Și, prinţe, pot spera în cuvântul dumneavoastră de onoare, nu? — N-o să-l arăt nimănui altcuiva, spuse prinţul — Biletul nu-i pus în plic, însă mai că nu-l luă gura pe dinainte pe Ganea, care se agita, astfel că se opri intimidat",
    "204": " — O, n-o să-l citesc, îi răspunse prinţul absolut simplu, luă portretul și ieși din birou Rămas singur, Ganea se apucă cu mâinile de cap — Un singur cuvânt al ei și eu chiar că aș putea s-o rup! Cuprins de emoţiile așteptării, nu se mai putu concentra asupra hârtiilor lui și începu să umble dintr-un colţ al biroului în celălalt Prinţul se întorcea căzut pe gânduri, uimit în mod neplăcut de serviciul care i se ceruse; îl surprinsese neplăcut și că Ganea îi scrie Aglaiei Când mai avea de străbătut două camere până să ajungă în salon, se opri brusc de parcă și-ar fi amintit ceva, se apropie de fereastră, la lumină, și începu să cerceteze portretul Nastasiei Filippovna Parcă voia să ghicească ceva ce se ascundea pe chipul acela, ceva care-l uimise mai înainte Prima impresie aproape că nu-l părăsise deloc și acum parcă se grăbea să și-o mai verifice o dată",
    "205": " Acest chip neobișnuit prin frumuseţea lui și prin încă ceva îl impresionă acum și mai mult Parcă o imensă mândrie și desconsideraţie, aproape ură, se citeau pe faţa aceasta și, concomitent, mai era încă ceva încrezător, ceva uimitor de sincer; când îi priveai trăsăturile, cele două contraste parcă îţi trezeau chiar o anume compătimire Această frumuseţe orbitoare era chiar insuportabilă, frumuseţea feţei palide, a obrajilor aproape supţi și a ochilor arzători, era o frumuseţe bizară! Prinţul privi cam un minut, apoi se dezmetici brusc, se uită grăbit în jur, își apropie în grabă portretul de buze și îl sărută Când, încă după un minut, intră în salon, chipul lui era cu desăvârșire calm Dar, de îndată ce păși în sufragerie (trecând, din salon, prin încă o cameră), aproape că se ciocni în ușă de Aglaia, care tocmai intra Era singură — Gavrila Ardalionovici m-a rugat să vă transmit asta, spuse prinţul, întinzându-i biletul",
    "206": " Aglaia se opri, luă biletul și îl privi cumva ciudat pe prinţ Privirea ei nu păru câtuși de puţin intimidată, se întrezărea în ea mai degrabă o oarecare uimire, însă și aceasta părea să fie doar în legătură cu prinţul Privindu-l astfel, Aglaia îi cerea parcă o explicaţie – în ce fel s-a pomenit amestecat în treaba asta la un loc cu Ganea? – și i-o cerea calm, de sus Stătură două-trei clipe unul în faţa celuilalt; în sfârșit, pe chipul ei licări vag ceva; zâmbi ușor și trecu pe lângă el Câtva timp, tăcură și, cu un aer de indiferenţă, generăleasa studie portretul Nastasiei Filippovna pe care îl ţinea în mâna întinsă, îndepărtându-și-l foarte mult de ochi, într-o poză de efect — Da, e frumoasă, rosti ea în cele din urmă, chiar foarte frumoasă Am văzut-o de două ori, numai de departe",
    "207": " Deci apreciaţi acest gen de frumuseţe? i se adresă ea brusc prinţului — Da acest gen răspunse prinţul, cu un oarecare efort — Adică chiar acest gen? — Chiar acest gen — De ce? — Chipul ei trădează multă suferinţă, rosti prinţul parcă fără voie, parcă ar fi vorbit singur și nu ar fi răspuns la o întrebare — De fapt, cred că deliraţi, spuse generăleasa și, cu un gest trufaș, se descotorosi de portret, aruncându-l pe masă Alexandra îl luă, Adelaida se apropie de ea și amândouă începură să-l examineze În acest moment se întoarse și Aglaia în salon — Ce forţă! exclamă brusc Adelaida, privind cu aviditate portretul peste umărul soră-sii — Unde? Care forţă? întrebă tăios Lizaveta Prokofievna — Asemenea frumuseţe e o forţă, spuse cu înflăcărare Adelaida",
    "208": " Având o asemenea frumuseţe, poţi răsturna lumea Îngândurată, se retrase lângă șevaletul ei Aglaia privi portretul doar în treacăt, își miji ochii, își împinse înainte buza de jos, se îndepărtă și se așeză deoparte, încrucișându-și mâinile pe piept Generăleasa sună — Cheamă-l aici pe Gavrila Ardalionovici, îi spuse ea servitorului apărut E în birou — Maman! exclamă cu subînţeles Alexandra — Vreau să-i spun două cuvinte și gata! i-o reteză iute generăleasa, curmând obiecţiile Se vedea că e iritată Vedeţi, prinţe, acum la noi nu-s decât secrete Numai secrete! Așa se cere, așa-i eticheta, prostii Și asta într-o afacere care pretinde cea mai mare sinceritate, claritate, onestitate Încep căsătoriile, nu-mi plac căsătoriile astea — Maman, ce te-a apucat? se grăbi iar Alexandra s-o oprească — Ce vrei, draga mea fiică? Ţie îţi plac? Prinţul poate să audă, suntem prieteni",
    "209": " Cel puţin eu cu el Dumnezeu îi iubește pe oameni, pe cei buni, firește, iar de cei răi și capricioși n-are nevoie; mai ales de cei capricioși, care astăzi hotărăsc într-un fel, iar mâine spun altceva Pricepi, Alexandra Ivanovna? Ele, prinţe, spun că-s cam sucită, dar eu mă pricep să fac deosebirea Pentru că importantă e inima, iar restul nu-s decât fleacuri Și de minte e nevoie, desigur poate că tocmai mintea e principalul Nu râde, Adelaida, nu mă contrazice: proasta cu inimă și fără minte e la fel de năpăstuită ca proasta cu minte și fără inimă E un vechi adevăr Eu sunt proastă cu inimă și fără minte, iar tu ești proastă cu minte și fără inimă, amândouă suntem niște nenorocite și amândouă avem de suferit — Și ce te face atât de nenorocită, maman? nu mai răbdă Adelaida, singura, se pare, dintre toate, care nu-și pierdea buna dispoziţie",
    "210": " — În primul rând, fiicele mele tobă de carte, i-o reteză generăleasa Dacă n-ar fi decât atât și tot ar fi prea de-ajuns De restul nici nu mai are rost să vorbim Am avut și-așa parte de prea multă vorbărie Să vă vedem pe amândouă (pe Aglaia n-o mai pun la socoteală) cum o să vă descurcaţi cu mintea și cu poliloghia voastră și o să vedem, mult stimată Alexandra Ivanovna, dacă o să fii fericită cu onorabilul dumitale domn A! exclamă ea, văzându-l intrând pe Ganea Uite că mai vine încă o alianţă matrimonială Bună ziua! răspunse ea, la plecăciunea lui Ganea, fără să-l invite să ia loc Te căsătorești? — Dacă mă căsătoresc? Cum? Care căsătorie? bâigui, zguduit, Gavrila Ardalionovici Era grozav de intimidat — Întreb dacă te însori; poate-ţi place mai mult această expresie",
    "211": " — N-nu eu n-nu, minţi Gavrila Ardalionovici și roșeaţa jenei îi inundă obrajii Privi iute spre Aglaia, care ședea departe, și-și feri imediat ochii Aglaia îl privea cu răceală, calm, insistent, nescăpându-l din ochi și urmărindu-i deruta — Nu? Ai spus: nu? îl interogă cu insistenţă neîndurătoare Lizaveta Prokofievna De-ajuns, voi ţine minte că astăzi, miercuri dimineaţa, când te-am întrebat, dumneata mi-ai răspuns: „Nu“ Ce zi e astăzi, miercuri? — Parcă miercuri, maman, răspunse Alexandra — Nu știţi niciodată zilele Ce dată e? — Douăzeci și șapte, răspunse Ganea — Douăzeci și șapte? E bine într-o anumită privinţă La revedere, mi se pare că ai mult de lucru, iar eu trebuie să mă îmbrac și să plec; ia-ţi portretul Transmite-i respectele mele bietei Nina Alexandrovna La revedere, prinţe, dragul meu! Vino cât mai des pe la noi, iar eu am să trec anume pe la bătrâna Belokonskaia ca să-i povestesc de dumneata",
    "212": " Și să știi, dragule: cred că Dumnezeu mi te-a adus special din Elveţia, aici, la Petersburg, tocmai ca să te întâlnești cu mine Poate că vei fi având și alte treburi, dar pentru mine ai venit, așa a vrut Dumnezeu La revedere, domnișoarelor Alexandra, vino puţin la mine Generăleasa ieși Ganea, întors pe dos, înfuriat, luă portretul de pe masă și i se adresă prinţului cu un zâmbet strâmb — Prinţe, plec chiar acum acasă Dacă nu v-aţi schimbat intenţia și vreţi să locuiţi la noi, vă conduc, căci nu cunoașteţi adresa — Staţi puţin, prinţe, spuse Aglaia, ridicându-se brusc din fotoliu Trebuie să-mi scrieţi ceva în album Tata a spus că sunteţi un caligraf excelent Îl aduc imediat Dispăru — La revedere, prinţe, plec și eu, spuse Alexandra Îi strânse tare mâna, îi zâmbi cu prietenie, cu gingășie și ieși",
    "213": " La Ganea nici măcar nu se uită — Dumneavoastră, scrâșni Ganea brusc din dinţi, repezindu-se la prinţ de îndată ce rămaseră singuri, dumneavoastră le-aţi trăncănit că mă însor! Vorbea repede și aproape în șoaptă, chipul îi era desfigurat de mânie, iar ochii îi sclipeau de ură Sunteţi un flecar nerușinat — Vă asigur că greșiţi, îi răspunse prinţul, calm și politicos Nici n-am știut că vă căsătoriţi — Adineaori l-aţi auzit pe Ivan Feodorovici spunând că astă-seară totul se va decide la Nastasia Filippovna Asta le-aţi și spus V-am prins cu minciuna! De unde puteau afla? Cine naiba le-ar fi putut spune, dacă nu dumneavoastră? Parcă bătrâna nu mi-a bătut apropoul? — Ar trebui să știţi mai bine cine le-a spus, dacă într-adevăr vi se pare că vi s-a bătut un apropo Eu unul n-am suflat o vorbă despre asta — I-aţi dat biletul? Aveţi un răspuns? îl întrerupse Ganea cu nerăbdare febrilă",
    "214": " Însă chiar în această clipă se întoarse Aglaia și prinţul nu mai apucă să-i răspundă — Poftiţi, poftiţi, spuse Aglaia, punând albumul pe masă, alegeţi o pagină și scrieţi-mi ceva Aveţi aici un toc și o peniţă nouă Vă deranjează dacă-i din oţel? Am auzit că de obicei caligrafii nu scriu cu peniţe de oţel Discutând cu prinţul, Aglaia părea să nu observe că și Ganea era de faţă Însă, în timp ce prinţul punea peniţa în toc, căuta o pagină și se pregătea de scris, Ganea se apropie de șemineul lângă care stătea Aglaia, acum în dreapta prinţului, și, cu voce tremurândă, întretăiată, îi spuse aproape la ureche: — Un cuvânt, un singur cuvânt de-al dumitale și sunt salvat Prinţul se răsuci și-i privi pe amândoi Faţa lui Ganea exprima o veritabilă disperare, părea că aceste cuvinte le-a rostit fără să se gândească, orbește",
    "215": " Aglaia îl fixă câteva secunde exact cu aceeași uimire calmă, cu care mai înainte îl privise pe prinţ, și această calmă uimire, această nedumerire, provocată de totala neînţelegere a ceea ce i se spunea, părea a fi în clipa aceea, pentru Ganea, mai îngrozitoare decât cel mai profund dispreţ — Ce să vă scriu? întrebă prinţul — Imediat vă dictez, spuse Aglaia, răsucindu-se spre el Sunteţi gata? Scrieţi: „Nu mă pretez la tocmeli“ Acum notaţi ziua și luna Arătaţi-mi Prinţul îi întinse albumul — Excelent! Aţi scris admirabil; sunteţi un caligraf nemaipomenit! Vă mulţumesc La revedere, prinţe Staţi puţin, adăugă ea, parcă amintindu-și ceva Veniţi cu mine, vreau să vă fac un cadou ca amintire Prinţul o urmă; însă, intrând în sufragerie, Aglaia se opri — Citiţi-l, spuse ea, întinzându-i biletul lui Ganea Prinţul luă biletul și o privi nedumerit pe Aglaia",
    "216": " — Sunt sigură că nu l-aţi citit și nu puteţi fi confidentul acestui om Citiţi-l, vreau să-l citiţi După toate aparenţele, biletul era scris în grabă: „Astăzi se va decide soarta mea și dumneata știi în ce fel Astăzi va trebui să-mi dau irevocabil cuvântul N-am nici un drept la compătimirea dumitale, nu îndrăznesc să am nici o speranţă; însă cândva mi-ai spus un cuvânt, unul singur, și acest cuvânt mi-a luminat toată noaptea neagră a vieţii și a devenit un far pentru mine Spune-mi, acum, un cuvânt asemănător și mă vei salva de la pieire! Spune-mi doar: «Rupe totul!» și rup totul chiar astăzi O, ce te costă să-l rostești? Prin acest cuvânt, nu-ţi cer decât un semn de înţelegere și bunăvoinţă faţă de mine, doar atât, nimic mai mult! Nimic mai mult, nimic! Nu îndrăznesc să-mi fac vreo speranţă, pentru că nu sunt demn de ea",
    "217": " Dar, dacă vei rosti cuvântul, îmi voi accepta iarăși sărăcia, voi începe iarăși să-mi suport situaţia disperată Voi accepta lupta, mă voi bucura de ea, voi renaște din ea cu noi puteri! Trimite-mi, dar, acest cuvânt de bunăvoinţă (îţi jur, doar de bunăvoinţă!) Nu te supăra pentru îndrăzneala celui disperat, a celui care se îneacă, pentru că a avut curajul să facă o ultimă sforţare ca să se salveze de la pieire GI“ — Acest om pretinde, spuse Aglaia cu voce tăioasă după ce prinţul termină de citit, că vorbele: „rupe totul“ nu mă vor compromite și nu mă vor obliga cu nimic, dându-mi, după cum vedeţi, o garanţie scrisă, chiar prin acest bilet Remarcaţi, vă rog, cu câtă naivitate s-a grăbit să sublinieze anumite cuvinte și cu câtă lipsă de fineţe își trădează intenţia secretă De altfel, știe că, dacă ar rupe totul, însă singur, din proprie iniţiativă, fără să aștepte un cuvânt de la mine și chiar fără să-mi spună acest lucru, fără să-și pună vreo speranţă în mine, atunci eu mi-aș schimba sentimentele faţă de el și, poate, i-aș deveni prietenă",
    "218": " Asta o știe precis! Însă e murdar la suflet: știe și nu se poate hotărî ; știe și totuși cere garanţii Nu e în stare să se decidă având doar încrederea drept garanţie Vrea ca, în locul a o sută de mii de ruble, să-i dau o speranţă în ce mă privește Cât despre cuvântul de altădată, despre care scrie în bilet că i-ar fi luminat viaţa, minte cu nerușinare Pur și simplu, odată mi-a fost milă de el Însă e impertinent și neobrăzat: atunci i-a trecut pe loc prin cap ideea că ar putea avea o speranţă; am înţeles și eu tot atunci De atunci a tot încercat să mă prindă cu vorba; încearcă și acum Dar mi-ajunge; luaţi biletul și daţi-i-l înapoi imediat, firește, nu înainte de a ieși din casa noastră — Și ce răspuns să-i transmit? — Nimic, desigur",
    "219": " Acesta e cel mai bun răspuns Deci, vreţi să locuiţi la el? — Ivan Feodorovici m-a sfătuit adineaori, spuse prinţul — Dacă-i așa, vă previn: feriţi-vă de el; n-o să vă ierte faptul că sunteţi cel care-i restituie biletul Aglaia îi strânse prinţului mâna ușor și ieși Faţa îi era posomorâtă, nici măcar nu zâmbi când îi făcu cu capul un semn de bun-rămas — Imediat, numai să-mi iau bocceaua și plecăm, îi spuse prinţul lui Ganea Acesta bătu din picior nerăbdător Era negru la faţă de furie În sfârșit, ieșiră amândoi în stradă; prinţul își ducea legăturica în mână — Răspunsul? Răspunsul? se repezi Ganea la el Ce v-a spus? I-aţi dat scrisoarea? Tăcut, prinţul îi întinse biletul Ganea încremeni — Cum? E biletul meu! strigă el Nici măcar nu i l-a dat! Ah, trebuia să-mi dau seama! Ah, bl-l-les-te",
    "220": " E clar că adineaori n-a înţeles nimic! Dar cum, cum, cum nu i l-aţi dat, bles-te-ma-te — Scuzaţi-mă, dar, dimpotrivă, am reușit să-i dau biletul imediat ce mi l-aţi încredinţat și am procedat exact cum m-aţi rugat Acum îl am pentru că Aglaia Ivanovna mi l-a înapoiat — Când? Când? — După ce am terminat de scris în album, când m-a invitat să merg cu ea (Aţi auzit?) Am intrat în sufragerie, mi-a dat biletul, mi-a zis să-l citesc și să vi-l restitui — Să-l ci-ti-ţi? strigă Ganea aproape ca din gură de șarpe Să-l citiţi? L-aţi citit? Se opri iarăși, încremenind în mijlocul trotuarului, însă era atât de uluit, încât rămase cu gura căscată — Da, l-am citit, acum — Și ea singură, singură v-a dat să-l citiţi? Singură? — Singură, și puteţi fi sigur că n-aș fi citit dacă nu m-ar fi îndemnat",
    "221": " Cam vreun minut Ganea tăcu, frământând ceva în minte cu niște sforţări chinuitoare, însă, brusc, exclamă: — Imposibil! Nu se poate să vă fi îndemnat să-l citiţi Minţiţi! L-aţi citit din proprie iniţiativă! — Spun adevărul, îi răspunse prinţul cu același ton, absolut imperturbabil, și, credeţi-mă: îmi pare foarte rău că incidentul vă impresionează atât de neplăcut — Dar, nenorocit ce sunteţi, măcar v-a spus ceva când v-a pus să-l citiţi? Măcar v-a zis să-mi transmiteţi vreun răspuns? — Da, desigur — Atunci spuneţi, spuneţi, la naiba! Și Ganea își mai izbi o dată de trotuar piciorul drept, încălţat cu galoș — De îndată ce am citit biletul, mi-a spus că umblaţi s-o prindeţi cu vorba; că vreţi s-o compromiteţi în așa fel, încât să căpătaţi de la ea o speranţă, pentru ca, sprijinindu-vă pe această speranţă, să renunţaţi fără pierderi la cealaltă speranţă, de o sută de mii",
    "222": " Că, dacă aţi fi făcut acest pas fără să vă târguiţi cu ea, rupând totul singur, necerându-i ei mai înainte garanţii, atunci, poate, v-ar fi devenit prietenă Asta-i tot, mi se pare Ba nu, încă ceva: când, după ce am luat biletul, am întrebat-o care-i răspunsul, mi-a spus că lipsa răspunsului va fi cel mai bun răspuns, cam așa, mi se pare; scuzaţi-mă dacă am uitat expresiile ei exacte și vă redau ceea ce am înţeles eu O furie nemărginită puse stăpânire pe Ganea și zăgazurile urii lui se sfărâmară — A! Așa deci! scrâșni el Deci îmi aruncă scrisorile pe fereastră! A! Dacă nu se pretează la tocmeli, atunci eu o să mă pretez! Și-o să vedem noi! De mine mai depind încă multe o să vedem! O pun eu cu botu’ pe labe! Se strâmba, era palid și făcea spume la gură; ameninţa cu pumnul",
    "223": " Așa făcură câţiva pași Ganea nu se jena deloc de prinţ, se purta ca și cum ar fi fost singur în camera lui, pentru că era în cel mai înalt grad sigur de faptul că acesta nu-i decât o nulitate Însă deodată își luă seama și își veni în fire — Dar în ce mod, i se adresă el brusc prinţului, în ce mod dumneavoastră (un idiot! adăugă în sinea lui) i-aţi câștigat încrederea la două ore după ce aţi făcut cunoștinţă? Cum? Pe lângă toate chinurile lui, numai gelozia mai lipsea, iar aceasta îl înţepă pe neașteptate drept în inimă — Asta chiar că n-aș putea să v-o explic, îi răspunse prinţul Ganea îl privi cu răutate — Nu cumva v-a chemat în sufragerie tocmai ca să vă dăruiască încrederea ei? Doar voia să vă dăruiască ceva, nu-i așa? — Nici eu nu înţeleg decât așa",
    "224": " — Dar pentru ce mama dracului? Ce-aţi făcut acolo atât de măreţ? Prin ce le-aţi plăcut? Staţi puţin, începu el să se agite din răsputeri (în clipele acelea, totul în el era disperat și fierbea în dezordine, așa că nu-și putea aduna gândurile), staţi puţin, n-aţi putea să vă amintiţi măcar cât de cât și să-mi relataţi în ordine ce aţi vorbit acolo, toate cuvintele, chiar de la început? N-aţi remarcat, n-aţi reţinut nimic? — Ah, sigur că vă pot spune, răspunse prinţul De la început, după ce am intrat și am făcut cunoștinţă, am început să vorbim de Elveţia — Lăsaţi naibii Elveţia! — Apoi despre pedeapsa capitală — Despre pedeapsa capitală? — Da; așa veni vorba apoi le-am povestit cum am trăit acolo trei ani și o istorie cu o biată săteancă — Lăsaţi-o naibii pe biata săteancă! Mai departe! se zbuciuma nerăbdător Ganea",
    "225": " — Apoi le-am spus cum Schneider și-a exprimat părerea despre firea mea și m-a silit — Ducă-se dracului Schneider și durea-m-ar în cot de părerile lui! Mai departe! — În continuare, pentru că așa veni vorba, am început să discutăm despre chipuri, adică despre expresiile feţelor și am zis că Aglaia Ivanovna este aproape la fel de frumoasă ca Nastasia Filippovna Tocmai în acest punct am adus vorba despre portret — Doar nu le-aţi spus, nu le-aţi povestit ce auziseţi mai înainte în birou? Nu? Nu? — Vă repet că nu — Atunci, de unde naiba Asta-i! Nu cumva Aglaia i-a arătat bătrânei biletul? — Pot să vă garantez că nu i l-a arătat Tot timpul am fost acolo; de fapt, nici nu a avut când s-o facă — Da, poate că n-aţi băgat ceva de seamă",
    "226": " O! Idiot blestemat! exclamă Ganea, ieșindu-și cu totul din fire Nici să povestească ceva nu se pricepe! Începând o dată să vorbească urât și neîntâmpinând rezistenţă, Ganea își pierdea treptat toată stăpânirea de sine, cum se întâmplă adesea cu unii oameni Încă puţin și poate ar fi început să împroaște cu scuipat, într-atât era de furios Însă tocmai din cauza furiei orbise, altfel și-ar fi dat seama că acest „idiot“, pe care îl trata cu atâta dispreţ, cam prea repede și cu fineţe se pricepe uneori să înţeleagă și să redea totul extrem de satisfăcător Deodată se întâmplă ceva neașteptat — Trebuie să vă atrag atenţia, Gavrila Ardalionovici, spuse brusc prinţul, că mai înainte am fost într-adevăr bolnav, încât chiar eram aproape idiot, însă acum m-am însănătoșit de mult și mi-e întrucâtva neplăcut când mi se spune pe faţă că sunt idiot",
    "227": " Aţi putea fi scuzat, avându-vă în vedere ghinioanele, însă în furia dumneavoastră mi-aţi vorbit urât de două ori Nu-mi convine deloc, mai ales așa, de la prima întâlnire, cum e în cazul nostru, și întrucât ne aflăm chiar la o intersecţie, cred că ar fi mai bine să ne despărţim; dumneavoastră vă duceţi acasă, la dreapta, iar eu o s-o iau la stânga Am douăzeci și cinci de ruble și cu siguranţă voi găsi un hôtel garni* Ganea se fâstâci îngrozitor și chiar se făcu roșu de rușine — Scuzaţi-mă, prinţe, strigă el cu înflăcărare, trecând brusc de la tonul de ocară la o politeţe extremă, pentru Dumnezeu, scuzaţi-mă! Vedeţi în ce pacoste mă aflu! Încă nu știţi aproape nimic, dar, dacă aţi ști totul, atunci poate că m-aţi scuza cât de cât, deși, firește, n-am nici o scuză — O, nici n-am nevoie de scuze atât de mari, se grăbi prinţul să răspundă",
    "228": " Doar înţeleg că aveţi necazuri și tocmai de asta vorbiţi urât Bine, haideţi la dumneavoastră acasă Merg cu plăcere „Nu, de-acum nu-l pot lăsa să-mi scape, se gândea Ganea în sinea lui, privindu-l cu ciudă pe prinţ Acest șmecher a scos totul de la mine, iar apoi și-a smuls brusc masca Asta înseamnă ceva Dar de văzut, vedem noi! Lămurim noi totul, totul! Chiar astăzi!“ Ajunseseră de-acum în dreptul casei lui VIIItc \"VIII\" Apartamentul lui Ganea se afla la etajul al doilea, spre el ducea o scară foarte curată, luminoasă și largă, și era alcătuit din șase sau șapte camere și cămăruţe, foarte obișnuite de altminteri, dar în tot cazul prea scumpe pentru buzunarul unui funcţionar familist, chiar dacă ar fi avut el și o leafă de două mii de ruble Însă apartamentul era destinat chiriașilor, cărora li se asigura masa și menajul, și fusese ocupat de familia lor doar de două luni, spre marea nemulţumire a lui Ganea, la insistenţa și rugăminţile Ninei Alexandrovna și Varvarei Ardalionovna, care doriseră la rândul lor să fie utile și să sporească măcar cât de cât veniturile familiei",
    "229": " Ganea se încrunta și spunea că închirierea e ceva revoltător; după aceea parcă începuse să-i fie rușine în societate, unde era obișnuit să apară ca un tânăr cu oarecare distincţie și de viitor Toate aceste concesii făcute sorţii și toată această strâmtorare erau rănile lui profunde De la un timp, orice fleac începuse să-l irite nemărginit, disproporţionat de mult faţă de importanţa pe care o avea; dacă acum Ganea acceptase să cedeze temporar și să rabde, n-o făcuse decât pentru că luase hotărârea să schimbe și să refacă din temelii această situaţie în viitorul cel mai apropiat Or, această schimbare, soluţia la care se oprise reprezenta o mare problemă, atât de mare, încât rezolvarea ei ameninţa să fie mai anevoioasă și mai chinuitoare decât tot ce fusese până atunci Apartamentul era traversat de un coridor care începea chiar din vestibul De o parte a coridorului se aflau cele trei camere destinate a fi închiriate unor persoane „cu recomandaţii speciale“; pe lângă acestea, pe aceeași parte a coridorului, chiar în capătul lui, alături de bucătărie, mai era o cămăruţă, cea de-a patra, mai mică decât toate, în care era instalat însuși generalul în retragere Ivolghin, capul familiei, care dormea pe o canapea lată și era obligat să intre și să iasă din apartament prin bucătărie și pe scara de serviciu",
    "230": " În aceeași cămăruţă locuia și fratele de treisprezece ani al lui Gavrila Ardalionovici, gimnazistul Kolea; și lui i se hotărâse să se înghesuiască aici, să înveţe, să doarmă pe cealaltă canapea, foarte veche, îngustă și scurtă, pe un cearșaf găurit, și misiunea lui principală era să nu-și scape din ochi tatăl, care avea din ce în ce mai multă nevoie de supraveghere Prinţului i se repartiză camera din mijloc; pe prima, cea din dreapta, o ocupa Ferdâșcenko, iar cea de-a treia, aflată în partea stângă, era încă goală Însă Ganea îl conduse întâi pe prinţ în jumătatea de apartament a familiei Această jumătate a familiei era alcătuită dintr-o odaie mare, care la nevoie era transformată în sufragerie, dintr-un salon, care, de altfel, era doar dimineaţa salon, iar seara devenea cabinetul și dormitorul lui Ganea, și, în sfârșit, dintr-o a treia cameră, strâmtă și întotdeauna ţinută sub cheie: acolo era dormitorul Ninei Alexandrovna și al Varvarei Ardalionovna",
    "231": " Într-un cuvânt, în acest apartament totul era strâmt și înghesuit; Ganea răbda și doar scrâșnea din dinţi; deși dorea să fie respectuos cu maică-sa, de la primul pas făcut în casa lor îţi puteai da seama că era un mare tiran în familie Nina Alexandrovna nu era singură în salon, îi ţinea companie Varvara Ardalionovna; amândouă croșetau ceva și discutau cu un musafir, Ivan Petrovici Ptiţân Nina Alexandrovna părea cam de vreo cincizeci de ani, avea faţa slabă, trasă și cearcăne mari sub ochi Arăta destul de bolnăvicioasă și amărâtă, însă chipul și privirea ei erau destul de plăcute; de la primele ei cuvinte, se vădea clar că are firea serioasă și plină de o veritabilă demnitate În pofida tristeţii pe care o afișa, se simţeau în ea fermitatea și chiar intransigenţa Era îmbrăcată extrem de modest, în ceva închis la culoare, cu totul bătrânește, dar ţinuta ei, conversaţia, toate manierele trădau în ea pe femeia care văzuse și o societate mai aleasă",
    "232": " Varvara Ardalionovna era o domnișoară de vreo douăzeci și trei de ani, de statură mijlocie, destul de slăbuţă, cu un chip nu foarte frumos, dar care conţinea în sine secretul de a plăcea fără frumuseţe și de a face pe cineva să se îndrăgostească cu pasiune Semăna foarte mult cu mama ei, era chiar îmbrăcată aproape la fel, dintr-o totală ignorare a gătelilor Privirea ochilor ei cenușii ar fi putut fi uneori foarte veselă și caldă, dacă n-ar fi fost cel mai adesea serioasă și îngândurată, uneori, mai ales în ultima vreme, chiar exagerat de serioasă și îngândurată Fermitatea și intransigenţa se observau și pe chipul ei, însă se simţea că această fermitate putea fi chiar mai energică și mai întreprinzătoare decât a mamei Varvara Ardalionovna era cam iute din fire, iar fratele ei chiar se temea întrucâtva de această irascibilitate Se temea de ea și musafirul lor de acum, Ivan Petrovici Ptiţân",
    "233": " Acesta era destul de tânăr, n-avea nici treizeci de ani, modest, dar elegant îmbrăcat, cu maniere plăcute, însă parcă prea serioase Bărbuţa castanie indica un om cu ocupaţii libere Se pricepea să discute inteligent și interesant, însă cel mai adesea era taciturn În general, lăsa o impresie chiar plăcută Se vedea că Varvara Ardalionovna nu-i e indiferentă și nu-și ascundea sentimentele Varvara Ardalionovna se purta prietenește cu el, însă nu se grăbea să-i răspundă la anumite întrebări, care chiar nu-i plăceau; de fapt, Ptiţân nu era nici pe departe descurajat Nina Alexandrovna era drăguţă cu el și în ultimul timp începuse chiar să aibă mare încredere în el De altfel, se știa că Ptiţân se ocupă special de agonisirea banilor, dând împrumuturi pe termene scurte și cu dobânzi mari, contra unor garanţii mai mult sau mai puţin sigure Cu Ganea era foarte bun prieten",
    "234": " În urma recomandării amănunţite, dar sacadate a lui Ganea (care își salutase destul de rece mama, pe soră-sa n-o salutase deloc și-l luase imediat în altă cameră pe Ptiţân), Nina Alexandrovna îi spuse prinţului câteva cuvinte amabile și îi porunci lui Kolea, care își băgase capul pe ușă, să-l conducă în camera din mijloc Kolea era un băiat cu faţa zâmbitoare și destul de simpatică, cu o fire încrezătoare și naivă — Dar unde vă e bagajul? întrebă el, introducându-l pe prinţ în cameră — Am o boccea, am lăsat-o în antreu — V-o aduc imediat N-avem alţi servitori decât pe bucătăreasă și pe Matriona, așa că mai ajut și eu Varia supraveghează totul și se supără Ganea zice că aţi sosit azi din Elveţia, așa-i? — Da — Și-i bine în Elveţia? — Foarte — Sunt munţi? — Da",
    "235": " — Vă aduc îndată bocceaua Intră Varvara Ardalionovna — Matriona vă pregătește îndată așternutul Aveţi valiză? — Nu, o legăturică S-a dus fratele dumneavoastră să mi-o aducă din antreu — Acolo nu era nici o boccea în afară de legăturica asta Unde aţi pus-o? întrebă Kolea întorcându-se în cameră — Păi ăsta mi-i tot calabalâcul, îl lămuri prinţul, luându-i bocceluţa — A-a! Mă gândeam să nu-l fi șterpelit Ferdâșcenko — Nu vorbi prostii! spuse sever Varia, care cu prinţul vorbea foarte rece, la limita de jos a politeţei — Chère Babette*, cu mine ai putea fi și mai drăgălașă, doar nu-s Ptiţân — Nu ţi-ar strica nici câteva curele pe spinare, Kolea, că tare prostuţ mai ești Pentru tot ce veţi avea nevoie puteţi să apelaţi la Matriona; prânzul e la patru și jumătate Puteţi lua masa cu noi sau în cameră, cum doriţi",
    "236": " Hai, Kolea, nu-l deranja — Hai, fire hotărâtă! Ieșind, se ciocniră cu Ganea — Tata e acasă? întrebă Ganea și, la răspunsul afirmativ al fratelui, îi șopti ceva la ureche Kolea dădu din cap și ieși în urma Varvarei Ardalionovna — Două cuvinte, prinţe, am uitat să vi le spun în toiul acestor chestiuni Un fel de rugăminte: făceţi-mi serviciul– dacă nu va fi cumva un mare efort pentru dumneavoastră – și nu trăncăniţi nici aici istoria mea recentă cu Aglaia, nici acolo despre ce veţi găsi aici; căci și aici sunt destule lucruri revoltătoare De altfel, ducă-se naibii Măcar astăzi abţineţi-vă — Vă încredinţez că am vorbit mult mai puţin decât vă imaginaţi, spuse prinţul oarecum iritat de reproșurile lui Ganea Raporturile dintre ei se înrăutăţeau vizibil — Oricum, am avut astăzi destule neplăceri din pricina dumneavoastră",
    "237": " Într-un cuvânt, vă rog — Trebuia să mai ţineţi cont de un lucru, Gavrila Ardalionovici Cu ce vă eram obligat mai înainte și de ce nu aveam voie să pomenesc de portret? Doar nu mă rugaseţi — Ptiu, ce cameră mizerabilă! remarcă Ganea, privind cu dispreţ în jur E întunecoasă și fereastra dă în curte Aproape în toate privinţele, n-aţi venit la noi la momentul potrivit Ei, dar nu-i treaba mea; nu eu dau camere cu chirie Pe ușă își vârî capul Ptiţân și-l chemă pe Ganea; acesta îl părăsi în grabă pe prinţ și ieși, cu toate că mai voia să-i spună ceva; probabil, ezita și îi era jenă să înceapă; de fapt și camera o ocărâse parcă tot din cauză că se intimidase De-abia apucă prinţul să se spele și să-și pună cât de cât la punct toaleta, că ușa se deschise iarăși și apăru o nouă siluetă",
    "238": " Era un domn de vreo treizeci de ani, destul de înalt, spătos, cu un cap enorm și cu o claie de păr creţ și roșcat Faţa îi era cărnoasă și rumenă, buzele groase, nasul lat și turtit, ochii mici, înotând în grăsime și ironici, de parcă ar fi clipit mereu spre cineva În ansamblu, toată înfăţișarea îl arăta destul de impertinent Era îmbrăcat cam murdar Mai întâi deschise ușa exact atâta cât îi trebuia ca să-și bage capul Capul vârât înăuntru cercetă camera vreo cinci secunde, apoi ușa începu să se dea încet în lături, întreaga siluetă se contură în prag, dar musafirul încă nu intra, ci, tot din prag, făcându-și ochii mici, continua să-l examineze pe prinţ În sfârșit, închise ușa în urma lui, se apropie, se așeză pe un scaun, iar pe prinţ îl strânse tare de mână și îl făcu să se așeze pe canapea, cu profilul spre el",
    "239": " — Ferdâșcenko, rosti el, privindu-l atent și întrebător pe prinţ — Și ce-i cu asta? răspunse prinţul, abia abţinându-se să nu râdă — Chiriaș, spuse iarăși Ferdâșcenko, privindu-l în același fel — Vreţi să facem cunoștinţă? — Îhî ! rosti oaspetele, ciufulindu-și părul și oftând, după care începu să privească în colţul opus Aveţi bani? întrebă el brusc, răsucindu-se spre prinţ — Nu prea mulţi — Câţi? — Douăzeci și cinci de ruble — Arătaţi-mi-i Din buzunarul vestei, prinţul scoase bancnota și i-o întinse lui Ferdâșcenko Acesta o despături, o examină, apoi o întoarse pe partea cealaltă, o privi la lumină — E destul de ciudat, spuse el parcă meditând la ceva, de ce s-or fi făcând brun-roșcate? Aceste bancnote de douăzeci și cinci uneori se fac teribil de brun-roșcate, iar celelalte, dimpotrivă, se decolorează de tot Luaţi-o",
    "240": " Prinţul își luă bancnota înapoi Ferdâșcenko se ridică de pe scaun — Am venit să vă previn: în primul rând, să nu-mi daţi bani cu împrumut, pentru că negreșit o să vă cer — Bine — Aveţi de gând să plătiţi aici? — Am — Eu n-am de gând; mulţam Stau alături, prima ușă pe dreapta, aţi văzut-o? Străduiţi-vă să nu veniţi prea des pe la mine; vin eu la dumneavoastră, să n-aveţi grijă Pe general l-aţi văzut? — Nu — Nici nu l-aţi auzit? — Sigur că nu — Ei bine, o să-l vedeţi și o să-l auziţi: mai ales că până și de la mine cere bani cu împrumut! Avis au lecteur* Rămâneţi cu bine Ce ziceţi, se poate trăi când te cheamă Ferdâșcenko? — De ce nu? — La revedere Și porni spre ușă",
    "241": " Mai târziu prinţul avea să afle că acest domn, parcă din obligaţie, își asumase rolul de a-i uimi pe toţi cu originalitatea și veselia lui, care totuși nu-i reușeau niciodată Unora le făcea chiar o impresie neplăcută, lucru pe care-l regreta sincer, dar nu renunţa totuși la rol În ușă reuși să aibă parcă un pic de succes; lăsând să intre în cameră un nou musafir, tot necunoscut prinţului, clipi de câteva ori cu subînţeles din spate spre acesta și astfel ieși nu fără un oarecare aplomb Domnul intrat era înalt, de vreo cincizeci și cinci de ani sau poate chiar mai mulţi, destul de corpolent, cu faţa roșie, cărnoasă și buhăită, încadrată de favoriţi stufoși și cărunţi, cu mustăţi, cu doi ochi mari, destul de bulbucaţi Înfăţișarea i-ar fi fost destul de prestantă, dacă n-ar fi avut în ea ceva degradat, uzat, chiar murdărit",
    "242": " Era îmbrăcat cu o redingotă veche, cam roasă pe la coate, cămașa era și ea slinoasă, ca acasă De aproape mirosea puţin a votcă, însă gesturile îi erau de efect, puţin studiate, trădând vizibil marea lui dorinţă de a impune distincţie și demnitate Domnul se apropie de prinţ, fără grabă, cu un zâmbet binevoitor, îi luă mâna și, ţinându-i-o într-a lui, îi studie câtva timp chipul, parcă recunoscând niște trăsături știute — El e! El e! rosti el încet, dar solemn În carne și oase! Aud că toţi repetă un nume știut, drag mie, și mi-am amintit trecutul fără întoarcere Prinţul Mâșkin? — Exact — Generalul Ivolghin, în retragere și mizerie Pot să-ndrăznesc să vă întreb de prenume și de numele după tată? — Lev Nikolaevici — Așa-i, așa-i! Fiul prietenului meu, aș putea spune al tovarășului meu din copilărie, Nikolai Petrovici? — Pe tatăl meu îl chema Nikolai Lvovici",
    "243": " — Lvovici, se corectă generalul, dar nu în grabă, ci cu o absolută siguranţă de sine, ca și cum n-ar fi uitat nici măcar o clipă, dar a greșit dintr-o simplă scăpare Se așeză și, tot luându-l pe prinţ de mână, îl făcu să stea lângă el V-am ţinut în braţe — Zău? întrebă prinţul Tata a murit acum douăzeci de ani — Da; douăzeci de ani; douăzeci de ani și trei luni Am învăţat împreună; eu, din școală, am intrat direct în armată — Da, și tata a fost în armată, sublocotenent în regimentul Vasilievski — Ba în regimentul Belomirski Transferul în regimentul Belomirski a avut loc aproape în ajunul morţii Am stat lângă el și i-am dat binecuvântarea întru veșnicie Mama dumneavoastră Generalul se opri puţin ca și cum l-ar fi încercat o amintire tristă",
    "244": " — Și ea a murit la șase luni după aceea, din cauza unei răceli — Nu de răceală Nu de răceală, puteţi crede ce vă spune un om bătrân Am fost acolo, la înmormântarea ei Durerea pricinuită de moartea prinţului ei a doborât-o Da, o ţin bine minte și pe prinţesă! Ehei, tinereţea! De la ea, eu și prinţul, care eram prieteni din copilărie, mai că nu ne-am transformat fiecare în ucigașul celuilalt Prinţul începea să asculte cu oarecare neîncredere — Am fost îndrăgostit cu patimă de mama dumneavoastră, încă de pe când era logodită cu prietenul meu Prinţul a băgat de seamă și a fost frapat Vine la mine într-o dimineaţă, înainte de ora șapte, mă trezește Mă îmbrac uluit; tăcere de ambele părţi; înţelesesem totul Scoate din buzunar două pistoale Prin batistă Fără martori",
    "245": " La ce bun martorii, dacă peste cinci minute ne trimitem în veșnicie unul pe altul? Am încărcat pistoalele, am întins batista, ne-am pus unul altuia pistolul în dreptul inimii și ne-am privit drept în ochi Deodată, ne-au ţâșnit la amândoi șiroaie de lacrimi din ochi, mâinile au început să ne tremure La amândoi, la amândoi deodată Apoi, firește, au urmat îmbrăţișările și lupta reciprocă a mărinimiilor Prinţul striga: A ta să fie! Eu strig: A ta! Într-un cuvânt într-un cuvânt aţi venit la noi în gazdă? — Da, pentru câtva timp, probabil, zise prinţul, parcă bâlbâindu-se puţin — Prinţe, mama vă roagă să poftiţi la dânsa, strigă Kolea, crăpând ușa Prinţul dădu să se ridice ca să plece, însă generalul își puse mâna dreaptă pe umărul lui și, cu acest gest prietenesc, îl făcu să rămână pe canapea",
    "246": " — Ca adevărat prieten al tatălui dumneavoastră, spuse generalul, vreau să vă previn că, așa cum vedeţi și singur, am avut de suferit din pricina unei catastrofe tragice, însă n-am ajuns în faţa tribunalului! N-am ajuns! Nina Alexandrovna e o soţie cum rar găsești Varvara Ardalionovna, fiica mea, e o fiică cum rar găsești! De nevoie, dăm camere cu chirie – o decădere nemaiauzită! Eu, care era cât pe ce să ajung general-guvernator! Dar pe dumneavoastră suntem oricând bucuroși să vă avem printre noi În casa mea, însă, e o tragedie! Prinţul îl privea întrebător, cu mare curiozitate — Se pune la cale o căsătorie, o căsătorie cum rar găsești Căsătoria unei femei dubioase și a unui tânăr, care ar putea fi kamerjunker21 Această femeie va fi introdusă în casa unde locuiesc fiica și soţia mea! Dar, cât mai am suflare în mine, nu va intra! Mă culc pe prag și s-o văd dacă poate să mă pășească!",
    "247": " Cu Ganea acum aproape că nici nu stau de vorbă, evit chiar să-l întâlnesc Vă previn în mod intenţionat; dacă veţi locui la noi, oricum veţi ajunge să fiţi martor Însă sunteţi fiul prietenului meu și am dreptul să sper că — Prinţe, fiţi bun și veniţi la mine în salon, îl chemă Nina Alexandrovna, apărută ea însăși în dreptul ușii — Imaginează-ţi, dragă, strigă generalul, am descoperit că l-am purtat cândva pe prinţ în braţele mele! Nina Alexandrovna îi aruncă generalului o privire dojenitoare și prinţului una iscoditoare, însă nu spuse nici un cuvânt Prinţul porni în urma ei; însă de îndată ce ajunseră în salon și se așezară, iar Nina Alexandrovna începu să-i explice ceva prinţului în grabă și cu vocea scăzută, generalul își făcu apariţia și el în salon Nina Alexandrovna tăcu imediat și cu nemulţumire vădită se aplecă deasupra lucrului de mână",
    "248": " Poate că generalul observase această nemulţumire, dar continua să fie într-o excelentă dispoziţie sufletească — Fiul prietenului meu! strigă el, adresându-i-se Ninei Alexandrovna Și ce surpriză neașteptată! Nici nu mi-aș fi închipuit că e cu putinţă așa ceva Dar, dragă, chiar nu ţi-l amintești pe răposatul Nikolai Lvovici? L-ai mai apucat în viaţă la Tver? — Nu mi-l amintesc pe Nikolai Lvovici A fost tatăl dumneavoastră? îl întrebă ea pe prinţ — Da, tata; însă mi se pare că a murit la Elizavetgrad, nu la Tver, îi replică prinţul, cu sfială, generalului Am auzit de la Pavlișcev — La Tver, preciză generalul, chiar înainte de a muri a fost transferat la Tver și chiar înainte de agravarea bolii Eraţi prea mic ca să ţineţi minte transferul și călătoria; Pavlișcev putea greși, deși a fost un om excepţional",
    "249": " — L-aţi cunoscut și pe Pavlișcev? — A fost un om cum rar poţi întâlni, însă eu am fost martor personal L-am binecuvântat pe patul de moarte — Dar tatăl meu a murit în timpul unui proces, observă prinţul iarăși, deși n-am aflat niciodată pentru ce a fost inculpat; a murit la spital — A, era vorba despre tărășenia cu soldatul Kolpakov și, fără îndoială, prinţul ar fi fost achitat — Da? Știţi precis? întrebă prinţul cu deosebită curiozitate — Ba bine că nu! strigă generalul Comisia de judecată s-a dizolvat fără să ia nici o hotărâre Afacerea era imposibilă! Am putea chiar spune că tărășenia a fost misterioasă: moare locotenentul-major Larionov, comandantul companiei; prinţul este numit provizoriu în această funcţie; bine Soldatul Kolpakov săvârșește un furt, șterpelește niște piele pentru cizme de la un camarad, pe care o bea; bine",
    "250": " Prinţul, și băgaţi de seamă că totul se întâmpla în prezenţa plutonierului și a caporalului, îi trage un perdaf lui Kolpakov și îl ameninţă că va pune să fie bătut cu varga Foarte bine, Kolpakov se duce la cazarmă, se culcă pe prici și peste un sfert de ceas moare Excelent, dar cazul este surprinzător, aproape imposibil Așa și-așa, iar Kolpakov e înmormântat; prinţul raportează, iar pe urmă Kolpakov este șters din liste S-ar părea că nici nu s-ar fi putut mai bine, nu? Însă exact peste o jumătate de an, la trecerea în revistă a brigăzii, se constată că soldatul Kolpakov, ca și cum nu s-ar fi întâmplat nimic, se află în rândurile companiei a treia din cel de-al doilea batalion al Regimentului de infanterie Novozemleanski22, adică în aceeași brigadă și în aceeași divizie! — Cum? strigă prinţul uluit peste măsură — Nu poate fi așa, e o greșeală! i se adresă brusc Nina Alexandrovna, privindu-l aproape întristată",
    "251": " Mon mari se trompe* — Bine, dragă, e ușor de zis se trompe, dar ia încearcă să rezolvi un asemenea caz! Toţi erau puși în încurcătură Aș fi primul care aș zice qu’on se trompe* Dar, din păcate, am fost martor și chiar am făcut parte din comisie Toate confruntările au demonstrat că era vorba de același, de absolut același soldat Kolpakov, care cu o jumătate de an înainte fusese înmormântat cu parada obișnuită și bătăi de tobă Sunt de acord că, într-adevăr, a fost un caz singular, aproape imposibil, dar — Tată, ţi s-a servit prânzul, îl anunţă Varvara Ardalionovna intrând în cameră — A, foarte bine, excelent! Chiar mi se făcuse foame Însă cazul, aș putea spune, a fost chiar psihologic — Iar ţi se răcește supa, spuse nerăbdătoare Varia — Imediat, imediat, bombăni generalul ieșind din cameră; de pe coridor se mai auzi „și cu toate cercetările",
    "252": "“ — Va trebui să-i iertaţi multe lui Ardalion Alexandrovici, dacă rămâneţi la noi, îi spuse Nina Alexandrovna prinţului De altfel, nu vă va deranja prea mult; până și prânzul îl ia singur Fiţi de acord cu mine că fiecare are lipsurile și trăsăturile lui deosebite și poate că unii le au într-o măsură mai mare decât cei pe care ne-am obișnuit să-i arătăm cu degetul Vreau să vă rog un lucru: dacă soţul meu vă va cere banii de chirie, spuneţi-i că mi i-aţi dat mie Adică și cei daţi, eventual, lui Ardalion Alexandrovici ar fi socotiţi în contul dumneavoastră, însă nu vă fac această rugăminte decât ca să nu existe echivocuri Ce-ai acolo, Varia? Varia se întorsese în cameră și, tăcută, îi întinsese mamei portretul Nastasiei Filippovna Nina Alexandrovna tresări și, mai întâi parcă speriată, apoi cu o covârșitoare amărăciune, îl privi câtva timp",
    "253": " În sfârșit, îi aruncă Variei o căutătură întrebătoare — Astăzi chiar ea i l-a făcut cadou, spuse Varia, iar diseară se hotărăște totul între ei — Astă-seară! repetă parcă disperată, cu jumătate de glas, Nina Alexandrovna Ei și? Îndoieli nu mai avem, nici speranţe nu ne mai rămân: portretul e semnul Dar ce, chiar el ţi l-a arătat? adăugă ea uimită — Știi doar că de-o lună nu vorbim aproape deloc Ptiţân mi-a spus totul, iar portretul zăcea pe dușumea, la piciorul mesei; l-am ridicat — Prinţe, i se adresă brusc Nina Alexandrovna, aș vrea să vă întreb (la drept vorbind, de asta v-am poftit aici!): îl cunoașteţi de mult pe fiul meu? Mi se pare că zicea că de-abia astăzi aţi sosit de undeva, nu-i așa? Prinţul povesti pe scurt despre sine, omiţând o bună parte din istorisire Nina Alexandrovna și Varia îl ascultară până la capăt",
    "254": " — Nu încerc să vă descos ca să scot de la dumneavoastră ceva despre Gavrila Ardalionovici, observă Nina Alexandrovna, nu trebuie să vă formaţi o părere greșită despre mine Dacă există lucruri pe care nu vrea să mi le spună singur, nici eu nu vreau să le aflu împotriva voinţei lui Vreau să zic, de fapt, că Ganea mai întâi în prezenţa dumneavoastră, apoi după ce aţi ieșit, mi-a spus când l-am întrebat: „Știe tot, nu trebuie să te formalizezi!“ Ce înseamnă asta? Adică, aș vrea să știu în ce măsură Pe neașteptate, intrară Ganea și Ptiţân; Nina Alexandrovna tăcu imediat Prinţul rămase pe scaun, lângă ea, iar Varia se trase deoparte; portretul Nastasiei Filippovna era în locul cel mai vizibil, pe măsuţa de lucru a Ninei Alexandrovna, chiar în faţa ei Văzându-l, Ganea se încruntă, îl luă cu ciudă și-l aruncă pe masa sa de scris, aflată în celălalt capăt al camerei",
    "255": " — Astăzi, Ganea? întrebă brusc Nina Alexandrovna — Ce astăzi? tresări Ganea și, subit, se repezi la prinţ A, înţeleg, deci dumneavoastră și aici! La urma urmei, ce-i asta, aveţi vreo boală? Nu vă puteţi stăpâni? Dar pricepeţi odată, Luminăţia Voastră — Aici eu sunt vinovat, Ganea, nu altcineva, îl întrerupse Ptiţân Ganea privi întrebător spre el — Păi e mai bine așa, Ganea, mai ales că, pe de o parte, afacerea e încheiată, mormăi Ptiţân și, trăgându-se deoparte, se așeză la masă, scoase din buzunar o hârtie scrisă cu creionul și începu s-o studieze cu atenţie Ganea stătea posomorât și aștepta cu neliniște încă o scenă de familie Nici nu se gândea să se scuze faţă de prinţ — Dacă totul s-a încheiat, atunci Ivan Petrovici are, desigur, dreptate, spuse Nina Alexandrovna Nu te mai încrunta, te rog, și nu te enerva",
    "256": " Ganea, n-o să te întreb de nici un lucru pe care nu vrei să mi-l spui singur și te încredinţez că m-am resemnat cu totul, așa că fii bun și nu te teme Spuse aceasta continuând să croșeteze, părând într-adevăr calmă Ganea era surprins, dar tăcea precaut și își privea mama, așteptând-o să se exprime mai clar Scenele de familie îi făcuseră și-așa mulţi nervi Nina Alexandrovna remarcă această precauţie și adăugă cu un zâmbet amar: — Încă mai ai îndoieli și nu mă crezi; nu fi îngrijorat, măcar în ce mă privește, nu vei mai avea parte nici de lacrimi, nici de rugăminţi, ca mai înainte Singura mea dorinţă este să fii fericit, și tu o știi; m-am supus destinului, dar inima mea va fi întotdeauna alături de tine, indiferent dacă vom rămâne împreună sau ne vom despărţi Desigur, răspund doar de mine; nu-i poţi pretinde același lucru surorii tale",
    "257": " — Aha, iar ea! strigă Ganea, privindu-și sora cu ironie și ură Mamă, jur încă o dată, îţi făgăduiesc ceea ce ţi-am mai făgăduit: nimeni și niciodată, atâta timp cât trăiesc eu, nu va îndrăzni să te dispreţuiască Oricine-ar fi, voi insista să-ţi arate cel mai deplin respect; dacă ne-a trecut pragul Ganea era atât de bucuros, încât își privea mama aproape împăciuitor, aproape duios — Nu pentru mine m-am temut de ceva, Ganea, doar știi: nu pentru mine am fost îngrijorată și chinuită în tot acest timp Spui că astăzi se sfârșește totul? Dar ce se sfârșește? — Astă-seară, la ea acasă, a promis că va anunţa: e sau nu e de acord, îi răspunse Ganea — Aproape trei săptămâni am evitat subiectul acesta și a fost mai bine Acum, când totul s-a sfârșit, îmi permit să te întreb un singur lucru: cum a putut să-ţi dea consimţământul ei și să-ţi dăruiască portretul, dacă n-o iubești? Oare, când are",
    "258": " atâta atâta — Experienţă? — Nu asta am vrut să spun Oare ai izbutit s-o îmbrobodești într-un asemenea hal? Subit, în această întrebare se făcuse simţită o iritare neobișnuită Ganea rămase un moment pe gânduri și, fără să-și ascundă ironia, rosti: — Iar ai luat-o razna, mamă, iar nu te-ai putut abţine și doar știi că mereu așa au început toate la noi, așa s-au dezlănţuit certurile Mi-ai spus: nu vor fi nici întrebări, nici reproșuri, dar iată că au și început! Mai bine să renunţăm; zău, hai să renunţăm; măcar ai fost bine intenţionată Niciodată și pentru nimic în lume nu vă voi părăsi; altul, în locul meu, cel puţin de-o așa surioară ar fugi mâncând pământul – uite-o cum mă privește acum! Să terminăm cu asta! Chiar că începusem să mă bucur",
    "259": " Și, mă rog, de unde știi că o înșel pe Nastasia Filippovna? Varia n-are decât să creadă ce vrea, eu m-am săturat! Ei bine, acum chiar m-am săturat! Ganea se înfierbânta de la un cuvânt la altul și pășea orbește prin cameră Asemenea discuţii atingeau imediat punctul nevralgic al tuturor membrilor familiei — Am spus că, dacă o văd intrând aici, eu ies în clipa următoare și am să mă ţin și eu de cuvânt, spuse Varia — Din încăpăţânare! striga Ganea Și tot din încăpăţânare nu te măriţi! Ce te strâmbi la mine? Știi doar că mă doare-n cot, Varvara Ardalionovna; dacă dorești, poţi să-ţi pui chiar acum ameninţarea în practică Sunt sătul de tine până peste cap Nu se poate! În sfârșit, prinţe, v-aţi gândit să ne lăsaţi singuri? îi strigă el prinţului, văzând că acesta se ridică de la locul lui",
    "260": " În vocea lui Ganea se simţea deja acel grad de enervare, la care omul e aproape bucuros de ea, se lasă fără măsură în voia ei și simte chiar o plăcere crescândă, indiferent de consecinţe Prinţul, ajuns în dreptul ușii, dădu să se întoarcă și să-i răspundă, dar, văzând după expresia bolnăvicioasă de pe faţa celui care-l jignise că aici nu mai lipsea decât picătura care ar umple paharul, se răsuci pe călcâie și ieși După câteva minute, judecând după gălăgia care se auzea din salon, își dădu seama că în absenţa lui discuţia devenise mai zgomotoasă și mai înverșunată Traversă camera mare și intră în antreu ca să poată ajunge în coridorul care ducea spre camera lui Trecând pe lângă ușa de la intrare, care dădea pe casa scării, auzi și văzu că, din partea cealaltă a ușii, cineva se străduiește din răsputeri să tragă clopoţelul și să sune; dar, cu siguranţă, clopoţelul era defect: doar tremura puţin, fără să scoată nici un sunet",
    "261": " Prinţul trase zăvorul, deschise ușa și se dădu câţiva pași înapoi, chiar se cutremură din tot trupul: în faţa lui stătea Nastasia Filippovna O recunoscu imediat, după portret Când îl văzu, ochii ei fulgerară într-o explozie de furie: păși repede în antreu, împingându-l la o parte cu umărul și spuse mânioasă, descotorosindu-se de mantou: — Dacă ţi-e lene să repari clopoţelul, ai putea să stai în antreu când bate cineva la ușă Poftim, mi-ai scăpat și mantoul jos, nătângule! Mantoul zăcea într-adevăr pe dușumea; fără să aștepte ca prinţul să-i ia blana de pe umeri, Nastasia Filippovna o aruncase în spate, fără să se uite, iar prinţul nu apucase s-o prindă din zbor — Meriţi să fii dat afară Du-te și mă anunţă Prinţul dădu să spună ceva, dar se pierdu atât de tare cu firea, încât nu spuse nimic și, ridicând blana de jos, porni cu ea spre salon",
    "262": " — Poftim, acum pleacă cu blana! Blana de ce-o iei cu tine? Ha-ha-ha! Ce, ești nebun? Prinţul se întoarse și rămase ca o momâie, privind-o; când ea izbucni în râs, zâmbi și el, însă tot nu-și putea mișca limba În prima clipă, când îi deschisese ușa, era palid, însă acum sângele îi năvăli subit în obraji — Ce-i cu idiotul ăsta? strigă furioasă Nastasia Filippovna, bătând din picior Hei, unde te duci? Pe cine o să anunţi? — Pe Nastasia Filippovna, bâigui prinţul — Cum de mă cunoști? îl întrebă ea repede Nu te-am văzut niciodată! Du-te și anunţă Ce-i cu ţipetele astea? — Se ceartă, îi răspunse prinţul și porni spre salon Intră într-un moment decisiv: Nina Alexandrovna era gata deja să uite că „se resemnase“; de altfel, îi lua apărarea Variei Alături de Varia stătea și Ptiţân, care renunţase la hârtia scrisă cu creionul",
    "263": " Nici Varia nu se intimidase, de fapt nici nu era dintre cele sperioase; însă grosolăniile fratelui ei, cu fiecare cuvânt, deveneau din ce în ce mai nepoliticoase și mai insuportabile De obicei, în asemenea cazuri, ea înceta să vorbească și își privea doar fratele în tăcere, cu ironie, neluându-și ochii de la el Această manevră, după cum știa foarte bine, avea darul de a-l face să-și iasă cu totul din fire Chiar în acest moment, prinţul păși în cameră și anunţă: — Nastasia Filippovna! IXtc \"IX\" Se instaură o tăcere generală; toţi se uitau la prinţ, parcă neînţelegându-l și nedorind să-l înţeleagă Ganea încremenise de spaimă Sosirea Nastasiei Filippovna și mai ales în momentul acesta era pentru toţi cea mai neașteptată și mai îngrijorătoare surpriză Destul să spunem că Nastasia Filippovna venea pentru prima dată; până atunci se ţinuse atât de semeaţă, încât în discuţiile cu Ganea nu-și manifestase deloc dorinţa de a-i cunoaște familia, iar în ultimul timp nici nu pomenea de ai lui, ca și cum aceștia nici nu ar fi existat pe lume",
    "264": " Deși se bucura oarecum că se amâna o discuţie atât de delicată pentru el, totuși Ganea, în adâncul inimii, îi pusese la socoteală această lipsă de consideraţie Oricum, se aștepta mai degrabă la ironii și înţepături la adresa familiei lui, decât la o vizită; știa cu siguranţă că ea e la curent cu tot ce se petrece în casa lui, ce se vorbește pe marginea căsătoriei și care este părerea alor lui Vizita ei acum, chiar în ziua ei de naștere și după ce-i dăruise portretul, în ziua când promisese că-i va hotărî destinul, mai că nu însemna anticiparea acestei hotărâri Stupefacţia cu care îl priveau toţi pe prinţ nu dură mult; Nastasia Filippovna își făcu ea însăși apariţia în ușă și, intrând în cameră, îl împinse iar ușor pe prinţ — În sfârșit, am reușit să pătrund de ce legaţi clopoţelul? întrebă ea veselă, întinzându-i mâna lui Ganea, care se repezise spre ea cât îl ţineau picioarele",
    "265": " Ce-i cu faţa asta nedumerită la dumneata? Prezintă-mă, te rog Pierdut de tot, Ganea i-o prezentă mai întâi Variei și amândouă femeile, înainte de a-și întinde mâna, făcură un ciudat schimb de priviri Ce-i drept, Nastasia Filippovna râdea și se ascundea îndărătul unei măști de veselie; însă Varia nu voia să se prefacă și o fixa cu o privire încruntată; pe chipul ei nu se arăta nici măcar umbra zâmbetului pe care îl impunea simpla politeţe Ganea încremenise; nu mai avea nici rost, nici timp s-o convingă și îi aruncă Variei o privire atât de ameninţătoare, încât aceasta, după intensitatea privirii, înţelese ce însemna acest moment pentru fratele ei Aici ea, se pare, hotărî să-i facă lui Ganea o concesie, așa că schiţă un zâmbet spre Nastasia Filippovna (În familia lor, toţi ţineau încă foarte mult unii la alţii) Cât de cât drese lucrurile Nina Alexandrovna, pe care Ganea, zăpăcit de tot, o prezentă după soră-sa și chiar o conduse pe ea spre musafiră",
    "266": " Dar, de îndată ce Nina Alexandrovna reuși să înceapă despre „plăcerea deosebită“, Nastasia Filippovna, fără s-o asculte până la capăt, se așeză (și încă neinvitată) pe canapeaua cea mică din colţul cu fereastra și exclamă, adresându-i-se lui Ganea: — Dar unde-i cabinetul dumitale de lucru? Și unde-s chiriașii? Nu-i așa că aveţi chiriași? Ganea roși teribil, dădu să-i răspundă ceva, însă Nastasia Filippovna adăugă imediat: — Unde să mai încapă și chiriașii? Nici măcar cabinet nu ai Și rentează? i se adresă ea brusc Ninei Alexandrovna — E cam cu bătaie de cap, răspunse aceasta, dar, firește, ar trebui să renteze De altminteri, de-abia Însă iarăși Nastasia Filippovna nu mai asculta: se uita la Ganea, râdea și îi striga: — Ce-i cu faţa dumitale? O, Doamne, ce faţă ai în momentul ăsta! Râsul dură câteva clipe, iar faţa lui Ganea într-adevăr era foarte descompusă: încremenirea, consternarea lui comică, lașă dispăruseră brusc: pălise îngrozitor; buzele i se schimonosiseră convulsiv: tăcut, crispat, cu ochi răi, concentrat, se uita la musafira care continua să râdă",
    "267": " De faţă mai era un observator, care, nici el, nu se descotorosise de muţenia aproape totală care îl cuprinsese din clipa când o văzuse pe Nastasia Filippovna; însă acesta, deși rămăsese ca o stană de piatră în același loc, în ușa salonului, reușise totuși să remarce paloarea și schimbarea malignă a expresiei lui Ganea Observatorul acesta era prinţul Aproape speriat, porni brusc înainte, cu pași automaţi — Beţi niște apă, îi șopti el lui Ganea Și nu vă mai uitaţi așa Era limpede că spusese aceste cuvinte fără nici o intenţie, fără nici un gând ascuns, așa, la primul impuls; însă vorbele lui avură un efect extrem Parcă toată ura lui Ganea se revărsă deodată asupra prinţului; îl înșfăcă de umăr și îl privi tăcut, cu ranchiună și ură, parcă nefiind în stare să rostească vreun cuvânt Toţi fură cuprinși de tulburare: Nina Alexandrovna ţipă chiar ușor, Ptiţân, neliniștit, făcu câţiva pași înainte, Kolea și Ferdâșcenko iar își făcuseră apariţia în ușă, se opriră miraţi, numai Varia privea pe sub sprâncene, dar urmărea totul cu atenţie",
    "268": " Nu se așezase, stătea puţin lateral, în spatele mamei, cu mâinile încrucișate pe piept Însă Ganea se dezmetici imediat, aproape de la primele clipe ale gestului său și râse nervos Își reveni complet — Veţi fi fiind doctor, prinţe? strigă el cât putu de vesel și binevoitor Chiar m-aţi speriat Nastasia Filippovna, daţi-mi voie să vi-l recomand, e un subiect ultrapreţios, cu toate că nu l-am cunoscut decât azi dimineaţă Nastasia Filippovna îl privi stupefiată pe prinţ — E prinţ? Prinţ? Imaginaţi-vă, mai adineaori, în antreu, l-am luat drept lacheu și i-am poruncit să mă anunţe! Ha-ha-ha! — Nu-i nici o nenorocire, nu-i nici o nenorocire! se băgă în vorbă Ferdâșcenko, apropiindu-se în grabă și bucurându-se că asistenţa începuse să râdă Nu-i nici o nenorocire: se non è vero* — Și, prinţe, mai că nu v-am ocărât Iertaţi-mă, vă rog",
    "269": " Ferdâșcenko, ești aici, la ora asta? Credeam că măcar pe dumneata nu te voi găsi Cine? Ce prinţ? Mâșkin? repetă ea interogativ cuvintele lui Ganea, care, între timp, continuând să-l ţină pe prinţ de umăr, reușise să i-l recomande — Chiriașul nostru, repetă Ganea În mod evident, prinţul era prezentat aici drept ceva rar (și util tuturor ca ieșire din situaţia falsă), mai că nu era împins cu forţa spre Nastasia Filippovna; prinţul auzi chiar clar cuvântul „idiot“, șoptit din spatele lui probabil de Ferdâșcenko, drept lămurire pentru Nastasia Filippovna — Spuneţi-mi, de ce nu mi-aţi deschis ochii adineaori, când m-am înșelat atât de îngrozitor în privinţa dumneavoastră? continuă Nastasia Filippovna, cercetându-l pe prinţ din cap până în picioare în modul cel mai lipsit de delicateţe cu putinţă; era nerăbdătoare să audă răspunsul, parcă pe deplin convinsă că răspunsul va fi negreșit atât de imbecil, încât îi va fi imposibil să nu izbucnească în râs",
    "270": " — Am fost surprins văzându-vă pe neașteptate îngăimă prinţul — Dar cum v-aţi dat seama că eu sunt? Unde m-aţi mai văzut? Ce-i asta, parcă și eu l-am mai văzut într-adevăr undeva! Permiteţi-mi să vă întreb: de ce aţi încremenit adineaori? Există ceva la mine care îi face pe oameni să încremenească? — Hai, hai! continuă Ferdâșcenko să se schimonosească Hai odată! Doamne, câte n-aș răspunde eu la o astfel de întrebare! Dar hai, zi-i nătărău rămâi, prinţe, dacă taci — Și eu aș spune multe dacă aș fi în locul dumneavoastră, râse prinţul spre Ferdâșcenko Adineaori portretul dumneavoastră m-a impresionat foarte mult, continuă el, adresându-i-se Nastasiei Filippovna, apoi am vorbit despre dumneavoastră la familia Epancin iar dis-de-dimineaţă, în tren, înainte de a ajunge la Petersburg, mi-a povestit multe Parfion Rogojin Și în momentul când v-am deschis tocmai mă gândeam la dumneavoastră și brusc v-am văzut în faţa ochilor",
    "271": " — Dar cum v-aţi dat seama că sunt eu? — După portret și — Și? — Și datorită faptului că tocmai așa îmi închipuiam că sunteţi Și mie mi se pare că v-am mai văzut undeva — Unde? Unde? — Sunt sigur că v-am mai văzut undeva ochii dar nu se poate! M-a luat gura pe dinainte N-am mai fost niciodată aici Poate în vis — Bravo, prinţe! strigă Ferdâșcenko Îmi retrag al meu se non è vero De altfel de altfel, toate astea le-a spus din naivitate! adăugă el cu părere de rău Prinţul își rostise cele câteva fraze cu voce neliniștită, oprindu-se des și trăgându-și sufletul Toată fiinţa lui exprima o emoţie extremă Nastasia Filippovna îl privea curioasă, dar nu mai râdea",
    "272": " În acest moment încă o voce sonoră, care răsuna dindărătul celor care-i înconjuraseră pe prinţ și pe Nastasia Filippovna, deplasă, ca să zicem așa, mulţimea și o despică în două În faţa Nastasiei Filippovna își făcu apariţia capul familiei, generalul Ivolghin în persoană Era în frac, cu un plastron curat; mustăţile îi erau proaspăt cănite Ganea n-o mai putea suporta și pe asta Cu o vanitate și un amor propriu împinse până la exacerbare, până la ipohondrie, căutând în decursul acestor două luni măcar un punct pe care ar fi putut să se sprijine mai onorabil și să se prezinte într-o lumină mai favorabilă, simţind că e încă novice pe drumul ales și că poate nu va rezista, în sfârșit, acasă, unde era despot, permiţându-și cea mai deplină impertinenţă, dar neîndrăznind să și-o afișeze acum faţă de Nastasia Filippovna, care până în ultima clipă îl deruta și-l ţinea nemiloasă la respect, „cerșetor nerăbdător“, după cum se exprimase despre el Nastasia Filippovna, lucru care i se adusese deja la cunoștinţă, jurând pe toţi sfinţii că mai târziu îi va plăti cu vârf și îndesat această jignire și în același timp visând uneori copilărește în sinea lui s-o scoată la capăt și să împace toate contradicţiile, mai trebuia acum să soarbă și această cupă groaznică, ba încă într-un asemenea moment! Mai avea, deci, acum parte de încă un supliciu neprevăzut, cel mai teribil cu putinţă pentru un om vanitos: cel de a roși pentru ai lui, în propria lui casă",
    "273": " „Oare recompensa merită atâtea suferinţe?“ se întrebă Ganea în clipa aceea Era momentul când se producea coșmarul pe care timp de două luni doar îl visase noaptea și-l făcea să îngheţe de spaimă, să ardă de rușine: avea loc, în sfârșit, întâlnirea, ca între rude, a tatălui lui cu Nastasia Filippovna Din când în când, întărâtându-se și iritându-se, încerca să și-l imagineze pe general în timpul ceremoniei de căsătorie, dar niciodată nu reușise să finalizeze acest tablou și renunţa la el cât putea de repede Poate că exagera prea mult incidentul; dar așa li se întâmplă întotdeauna oamenilor vanitoși În decursul acestor două luni apucase să-și bată capul destul și își dăduse cuvântul faţă de sine însuși ca, orice-ar fi, să-l pună cumva pe liber pe taică-su, măcar pentru un timp, să-l facă chiar să dispară din Petersburg, dacă va fi posibil, cu sau fără voia mamei",
    "274": " Acum zece minute, când intrase Nastasia Filippovna, fusese atât de uimit, atât de stupefiat, încât uitase cu desăvârșire de posibilitatea intrării lui Ardalion Alexandrovici în scenă și nu luase nici un fel de măsuri Și iată-l pe general aici, de faţă cu toată lumea, ba încă ferchezuit solemn și în frac, iar toate astea se întâmplă tocmai în momentul când Nastasia Filippovna „nu caută decât prilejul de a-l împroșca pe el și pe ai lui cu batjocuri“ (De asta era convins) Însă, la drept vorbind, ce altă semnificaţie poate avea vizita ei de acum? O fi venit ca să se împrietenească cu mama și cu sora lui sau ca să le jignească chiar la ele acasă? Și, judecând după poziţiile adoptate de cele două tabere, nu mai încăpea nici o îndoială: mama și sora lui stăteau deoparte parcă făcute de ocară, iar Nastasia Filippovna părea chiar să fi uitat că și ele sunt în această încăpere",
    "275": " Și dacă se poartă așa, desigur, înseamnă că are un scop al ei! Ferdâșcenko îl luă de braţ pe general și-l conduse — Ardalion Alexandrovici Ivolghin, rosti cu demnitate generalul, înclinându-se și surâzând, soldat bătrân și nefericit, capul acestei familii care nutrește fericita speranţă de a câștiga o atât de fermecătoare Nu-și încheie tirada; Ferdâșcenko trase iute în spatele lui un scaun și generalul, având picioarele întrucâtva slăbite în aceste momente de după luarea prânzului, se lăsă sau, mai bine zis, se prăbuși pe scaun; însă incidentul nu-l intimidă câtuși de puţin Picat chiar în faţa Nastasiei Filippovna, cu o strâmbătură drăguţă, lent și afectat, îi luă degetele și le duse la buze De fapt, generalul era greu de pus în încurcătură Înfăţișarea lui, cu excepţia unui aer întrucâtva neglijent, era încă destul de prezentabilă, lucru pe care el îl știa foarte bine",
    "276": " Altădată avusese prilejul să frecventeze o societate foarte aleasă, din care fusese exclus doar de doi-trei ani Tot de atunci se cam lăsase cu totul în voia unor slăbiciuni; dar gesticulaţia elegantă și plăcută și-o păstrase Nastasia Filippovna părea foarte bucuroasă de apariţia lui Ardalion Alexandrovici, de care, desigur, știa multe din auzite — Am aflat că fiul meu dădu Ardalion Alexandrovici să înceapă — Da, fiul dumneavoastră! Bun tată îi sunteţi! De ce n-aţi venit niciodată să mă vedeţi? Singur vă ascundeţi sau fiul vă ascunde? Dumneavoastră, cel puţin, m-aţi putea vizita fără să compromiteţi pe nimeni — Copiii secolului al nouăsprezecelea și părinţii lor dădu iar generalul să înceapă — Nastasia Filippovna! Daţi-i voie, vă rog, lui Ardalion Alexandrovici să iasă pentru câteva clipe, îl caută cineva, spuse tare Nina Alexandrovna — Cum să-i dau voie?! Fiţi bună, am auzit atâtea despre el, atât de mult voiam să-l văd! Și ce treburi poate să aibă? Nu-i la pensie? N-o să mă părăsiţi, generale, nu-i așa? — Vă dau cuvântul meu că va veni în vizită la dumneavoastră, dar acum are nevoie de odihnă",
    "277": " — Ardalion Alexandrovici, zice că aveţi nevoie de odihnă! exclamă Nastasia Filippovna cu o grimasă nemulţumită și dezgustată, ca o prostuţă flușturatică și capricioasă, căreia i se ia jucăria preferată Generalul se strădui să facă tot posibilul pentru ca situaţia în care se afla să devină și mai prostească — Draga mea! Draga mea! rosti el cu reproș, adresându-i-se solemn soţiei și ducându-și mâna la inimă — Nu pleci de-aici, mamă? întrebă Varia cu voce tare — Nu, Varia, am să rezist până la sfârșit Nastasia Filippovna nu putea să nu audă întrebarea și răspunsul, însă acestea păreau să-i fi amplificat veselia Imediat îl asaltă pe general cu întrebări și, peste cinci minute, acesta, cu mina cea mai triumfală, perora în hohotele de râs ale celor prezenţi Kolea îl trase pe prinţ de haină — Măcar dumneavoastră scoateţi-l de aici! Nu s-ar putea? Vă rog! Bietul băiat avea chiar lacrimi de indignare în ochi",
    "278": " Blestematul de Ganka! adăugă el încet — Cu Ivan Feodorovici Epancin am fost într-adevăr foarte bun prieten, turuia dulce generalul, la întrebările Nastasiei Filippovna Eu, el și răposatul prinţ Lev Nikolaevici Mâșkin, pe al cărui fiu l-am îmbrăţișat astăzi după o despărţire de douăzeci de ani, toţi trei eram nedespărţiţi, alcătuiam, ca să zic așa, o cavalcadă: Athos, Porthos și Aramis23 Dar, vai, unul e în mormânt, doborât de calomnie și glonţ, altul e în faţa dumneavoastră și încă mai luptă cu calomniile și gloanţele — Cu gloanţele! exclamă Nastasia Filippovna — Sunt aici, în pieptul meu, primite la asediul Karsului24 și, pe vreme rea, le simt În rest, trăiesc ca un filosof, merg, mă plimb, ca un burghez retras din afaceri, joc dame la cafeneaua mea și citesc Indépendance25 Iar cu Porthos al nostru, cu Epancin, am rupt-o definitiv după o istorie cu o căţelușă, care mi s-a întâmplat acum trei ani, în tren",
    "279": " — O căţelușă? Cum vine asta? întrebă, deosebit de curioasă, Nastasia Filippovna Cu o căţelușă, ziceţi? Daţi-mi voie, ba încă și în tren! repetă ea, parcă amintindu-și ceva — Ah, e o istorie stupidă, nici nu merită s-o repet: din pricina guvernantei prinţesei Belokonskaia, Mrs Schmidt, dar nici nu merită s-o repet — Negreșit trebuie să mi-o povestiţi! exclamă veselă Nastasia Filippovna — Pe asta încă n-am auzit-o! observă Ferdâșcenko C’est un nouveau* — Ardalion Alexandrovici! se auzi iarăși glasul rugător al Ninei Alexandrovna — Tată, te caută cineva! strigă Kolea — E o istorie stupidă și pot s-o relatez în două cuvinte, începu satisfăcut generalul Acum doi ani, da, acum aproape doi ani, când tocmai se inaugurase noua linie ferată N, eu (deja îmbrăcat civil), având treburi foarte importante privitoare la predarea funcţiei, mi-am luat bilet la clasa întâi: urc, mă așez, fumez",
    "280": " Adică, de fapt, fumez în continuare, trabucul mi-l aprinsesem mai înainte Eram singur în compartiment Fumatul nu este interzis, dar nici permis: e semipermis de obicei; mai trebuie ţinut cont și de persoană Fereastra era coborâtă Deodată, înaintea ultimului șuierat, urcă două dame cu o căţelușă și se așază chiar vizavi de mine; întârziaseră; una era îmbrăcată foarte luxos, în albastru-deschis; cealaltă – mai modest, în mătase neagră, cam decolorată Nu-s urâte deloc, se uită de sus, vorbesc englezește Eu, firește, îmi văd de ale mele: fumez Adică m-am gândit să renunţ, însă, totuși, fumez în continuare, pentru că fereastra e deschisă Căţelușa șade pe genunchii doamnei în albastru, e mică de tot, cam cât pumnul meu, neagră, cu lăbuţele albe, o raritate, ce mai Are zgardă de argint cu deviză Eu – nimic Remarc numai că doamnele par supărate, desigur din pricina trabucului",
    "281": " Una se holbează la mine prin lornionul de baga Eu iar – nimic: doar nu mi se spune o vorbă! Dacă mi-ar fi spus, dacă m-ar fi prevenit, dacă m-ar fi rugat, că doar, la urma urmei, de asta are omul limbă! Dar ele tac Deodată, și asta s-a întâmplat, vă zic, fără cel mai mic avertisment, ca și cum și-ar fi ieșit cu desăvârșire din minţi, cea în albastru îmi smulge trabucul din mână și-l aruncă pe fereastră Trenul înaintează în viteză, eu mă uit la ea ca un tâmpit Femeia e sălbatică; sălbatică, aflată într-o perfectă stare de sălbăticie; de altminteri, era trupeșă, durdulie, înaltă, blondă, rumenă (chiar prea rumenă), mă fulgera cu privirile Fără să zic nimic, cu o neobișnuită politeţe, cu o politeţe desăvârșită, să zicem, cu cea mai rafinată politeţe, întind două degete spre căţelușă, o iau delicat de ceafă și zvârr",
    "282": " o arunc pe fereastră după trabuc! N-a apucat decât să schelălăie! Trenul continuă să zboare — Sunteţi un monstru! strigă Nastasia Filippovna, râzând și bătând din palme ca o fetiţă — Bravo, bravo! aplaudă Ferdâșcenko Zâmbi și Ptiţân, cu toate că nici lui apariţia generalului nu-i făcuse plăcere; chiar Kolea râse și exclamă și el: „Bravo!“ — Și aveam, aveam dreptate, de trei ori aveam dreptate, continuă triumfător generalul, pentru că, dacă în tren ţigările sunt interzise, despre câini nici nu are rost să mai vorbim — Bravo, tată! strigă entuziasmat Kolea Excelent! Negreșit și eu aș fi făcut la fel! — Dar doamna ce-a făcut? întrebă nerăbdătoare Nastasia Filippovna — Doamna? Ei bine, de la ea a început tot buclucul, continuă generalul, încruntându-se Fără să scoată o vorbă și fără cel mai mic avertisment, pleosc! îmi arde o palmă",
    "283": " Era o femeie sălbatică, aflată într-o stare de desăvârșită sălbăticie! — Și dumneavoastră? Generalul își lăsă ochii în jos, ridică sprâncenele, strânse din buze, desfăcu braţele, tăcu puţin și deodată spuse: — N-am rezistat! — Și-aţi dat tare? Tare? — Zău că nu prea tare! S-a lăsat cu scandal, dar n-am dat tare Numai o dată mi-am luat vânt, numai așa, ca să-mi iau Dar și satana și-a băgat nasul aici: femeia în albastru, englezoaica, s-a nimerit să fie guvernanta sau chiar o prietenă de-a prinţesei Belokonskaia, iar cea cu rochie neagră era cea mai mare dintre fiicele prinţesei, o fată bătrână, de vreo treizeci de ani Și se știe ce relaţii are generăleasa Epancina cu casa prinţesei Belokonskaia Toate prinţesele leșinate, lacrimi, doliu după căţelușa favorită, bocetele celor șase prinţese, bocetul englezoaicei – sfârșitul lumii, nu altceva! Firește, m-am dus să-mi exprim regretele, să le ofer scuzele mele, le-am scris o scrisoare, nu m-au primit nici pe mine, nici scrisoarea, iar cu Epancinii am avut discordii, excludere, exilare! — Daţi-mi voie, cum se poate una ca asta? întrebă deodată Nastasia Filippovna",
    "284": " Acum cinci sau șase zile am citit în Indépendance – citesc permanent Indépendance – o istorie exact la fel! Dar absolut la fel! Conflictul a avut loc pe o cale ferată din preajma Rinului, într-un vagon cu un francez și o englezoaică: tot așa a fost smulsă ţigara de foi, tot așa a fost aruncată căţelușa pe fereastră, în sfârșit, toate s-au terminat ca și în cazul dumneavoastră Chiar și rochia era de culoare albastru-deschis! Generalul roși teribil Kolea roși și el și se apucă cu mâinile de cap; Ptiţân se întoarse repede cu spatele Singur Ferdâșcenko mai râdea cu hohote Ce să mai zicem de Ganea? Stătea în picioare, îndurând un chin mut și insuportabil — Vă asigur, bâigui generalul, că și mie mi s-a întâmplat exact același lucru — Tata a avut într-adevăr o neplăcere cu Mrs Schmidt, guvernanta prinţeselor Belokonski, strigă Kolea",
    "285": " Mi-aduc și eu aminte — Cum? Exact la fel? Aceeași istorie să se petreacă la cele două extremităţi ale Europei, coincidenţele mergând chiar până la rochia de culoare albastru-deschis? insistă nemiloasa Nastasia Filippovna O să vă trimit Indépendance Belge! — Ţineţi seama, încă mai insista generalul, că mie mi s-a întâmplat cu doi ani mai înainte — Asta ar putea fi o explicaţie! Nastasia Filippovna râdea de parcă ar fi apucat-o isteria — Tată, ieși puţin pe coridor să-ţi zic două vorbe, spuse Ganea cu voce tremurândă, chinuită, apucându-l mașinal de umăr O ură infinită îi clocotea în privire Chiar în clipa aceasta se auzi o bătaie foarte puternică a clopoţelului din antreu Smucitura ar fi putut să rupă cordonul clopoţelului Se anunţa o vizită ieșită din comun Kolea alergă să deschidă Xtc \"X\" Antreul deveni brusc extrem de zgomotos și de aglomerat; celor din salon li se părea că intraseră din curte câţiva oameni și că alţii continuă încă să intre",
    "286": " Câteva glasuri vorbeau și exclamau simultan; rumoare de voci și strigăte răsunau și pe casa scării, semn că ușa de la intrare nu fusese închisă Vizita se dovedea a fi din cale-afară de ciudată Toţi se uitau unii la alţii; Ganea se repezi în sală, dar acolo apucaseră să intre câţiva inși — A, iată-l și pe Iuda! strigă o voce pe care prinţul o cunoștea Salut, Ganka, ticălosule! — El, chiar el este! ţinu isonul altă voce Prinţul nu mai avea nici o îndoială: o voce era a lui Rogojin și cealaltă a lui Lebedev Ganea rămase ca trăsnit în pragul salonului și se uita tăcut, fără a se opune intrării lui Parfion Rogojin și a celor zece sau doisprezece oameni care îl urmau Ceata era extrem de variată și se remarca nu numai prin diversitate, ci și prin diformitate Unii intrau așa cum fuseseră pe stradă, în paltoane și cojoace",
    "287": " Ce-i drept, nici unul nu era beat de tot; în schimb, toţi păreau bine chercheliţi Păreau să aibă nevoie unul de altul ca să intre; luat în parte, nici unul dintre ei nu ar fi avut suficient curaj, așa că se îmbărbătau reciproc Până și Rogojin pășea cu băgare de seamă în fruntea cetei, însă avea o anumită intenţie și de aceea părea posomorât și îngrijorat până la iritare Ceilalţi alcătuiau doar corul sau, mai bine zis, banda care avea menirea să-l sprijine Pe lângă Lebedev, mai era aici și creţul Zaliojev, care își aruncase blana în antreu și intrase degajat, cu aere de fante; cu el mai semănau la maniere doi-trei domni, probabil comercianţi Unul era într-un palton semicazon; altul era un ins mic și foarte gras, care râdea tot timpul; mai era un domn uriaș, măsurând vreo doi metri și ceva, neobișnuit de gras, extrem de mohorât și taciturn care, evident, se bizuia grozav pe puterea pumnilor săi",
    "288": " Era și un student la medicină; dădea târcoale și un polonez pirpiriu De pe casa scării se uitau în antreu, dar nu îndrăzneau să intre două dame; Kolea le trânti ușa în nas și trase zăvorul — Salut, Ganka, ticălosule! Ce, nu-l așteptai pe Parfion Rogojin? repetă Rogojin, ajungând până la ușa salonului și oprindu-se în faţa lui Ganea În clipa aceea, însă, aruncându-și privirea în salon, o văzu chiar în dreptul lui pe Nastasia Filippovna Cu siguranţă, în planurile lui nu intrase întâlnirea cu ea aici, pentru că surpriza îl impresionă grozav: se făcu atât de palid, încât chiar și buzele i se învineţiră Deci, e adevărat! spuse el încet, ca pentru sine, cu o expresie de perplexitate desăvârșită Ãsta-i sfârșitul! Asta-i! O să-mi dai socoteală chiar acum! spuse el deodată, scrâșnind din dinţi și privindu-l pe Ganea cu o ură frenetică",
    "289": " Ai să ah! Vocea îi era chiar sugrumată, chiar rostea cu greu cuvintele Intră cu pași automaţi în salon, dar, trecând pragul, le văzu pe Nina Alexandrovna și pe Varia și se opri, intimidat puţin, cu toată tulburarea sa Îl urmă Lebedev, care se ţinea ca umbra de el și era beat criţă; intrară apoi studentul, domnul cu pumnii, Zaliojev, care făcu plecăciuni în dreapta și în stânga, și, în sfârșit, se strecură și grăsanul cel mic de statură Prezenţa doamnelor încă îi mai făcea să fie reţinuţi și se vedea că îi deranjează foarte mult, desigur, doar pentru moment, până la primul pretext de a ţipa și a începe Atunci nici o doamnă nu i-ar mai fi putut împiedica — Cum? Și tu ești aici, prinţe? întrebă distrat Rogojin, uimit puţin de această întâlnire Tot cu ghetrele, e-eh! făcu el, uitând de prinţ și, mutându-și privirea asupra Nastasiei Filippovna, înainta, atras de ea ca de un magnet",
    "290": " Și Nastasia Filippovna îi privea pe musafiri cu o curiozitate îngrijorată În sfârșit, Ganea își reveni — Daţi-mi voie, ce înseamnă asta, la urma urmei? începu el cu voce tare, privindu-i sever pe cei intraţi și adresându-i-se în principal lui Rogojin Mi se pare că n-aţi intrat într-un grajd, domnilor, aici sunt mama și sora mea — Vedem că-s maică-ta și soră-ta, spuse printre dinţi Rogojin — Se vede că dumnealor sunt mama și sora, îl susţinu Lebedev pentru a-i da curaj Domnul cu pumnii, presupunând probabil că acum e momentul, începu să mârâie ceva — Totuși! ridică Ganea deodată vocea, parcă nepermis de mult În primul rând, vă rog să poftiţi în sală și apoi permiteţi-mi să aflu cu cine — Uite, nu mă recunoaște! rânji cu ură Rogojin, rămânând pe loc Pe Rogojin nu l-ai recunoscut? — Să zicem că v-am întâlnit undeva, dar",
    "291": " — Vezi, ne-am întâlnit undeva! Păi nu-s nici trei luni de când am pierdut la tine două sute de ruble de-ale tatii; noroc că a murit bătrânul și nu a apucat să afle; tu m-ai momit, iar Knif m-a jumulit Nu mă recunoști, zici? Dar Ptiţân e martor! Vrei să-ţi spun cine ești? Păi, dacă ţi-aș arăta acum trei ruble, dacă le-aș scoate din buzunar, ai fi în stare, de dragul lor, să te târăști în patru labe până la Vasilievski Ostrov! Ãsta-mi ești! Așa ţi-e sufletul! Și acum am venit ca să te cumpăr cu bani, nu te uita la cizmele pe care le am în picioare, căci, frate, am bani mulţi, te cumpăr de viu pe tine și pe toţi ai tăi dacă am chef, vă cumpăr pe toţi! Cumpăr tot! trânti el, înfierbântat și părând că se ameţește din ce în ce mai mult",
    "292": " E-he, Nastasia Filippovna! strigă el Nu mă alungaţi, spuneţi-mi o vorbă: vă cununaţi sau nu cu el? Rogojin pusese întrebarea ca pierdut, ca în faţa unei divinităţi, dar cu cutezanţa celui condamnat la moarte, care de-acum nu mai are ce pierde Aștepta răspunsul într-o tristeţe de moarte Nastasia Filippovna îl măsură cu o privire ironică și arogantă, dar se uită la Varia și Nina Alexandrovna, îl privi pe Ganea și, brusc, schimbă tonul — Nici nu mă gândesc! Ce-i cu dumneata? Și cum de te-ai putut gândi să mă întrebi? îi răspunse ea încet și serios, parcă întrucâtva mirată — Nu? Nu!! strigă Rogojin, aproape extaziindu-se de bucurie Adică nu?! Dar mie ăștia mi-au spus Ah! Oh! Nastasia Filippovna! Ãștia mi-au spus că v-aţi logodit cu Ganka! Cu ăsta? Păi se poate? (Le spun tuturor!) Păi îl cumpăr numai cu o sută de ruble, îi dau o mie, hai trei, ca să se lase păgubaș și e în stare s-o ia la fugă în ajunul nunţii și să-mi lase mie mireasa! Știi bine că-i așa, Ganka, ticălosule! Doar ai lua trei mii! Uite-le aici! De-aia am venit, ca să-ţi iau o așa chitanţă; am spus că te cumpăr și te cumpăr! — Pleacă de-aici, ești beat! strigă Ganea, care se făcea când roșu, când galben la faţă",
    "293": " Strigătul lui fu urmat de explozia bruscă a câtorva voci; echipa lui Rogojin aștepta de mult prima provocare Lebedev îi șoptea lui Rogojin la ureche ceva cu deosebit devotament — Ai dreptate, conţopistule! spuse Rogojin Ai dreptate, suflet beat! Eh, fie ce-o fi! Nastasia Filippovna! strigă el, privind-o ca un dement, intimidat și brusc îmbărbătat până la impertinenţă Uitaţi optsprezece mii! Și trânti în faţa ei pe masă un teanc de bani înveliţi în hârtie albă și legat în cruciș cu niște șnururi Iată-i! Și vor mai fi! Nu avea curajul să spună tot ce ar fi vrut — Nu, nu, nu! îi șopti iar Lebedev cu o mină grozav de speriată; se putea ghici că îl înspăimântase enormitatea sumei și propunea să încerce cu una mult mai mică — Nu, frate, la treaba asta ești prost, nu știi în ce te-ai băgat",
    "294": " la o adică, sunt și eu un prost laolaltă cu tine! se dezmetici și tresări brusc Rogojin, fulgerat de privirile Nastasiei Filippovna E-eh! Am dat greș ascultându-te, adăugă el cu profundă căinţă Studiind chipul descompus al lui Rogojin, Nastasia Filippovna izbucni deodată în râs — Optsprezece mii, mie? Uite cum se vede mujicul din el! adăugă ea brusc cu familiaritate vulgară și se ridică de pe canapea, parcă pregătindu-se să plece Ganea urmărea toată scena cu inima cât un purice — Atunci – patruzeci de mii, nu optsprezece! ţipă Rogojin Vanka Ptiţân și Biskup mi-au promis că până la șapte îmi aduc patruzeci de mii Patruzeci! Toate pe masă! Scena devenea extrem de urâtă, însă Nastasia Filippovna continua să râdă și nu pleca, dând impresia că o lungea cu bună intenţie Nina Alexandrovna și Vera se ridicaseră și ele de pe locurile lor și, speriate, tăcute, așteptau să vadă până unde se va ajunge; ochii Variei scânteiau, dar asupra Ninei Alexandrovna toate acestea aveau un efect dureros: tremura și părea că va leșina imediat",
    "295": " — Dacă-i așa, atunci o sută! Chiar astăzi aduc o sută de mii! Ptiţân, ajută-mă, o să te procopsești și tu cu ceva! — Ai înnebunit! șopti deodată Ptiţân, apropiindu-se repede și apucându-l de mână Ești beat, au să cheme poliţia Unde crezi că te afli? — Minte și el la beţie, spuse Nastasia Filippovna, parcă întărâtându-l — Ba nu mint, banii or să fie Diseară o să-i am Ptiţân, suflet de cămătar, ajută-mă, ia dobândă câtă vrei, fă-mi rost până diseară de o sută de mii O să-i arăt că nu-mi pasă de bani! strigă Rogojin, extaziat dintr-odată — Totuși, ce înseamnă asta? rosti ameninţător, pe neașteptate, Ardalion Alexandrovici, apropiindu-se supărat de Rogojin Izbucnirea subită a bătrânului, care până atunci tăcuse, se arătă a fi foarte comică Se auziră râsete — Ãsta de unde-a mai apărut? începu Rogojin să râdă",
    "296": " Hai cu mine, moșule, te îmbăt dacă vii! — Asta-i de-acum mârșăvie! strigă Kolea, plângând de rușine și de ciudă — Chiar nu se află printre voi nici un bărbat în stare s-o dea afară pe nerușinata asta? strigă Varia, tremurând toată de furie — Mie mi se zice nerușinată! pară Nastasia Filippovna cu veselie dispreţuitoare Iar eu, ca o proastă, am venit să-i invit seara asta la mine! Uite cum mă desconsideră surioara dumitale, Gavrila Ardalionovici! Câtva timp Ganea rămase ca trăsnit, uimit peste poate de ieșirea surorii lui; dar, văzând că Nastasia Filippovna pleacă într-adevăr, se repezi ca smintit la Varia și o înșfăcă de mână — Ce-ai făcut? strigă el, privind-o pe Varia, ca și cum ar fi vrut s-o prefacă în scrum numai cu privirile Era clar că se pierduse cu firea și înţelegea rău situaţia — Ce-am făcut? Încotro mă tragi? Nu cumva mă târăști la ea să-i cer iertare pentru că ţi-a jignit mama și a venit ca să-ţi facă de rușine casa? Ești un om de nimic! strigă iarăși Varia, înfruntându-și fratele cu o privire triumfătoare și sfidătoare",
    "297": " Câteva clipe stătură faţă în faţă, unul lângă altul Ganea încă îi mai ţinea mâna într-a lui Varia și-o smuci o dată, încă o dată, din răsputeri, însă nu se mai putu abţine și, pe neașteptate, își scuipă fratele în obraz — Așa fată zic și eu! strigă Nastasia Filippovna Bravo, Ptiţân, te felicit! Ganea văzu negru înaintea ochilor și, întrecând orice măsură, ridică mâna ca s-o lovească pe soră-sa Negreșit, ar fi lovit-o peste faţă Însă, brusc, o altă mână o opri din zbor pe a lui Ganea Între acesta și sora lui apăruse prinţul — Gata, ajungă-vă! spuse el apăsat, dar tremurând din tot trupul din pricina emoţiei prea mari — Mult o să-mi mai tot stai în cale? urlă Ganea, aruncând cât colo mâna Variei și, cu mâna rămasă liberă, în ultimul hal de turbare fiind, îi trase prinţului o palmă cât putu de tare",
    "298": " — Ah! gemu Kolea, plesnind din mâini Ah, Dumnezeule! Se auziră exclamaţii din toate părţile Prinţul se albi la faţă Cu o privire ciudată și plină de reproș, se uită drept în ochii lui Ganea; buzele îi tremurau și se străduiau să spună ceva; un zâmbet ciudat și cu desăvârșire nepotrivit le schimonosea — Da, pe mine mă puteţi lovi dar pe ea oricum n-o să vă las! spuse el încet, în cele din urmă; însă nu mai rezistă, îi eliberă mâna lui Ganea, își acoperi faţa cu palmele, se duse într-un colţ, se opri cu faţa la perete și, cu vocea întretăiată, zise: — O, ce rușine o să vă fie de această faptă urâtă! Într-adevăr, Ganea rămase ca zdrobit Kolea se repezi să-l îmbrăţișeze și să-l sărute pe prinţ; după el se îmbulziră Rogojin, Varia, Ptiţân, Nina Alexandrovna, toţi, chiar și bătrânul Ardalion Alexandrovici",
    "299": " — Nu-i nimic, nu-i nimic! bâiguia prinţul în toate părţile, cu același zâmbet nepotrivit situaţiei — Și-o să se căiască! strigă Rogojin O să-ţi fie rușine, Ganka, că ai jignit o asemenea oaie (nu fusese în stare să găsească alt cuvânt)! Prinţe, sufleţelule, lasă-i în plata Domnului; lasă-i baltă, hai cu mine! O să vezi cât te iubește Rogojin Și Nastasia Filippovna era surprinsă de fapta lui Ganea și de răspunsul prinţului Faţa ei, de obicei palidă și îngândurată, care nu se armonizase deloc cu râsul ei forţat de adineaori, acum era în mod evident marcată de un alt sentiment; și totuși, parcă nu voia să-l exprime, iar surâsul ţinea morţiș să-i rămână întipărit pe faţă — Și totuși i-am mai văzut undeva faţa! spuse ea deodată, deja foarte serioasă, amintindu-și iarăși întrebarea de mai înainte — Și chiar nu vă e rușine? Doar nu sunteţi așa cum aţi vrut să păreţi! Nu se poate una ca asta! strigă brusc prinţul cu un reproș profund, pornit din inimă",
    "300": " Nastasia Filippovna se miră, râse, ascunzând parcă ceva sub zâmbetul ei, îl privi puţin încurcată pe Ganea și ieși din salon Însă, înainte de a ajunge în antreu, se întoarse brusc, se apropie iute de Nina Alexandrovna, îi luă mâna și și-o duse la buze — Într-adevăr, nu sunt așa cum par A ghicit, șopti ea repede, cu înflăcărare, roșind brusc, după care se răsuci pe călcâie și ieși atât de iute, încât nimeni nu apucă să-și dea seama de ce se întorsese Ceilalţi n-au văzut decât că i-a șoptit ceva Ninei Alexandrovna și că, parcă, i-a sărutat mâna Însă Varia văzuse și auzise totul și o urmări mirată din priviri Ganea se dezmetici și se repezi s-o ajungă din urmă pe Nastasia Filippovna, însă aceasta ieșise deja din casă O ajunse de-abia pe scări — Nu mă conduceţi! îi strigă ea",
    "301": " La revedere, pe diseară! Să veniţi neapărat! Ganea se întoarse tulburat, îngândurat; o bănuială grea i se lăsase pe suflet, mai grea decât înainte Parcă-l vedea și pe prinţ în faţa ochilor Era atât de absorbit de gândurile lui, încât de-abia își dădea seama că alaiul lui Rogojin trece pe lângă el și chiar îl înghesuie în dreptul ușii, părăsind în grabă apartamentul, cu căpetenia lor în frunte Toţi vorbeau în gura mare, dându-și cu părerea Rogojin pășea alături de Ptiţân și îi repeta cu insistenţă ceva important pentru el, care părea să nu sufere nici o amânare — Ai pierdut, Ganka! îi strigă el, trecând pe alături Ganea privi îngrijorat în urma lor XItc \"XI\" Prinţul plecă din salon și se închise în camera lui Imediat Kolea dădu fuga să-l consoleze Părea că bietul băiat nu se mai putea despărţi de el",
    "302": " — E bine că aţi plecat, spuse el Acum acolo balamucul o să fie și mai mare Așa se-ntâmplă la noi în fiecare zi și dandanaua a ieșit numai din cauza acestei Nastasia Filippovna — Kolea, voi aţi adunat prea multe în suflet, observă prinţul — Da, am adunat De dumneavoastră nici n-am ce zice Singur sunteţi vinovat de toate Am un prieten bolnav, și acela-i și mai nefericit Vreţi să vă fac cunoștinţă cu el? — Sigur că vreau Ţi-e coleg? — Da, aproape un fel de coleg O să vă explic totul mai târziu Ce ziceţi, nu-i așa că Nastasia Filippovna e foarte frumoasă? Până azi n-am mai văzut-o, deși am făcut tot posibilul Acum, pur și simplu, m-a orbit Lui Ganea i-aș ierta totul, dacă ar lua-o din dragoste; nenorocirea cea mai mare e, însă, că ia banii! — Da, fratele dumitale nu-mi prea place",
    "303": " — Cred și eu! După ce Dar știţi, eu nu pot suferi acest fel de a vedea lucrurile Unul, nebun sau prost ori poate chiar un nelegiuit, smintit de-a binelea, îi trage cuiva o scatoalcă și uite-l pe om dezonorat pe viaţă de nu se mai poate reabilita decât prin vărsare de sânge sau făcându-l pe ticălos să-i ceară iertare în genunchi Cred că asta-i neghiobie și despotism Pe asta se bazează drama lui Lermontov Balul mascat, ceea ce-i o prostie, după părerea mea Adică vreau să spun că nu-i firesc De fapt, era aproape un copil când a scris-o — Sora ta mi-a plăcut foarte mult — Cum l-a scuipat pe Ganka în bot! E curajoasă, Varka! Dar dumneavoastră n-aţi scuipat așa și sunt sigur că nu din lipsă de curaj Dar iat-o, vorbești de lup și lupu-i la ușă",
    "304": " Știam că va veni: e o fiinţă distinsă, deși cu unele cusururi — Tu n-ai ce căuta aici, îl luă la rost Varia, din prag, pe Kolea Du-te la tata Vă plictisește, prinţe? — Deloc, dimpotrivă — Așa, surioară, ia-te de mine! Uite, tocmai asta-i urât la ea De fapt, m-am gândit că negreșit tata o să plece cu Rogojin Sunt sigur că acum îi pare rău Cred că ar trebui să văd ce e cu el, adăugă Kolea, ieșind — Slavă Domnului, am luat-o pe mama de-acolo și-am dus-o la culcare, așa că scandalul nu a reînceput Ganea se simte penibil și e îngândurat De fapt, are la ce se gândi Ce lecţie! Am venit să vă mulţumesc încă o dată și să vă întreb: n-aţi cunoscut-o până acum pe Nastasia Filippovna? — Nu, n-am cunoscut-o",
    "305": " — Atunci de ce i-aţi spus în faţă că nu e „așa“? Și cred că aţi ghicit A reieșit că, într-adevăr, poate să nu fie așa De altminteri, n-o înţeleg! Firește, e clar că scopul ei a fost să jignească Și mai înainte am auzit multe ciudăţenii vorbindu-se despre ea Dar dacă a venit să ne invite, ce atitudine a avut de la bun început cu mama? Ptiţân o cunoaște foarte bine și spune că nici el nu și-a dat seama ce a vrut ea adineaori Dar cu Rogojin? Nu se poate să discuţi așa, dacă te respecţi, și încă în casa celui Și mama e îngrijorată din pricina dumneavoastră — Nu-i nimic, spuse prinţul, dând din mână — Și cum de v-o fi dat ascultare — Cum adică mi-a dat ascultare? — I-aţi spus că ar trebui să-i fie rușine și imediat și-a schimbat atitudinea",
    "306": " Aveţi influenţă asupra ei, prinţe, adăugă Varia cu un zâmbet ușor Ușa se deschise și, absolut pe neașteptate, intră Ganea Nici măcar nu ezită, văzând-o pe Varia; câtva timp stătu în prag, apoi se apropie hotărât de prinţ — Prinţe, am fost un netrebnic, iertaţi-mă, spuse el deodată din toată inima Trăsăturile feţei lui exprimau o îndurerare puternică Prinţul îl privi mirat și nu-i răspunse imediat Ei bine, iertaţi-mă, vă rog! insistă Ganea cu nerăbdare Dacă vreţi, vă sărut mâna! Prinţul era extrem de surprins; tăcut, cu amândouă mâinile, îl îmbrăţișă pe Ganea Se sărutară amândoi cu sinceritate — Nu mi-am închipuit deloc, deloc că sunteţi așa, spuse, în sfârșit, prinţul, oftând din greu Credeam că nu sunteţi capabil — Să-mi recunosc vina? De unde și până unde am scos-o eu mai înainte că sunteţi idiot? Remarcaţi ceea ce alţii nu remarcă niciodată",
    "307": " Cu dumneavoastră s-ar putea vorbi atâtea, dar mai bine tac! — Iată cui trebuie să-i mai cereţi iertare, spuse prinţul, arătând spre Varia — Nu, în cazul acesta am de-a face cu dușmani Fiţi sigur, prinţe, că am încercat de multe ori; dar dumneaei nu e sinceră când iartă! exclamă Ganea cu înflăcărare, se întoarse cu spatele la Varia și se trase deoparte — Nu, te iert! spuse brusc Varia — Și mergi diseară la Nastasia Filippovna? — Merg, dacă zici tu, numai că mai bine stai și judecă singur: mai e acum cât de cât cu putinţă să merg? — Ea nu-i așa Ai văzut doar ce originală e! Umblă cu subterfugii! Și Ganea râse cu răutate — Știu și eu că nu e așa și umblă cu subterfugii; problema e: despre ce fel de subterfugii e vorba? Și, Ganka, ia gândește-te: drept cine te ia? Chiar dacă i-a sărutat mamei mâna",
    "308": " Chiar dacă nu-s decât subterfugii, totuși și-a râs de tine! Zău, frăţioare, toate astea nu merită șaptezeci și cinci de mii! Încă mai ești capabil de sentimente nobile, de asta îţi spun Ah, nu te duce nici tu! Zău, ferește-te! Povestea asta nu se poate termina cu bine! Spunând aceasta, foarte emoţionată, Varia ieși din cameră — Toţi se poartă așa! spuse Ganea râzând Oare își imaginează că nu știu asta și singur? Păi știu mai mult decât bănuiesc ei Vorbind, Ganea se așeză pe canapea, dorind în mod clar să-și continue vizita — Dacă știţi și singur, începu prinţul destul de sfios, cum aţi ales acest chin, știind că într-adevăr nu merită șaptezeci și cinci de mii? — Nu la asta mă refer, bâigui Ganea Apropo, ia spuneţi-mi ce credeţi, chiar vreau să vă aflu părerea: merită acest „chin“ șaptezeci și cinci de mii sau nu merită? — Cred că nu",
    "309": " — Bine, asta am aflat-o Și e rușinos să mă însor așa? — Foarte rușinos — Ei bine, atunci aflaţi că mă căsătoresc, după toate astea chiar neapărat o s-o fac Adineaori mai stăteam la îndoială, dar acum nu! Nu mai spuneţi nimic! Știu ce vreţi să spuneţi — Nu e ceea ce credeţi Mă miră extraordinara dumneavoastră siguranţă — În ce? Care siguranţă? — În faptul că Nastasia Filippovna se va mărita neapărat cu dumneavoastră și că totul e deja hotărât; pe lângă asta, mă miră și siguranţa pe care o aveţi că, dacă nunta va avea loc, aceste șaptezeci de mii vă vor ajunge direct în buzunar De altminteri, în povestea aceasta, multe lucruri îmi sunt necunoscute Ganea se agită tare în direcţia prinţului — Desigur, nu știţi totul, spuse el La drept vorbind, de ce mi-aș lua pe cap o asemenea povară? — Mi se pare că situaţia este foarte frecventă; există mulţi bărbaţi care se însoară pentru bani, iar soţiile nu lasă banii să le scape din mână",
    "310": " — Nu, nu, cu noi nu se va întâmpla așa Aici aici există circumstanţe bâigui Ganea într-o îngândurare alarmantă Cât despre răspunsul ei, nu mai am nici o îndoială, adăugă el repede De unde aţi tras concluzia că mă va refuza? — Nu știu decât ceea ce am văzut; și Varvara Ardalionovna tocmai v-a spus — E! Asta-i numai așa, pentru că nu mai știu ce să spună Însă de Rogojin și-a râs, fiţi sigur de asta, am văzut cu ochii mei S-a văzut clar Adineaori m-am temut puţin, dar acum am înţeles Sau, poate, v-a surprins felul cum s-a purtat cu mama, cu tata și cu Varia? — Și cu dumneavoastră — Să zicem; dar la mijloc nu-i decât vechea răzbunare femeiască și atât E o femeie grozav de nervoasă, bănuitoare și vanitoasă",
    "311": " Întocmai ca un funcţionar sărit cu avansarea! A vrut să iasă în evidenţă și să-și arate tot dispreţul pentru ei și pentru mine; ăsta-i adevărul și nu-l neg Însă se va mărita cu mine Nici nu bănuiţi de ce subterfugii e capabilă vanitatea omenească; pe mine mă consideră ticălos pentru că, amanta altuia fiind, o iau de soţie pentru bani, și o fac pe faţă, netăinuindu-mi câtuși de puţin interesul; nu știe că, în locul meu, altul ar înșela-o și mai josnic; s-ar ţine de capul ei, ar începe să-i toarne tot felul de gogoși liberalo-progresiste, îmbrobodind-o cu felurite palavre despre problema feminină, ar trage-o pe sfoară așa cum ar trece firul de aţă prin urechea acului I-ar jura prostuţei ambiţioase (și ce ușor ar face-o să creadă!) că o ia pentru „nobleţea inimii și suferinţele ei“, în timp ce tot banii ei i-ar râvni",
    "312": " Eu nu-i sunt pe plac pentru că nu vreau s-o scald; poate că ar trebui Dar ea ce face? Nu același lucru? Atunci de ce mă dispreţuiește și joacă toată această comedie? Nu-i nimic, vedem noi! — Chiar aţi iubit-o înainte de asta? — Am iubit-o la început Ajunge însă Există femei care doar de amante sunt bune și atât Nu zic că mi-a fost amantă Dacă va vrea să trăiască în liniște, și eu voi trăi în liniște; dacă se răzvrătește, o las imediat și plec cu banii Nu vreau să fiu caraghios; în primul rând, nu vreau să fiu caraghios — Mi se pare, observă prinţul cu băgare de seamă, că Nastasia Filippovna e inteligentă La ce bun, presimţind acest chin, s-ar băga singură în capcană? Doar ar putea să se mărite și cu altcineva Asta mă miră",
    "313": " — Păi tocmai aici e calculul! Nu știţi totul, prinţe aici mai e și pe deasupra, ea e convinsă că o iubesc la nebunie, vă jur, și, știţi, am toate motivele să bănuiesc că mă iubește, în felul ei, firește, adică în sensul zicalei „Pe care-l iubesc îl și plesnesc“ Toată viaţa mă va crede un valet de tobă26 (poate că tocmai de asta are nevoie), dar mă va iubi totuși în felul ei; pentru asta se pregătește, așa îi e firea E rusoaică veritabilă, iată ce vă spun: și eu îi pregătesc o surpriză Scena de mai înainte, dintre ea și Varia, s-a produs pe neașteptate, dar a fost binevenită pentru mine: acum ea a văzut și s-a convins de devotamentul meu, a înţeles că de dragul ei rup toate legăturile cu familia Deci, nici noi nu suntem proști, fiţi sigur de asta",
    "314": " Apropo, sper că nu vă închipuiţi că sunt un flecar? Eu, stimate prinţ, nu fac bine că mă destăinuiesc faţă de dumneavoastră Dar tocmai pentru că sunteţi primul om cumsecade care s-a nimerit să-mi iasă acum în cale, am tăbărât la dumneavoastră, adică nu luaţi cuvântul „a tăbărâ“ drept un calambur Nu-i așa că nu sunteţi supărat pe mine pentru cele întâmplate? Poate, după doi ani, acum e prima oară când vorbesc din toată inima Aici sunt îngrozitor de puţini oameni cinstiţi; mai cinstiţi decât Ptiţân nu există Ce-i cu dumneavoastră, râdeţi cumva? N-aţi știut că ticăloșilor le plac oamenii cinstiţi? Or, eu De altfel, ia fiţi cinstit și spuneţi-mi prin ce sunt ticălos? De ce toţi se iau după ea și spun că sunt ticălos? Știţi că și eu, luându-mă după toţi și după ea, mă consider tot ticălos? Asta-i, ticăloșia rămâne ticăloșie! — De-acum n-o să mai cred niciodată că sunteţi ticălos, spuse prinţul",
    "315": " Mai înainte eram convins că sunteţi un mare nemernic și, pe neașteptate, mi-aţi făcut o bucurie foarte mare Mi-am primit lecţia: nu trebuie să judeci, când n-ai experienţă Acum văd că nu puteţi fi considerat nici nemernic, nici, cu atât mai mult, un om foarte stricat După părerea mea, pur și simplu, sunteţi omul cel mai obișnuit cu putinţă, poate doar cam slab și câtuși de puţin original Ganea râse caustic în sinea lui, dar tăcu Prinţul observă că aprecierea nu-i fusese acestuia pe plac, se fâstâci, tăcând și el — Tata v-a cerut bani? — Nu — Dacă vă cere, să nu-i daţi Și altădată chiar a fost un om decent, încă n-am uitat Era primit de oamenii din lumea bună Și ce repede dispar acești oameni din lumea bună! De îndată ce s-au schimbat împrejurările, n-a mai rămas nimic din ce-a fost, parcă li s-a terminat praful de pușcă",
    "316": " Mai înainte nu minţea în halul acesta, credeţi-mă; mai înainte nu era decât un om cam prea exaltat, și iată ce a ajuns! Firește, băutura e de vină Știţi că întreţine o amantă? Acum nu mai e doar un mincinos nevinovat Nu pricep cum a răbdat mama atâta vreme V-a povestit despre asediul de la Kars? Sau cum a început să vorbească omenește calul lui sur, lăturaș? Ajunge și într-un asemenea hal de decădere Și pe Ganea îl umflă brusc râsul — De ce vă uitaţi așa la mine? îl întrebă el pe prinţ — Mă mir că aţi râs atât de sincer Zău că încă mai râdeţi ca un copil Mai înainte aţi venit ca să ne împăcăm și mi-aţi zis: „Dacă vreţi, vă sărut mâna“; ne-am fi împăcat exact ca niște copii Deci, încă mai sunteţi capabil de asemenea cuvinte și gesturi",
    "317": " Și brusc vă apucaţi și-mi ţineţi un adevărat discurs despre această istorie sinistră și despre aceste șaptezeci și cinci de mii Zău, toate acestea nici n-ar putea fi mai absurde decât sunt — Ce concluzie vreţi să trageţi din asta? — Mă întreb dacă nu procedaţi cu prea multă superficialitate și dacă n-ar trebui să deschideţi bine ochii mai înainte Poate că Varvara Ardalionovna are dreptate — Ah, moralitatea! Că încă sunt copil știu și eu, îl întrerupse Ganea cu aprindere O dovadă o reprezintă chiar discuţia pe care am început-o cu dumneavoastră Eu, prinţe, nu mă cufund din calcul în această bulboană, continuă el, dându-se de gol ca un tânăr atins în amorul lui propriu, din calcul, aș da greș cu siguranţă, pentru că nici la minte, nici la caracter nu sunt încă suficient de copt Mă împing patima, ambiţia, pentru că am un scop capital",
    "318": " Vă imaginaţi probabil că de îndată ce pun mâna pe cele șaptezeci și cinci de mii mă și reped să-mi cumpăr o trăsură Nu, o să port tot redingota pe care-o am de trei ani și-o să-i părăsesc pe toţi amicii și cunoscuţii de la club La noi sunt puţini oameni care rezistă, deși sunt toţi cămătari, însă eu vreau să rezist În problema asta, principalul e să duci lucrurile până la capăt, asta-i toată dificultatea! Ptiţân a dormit șaptesprezece ani pe străzi, vindea bricege și a început cu o copeică în buzunar; acum are șaizeci de mii, dar ce gimnastică a făcut pentru ele! Uite, tocmai această gimnastică o s-o sar și o să încep având capital; peste cincisprezece ani, lumea o să zică: „Iată-l pe Ivolghin, regele iudeilor“27 Îmi spuneţi că nu-s o persoană originală Ţineţi cont, stimate prinţ, că pentru un om al vremii și seminţiei noastre nu există jignire mai mare decât atunci când îi spui că e neoriginal, slab de caracter, fără talente deosebite și cât se poate de obișnuit",
    "319": " Nu mi-aţi făcut nici măcar onoarea de a mă considera un ticălos veritabil și, știţi, mai adineaori eram în stare să vă sfâșii pentru asta! M-aţi jignit mai tare decât Epancin, care mă crede capabil (și, notaţi, fără nici o discuţie, fără nici o tentaţie, în simplitatea lui sufletească) să i-o vând lui pe soţia mea! Acest lucru, domnule, mă scoate de mult din sărite și vreau bani Să știţi că, făcând bani mulţi, voi fi un om original în cel mai înalt grad Banii sunt cu atât mai infami și mai nesuferiţi, cu cât te fac chiar și talentat Și vor face talente până la sfârșitul lumii Veţi spune că e o copilărie, poate chiar o poezie; totuși va fi cu atât mai vesel și treaba tot se va face Voi duce totul până la capăt și voi rezista Rira bien qui rira le dernier*! Epancin de ce mă jignește în halul ăsta? Din răutate? Nu, n-ar face-o niciodată",
    "320": " Pur și simplu, pentru că sunt prea neînsemnat Însă, mai târziu Totuși, ajunge și trebuie să plec Pe deasupra, Kolea și-a băgat de două ori nasul pe ușă, ceea ce înseamnă că sunteţi chemat la masă Eu o șterg Mai trec pe la dumneavoastră Nu vă veţi simţi rău la noi; de-acum chiar că veţi fi adoptat de toată familia Numai aveţi grijă să nu mă trădaţi Mi se pare că noi doi vom fi sau prieteni, sau dușmani Și ce credeţi, prinţe: dacă acum câteva minute (cum am vrut s-o fac sincer) v-aș fi sărutat mâna, v-aș fi devenit dușman mai târziu? — Negreșit, dar nu pentru totdeauna, pentru că n-aţi fi rezistat și m-aţi fi iertat, spuse prinţul după ce se gândi câteva clipe și izbucni în râs — Ehe! Ar trebui să fiu mai atent cu dumneavoastră",
    "321": " La naiba, chiar și aici aţi băgat ceva venin Și, cine știe, poate că îmi sunteţi dușman? Apropo, ha-ha-ha! Am uitat să vă întreb: mi s-a părut mie sau Nastasia Filippovna vă cam place? — Da îmi place — Sunteţi îndrăgostit? — N-nu — Zice că nu, dar a roșit și suferă Bine, nu-i nimic, nu-i nimic, n-o să râd; la revedere Știţi ceva? Puteţi crede că e o femeie virtuoasă? Credeţi că trăiește cu ăla, cu Toţki? Nici gând! Și de mult n-o mai face N-aţi remarcat că până și ei îi e grozav de penibil și că în unele clipe se jena? Zău așa Așa-s femeile cărora le place să domine Ei, la revedere! Ganea ieși mult mai degajat decât intrase, chiar bine dispus Prinţul rămase vreo zece minute nemișcat și dus pe gânduri Kolea își vârî iarăși capul pe ușă",
    "322": " — Nu mi-e foame, Kolea; am mâncat bine la Epancini acum câteva ore Kolea intră și îi întinse prinţului un bilet Era de la general, împăturit și pus într-un plic închis Faţa îl trăda pe băiat ce greu îi era să i-l transmită Prinţul îl citi, se ridică și își luă pălăria — E la doi pași de aici, bâigui Kolea rușinat Stă acolo cu o sticlă în faţă Nu pricep cum de a făcut să i se dea pe datorie Prinţe, dragul meu, vă rog să nu le spuneţi mai târziu alor mei că v-am adus biletul! De-o mie de ori m-am jurat să nu mai transmit asemenea bilete, dar mi-e milă de el; și încă ceva: vă rog, nu fiţi prea amabil cu el, daţi-i acolo ceva mărunţiș și gata — Kolea, și eu m-am gândit la el; trebuie să-l văd pe tatăl tău",
    "323": " într-o chestiune Să mergem XIItc \"XII\" Kolea îl conduse în apropiere, înainte de Liteinaia, într-o cafenea cu sală de biliard, aflată la parterul unei clădiri, în care se intra direct din stradă În colţul din dreapta, într-un separeu, ca vechi și obișnuit client al localului, se instalase Ardalion Alexandrovici cu o sticlă de vin pe masă, având într-adevăr în mână Indépendance Belge Îl aștepta pe prinţ; de îndată ce-l văzu, lăsă ziarul deoparte și se lansă într-o explicaţie înflăcărată și prolixă, din care, de altfel, prinţul nu înţelesese aproape nimic, pentru că generalul era de-acum binișor afumat — Zece ruble nu am, îl întrerupse prinţul, luaţi această bancnotă de douăzeci și cinci, schimbaţi-o și daţi-mi restul de cincisprezece, pentru că altminteri rămân lefter — O, fără îndoială; și fiţi sigur că imediat — Pe lângă asta, generale, am o rugăminte",
    "324": " N-aţi fost niciodată la Nastasia Filippovna? — Eu? Eu să nu fi fost? Pe mine mă întrebaţi? De câte ori, dragul meu, de câte ori! exclamă generalul apucat de o criză de ironie satisfăcută și triumfătoare Dar în cele din urmă am renunţat s-o mai frecventez, pentru că nu vreau să încurajez această căsătorie indecentă Aţi văzut, aţi fost martor astăzi: am făcut tot ce putea face un tată, dar un tată blând și îngăduitor; acum, însă, pe scenă își va face apariţia un altfel de tată și atunci o să vedem noi care pe care: bătrânul soldat merituos va zădărnici intriga sau camelia nerușinată va intra într-o familie de cea mai bună condiţie? — Chiar asta e rugămintea mea: în calitate de cunoscut, n-aţi putea să mă introduceţi diseară la Nastasia Filippovna? Trebuie s-o văd neapărat chiar astăzi; am o problemă; dar nu știu deloc cum să intru",
    "325": " I-am fost prezentat adineaori, totuși nu m-a invitat: astăzi acolo e sindrofie De altminteri, sunt gata să trec peste unele convenienţe și n-au decât să râdă de mine, numai să intru cumva — Aţi avut, tinere prieten, exact, dar exact aceeași idee ca și mine! exclamă generalul entuziasmat Că doar nu v-am chemat aici pentru fleacul ăsta! continuă el, culegând bancnota și depunându-și-o în buzunar V-am chemat tocmai ca să vă propun o expediţie în doi la Nastasia Filippovna sau mai bine zis o expediţie împotriva Nastasiei Filippovna! Generalul Ivolghin și prinţul Mâșkin! Cum o să i se pară oare? Eu unul, sub forma unui compliment de ziua ei de naștere, îmi voi exprima, în sfârșit, voinţa – indirect, nu pe faţă, dar va fi exact ca și cum i-aș spune-o pe faţă Atunci Ganea va avea de ales între tatăl lui, plin de merite și",
    "326": " ca să zic așa și așa mai departe, sau Dar fie ce-o fi! Ideea dumneavoastră este extraordinar de fructuoasă La ora nouă plecăm, mai avem încă timp — Unde stă? — E departe de aici: lângă Teatrul Mare, în casa Mâtovţovei, chiar aproape de piaţă, la mezanin Chiar dacă-i ziua ei, nu va avea mulţi invitaţi și se vor împrăștia devreme Se înserase de mult; prinţul mai stătea încă pe scaun, ascultându-l și așteptându-l pe general, care începuse o mulţime de anecdote și nu isprăvise nici una La sosirea prinţului, comandase încă o sticlă de vin și o golise abia după o oră, apoi mai comandase încă una, bând-o și pe aceasta Trebuie să presupunem că în timpul acesta generalul apucase să-și spună aproape întreaga poveste a vieţii lui În cele din urmă, prinţul se ridică și spuse că nu mai poate aștepta",
    "327": " Generalul bău din sticlă ultimele picături, se ridică și ieși din cafenea cu pași foarte nesiguri Prinţul era disperat Nu înţelegea cum putuse face prostia de a avea încredere în general De fapt, nici o clipă nu avusese încredere în el; conta pe acesta doar ca să intre cumva la Nastasia Filippovna, chiar și cu puţin scandal, însă nu avea deloc nevoie de un scandal în toată legea: generalul era beat criţă și, purtat de cea mai avântată elocinţă, vorbea neîncetat, sentimental și lacrimogen Trăncănea mereu că, datorită comportării urâte din partea tuturor membrilor familiei lui, totul s-a stricat și că, în sfârșit, situaţiei trebuie să i se pună capăt Ajunseră într-un târziu pe strada Liteinaia Încă mai era moină; un vânt deprimant, călduţ, jilav șuiera pe străzi, echipajele își afundau roţile în noroi, trăpașii și gloabele tropăiau sonor, înfundându-și potcoavele prin bălţi și lovind cu ele caldarâmul",
    "328": " Mulţimea posacă și plouată a pietonilor rătăcea pe trotuare Nu lipseau nici beţivii — Vedeţi aceste mezanine luminate? întrebă generalul Aici locuiesc toţi foștii mei camarazi, iar eu, cel mai merituos și mai prigonit dintre ei, merg pe jos spre Teatrul Mare, spre casa unei femei dubioase! Un om, care are în piept treisprezece gloanţe nu mă credeţi? Și totuși pentru mine Pirogov28 a telegrafiat la Paris și a părăsit temporar Sevastopolul29 împresurat, iar Nélaton30, medicul curţii pariziene, și-a făcut rost, în numele știinţei, de un permis de liberă trecere și a venit în Sevastopolul asediat ca să mă consulte Cazul meu îl cunosc comandanţii superiori ai armatei „A, ăsta-i Ivolghin, cel cu treisprezece gloanţe!“ Uite-așa vorbesc toţi despre mine! Prinţe, vedeţi această clădire? Aici, la mezanin, locuiește un vechi camarad de-al meu, generalul Sokolovici, împreună cu numeroasa și distinsa lui familie",
    "329": " Această casă, alte trei pe Nevski Prospect și încă două pe Morskaia reprezintă acum tot cercul meu de cunoștinţe, adică de cunoștinţe care sunt numai ale mele, personale Nina Alexandrovna s-a resemnat de mult în faţa împrejurărilor Eu, însă, continui să-mi amintesc și, ca să zic așa, să mă recreez în acest cerc cult, în societatea foștilor mei tovarăși de arme și subordonaţi, care și acum mă divinizează Acest general Sokolovici (de altfel, n-am mai trecut cam de mult pe la el și n-am văzut-o pe Anna Feodorovna) știţi, dragă prinţe, când tu însuţi nu primești, o rărești cumva și cu vizitele pe la alţii Și totuși hm mi se pare că nu credeţi De altfel, de ce nu l-aș introduce pe fiul celui mai bun prieten al meu, al tovarășului meu din copilărie, în această fermecătoare familie? Generalul Ivolghin și prinţul Mâșkin! O să vedeţi o fată încântătoare, de fapt nu una, ci două, chiar trei fete, podoabele capitalei și ale lumii bune: frumuseţe, educaţie, orientare",
    "330": " problema feminină, versuri, toate acestea reunite într-o fericită și variată combinaţie, ca să nu ţinem cont și de cele cel puţin optzeci de mii de ruble, bani peșin ca zestre pentru fiecare, sumă ce nu strică niciodată, oricât de importante ar fi problemele emancipării femeii sau cele de ordin social într-un cuvânt, trebuie negreșit și sunt obligat să vă introduc Generalul Ivolghin și prinţul Mâșkin! — În clipa asta? Acum? Dar aţi uitat dădu prinţul să înceapă — Nimic, n-am uitat nimic, să mergem! Aici, pe scara asta superbă Mă mir că lipsește ușierul, dar e sărbătoare, și ușierul o fi plecat undeva Încă nu l-au alungat pe beţivan Acest Sokolovici îmi datorează tot norocul vieţii și al carierei, numai mie îmi e obligat, dar iată că am ajuns Prinţul nu se mai împotrivea ideii acestei vizite și îl urma pe general, nedorind să-l supere și sperând din tot sufletul că generalul Sokolovici și întreaga lui familie se vor volatiliza puţin câte puţin, ca un miraj, dovedindu-se inexistenţi, astfel că ei doi vor coborî în tihnă scara pe care urcau acum",
    "331": " Însă începu să se îngrozească și să-și piardă această speranţă: generalul îl conducea pe scară ca un om care într-adevăr are aici cunoscuţi, strecurând mereu amănunte biografice și topografice, care se dovedeau a fi de o precizie matematică Când, în sfârșit, după ce ajunseră deja la mezanin, se opriră în faţa ușii de la unul dintre bogatele apartamente din dreapta și generalul apucă mânerul clopoţelului, prinţul era gata de-acum să fugă; îl reţinu însă un amănunt bizar — Aţi greșit, generale, spuse el, credeţi că sunaţi la Sokolovici, dar pe ușă scrie Kulakov — Kulakov Dacă scrie Kulakov, asta nu-mi spune nimic Apartamentul e al lui Sokolovici și sun la ușa lui Sokolovici, de Kulakov mă doare-n cot Uite că deschide cineva Într-adevăr, ușa se deschise Ieși un lacheu care-i anunţă că „stăpânii nu-s acasă“ — Ce păcat, ce păcat și-i ca un făcut! repetă de câteva ori, cu mare părere de rău, Ardalion Alexandrovici",
    "332": " Transmite-le, amice, că generalul Ivolghin și prinţul Mâșkin au dorit să le prezinte personal omagiile și au regretat foarte, foarte mult În această clipă, pe ușa deschisă își mai făcu apariţia încă o faţă, probabil a menajerei sau a guvernantei, o femeie de vreo patruzeci de ani, îmbrăcată cu o rochie neagră Se apropiase curioasă și neîncrezătoare, auzind numele generalului Ivolghin și al prinţului Mâșkin — Maria Alexandrovna nu-i acasă, spuse ea, privindu-l mai ales pe general, a plecat cu domnișoara, cu Alexandra Mihailovna, la bunica — Și Alexandra Mihailovna e cu ei! Doamne, ce ghinion! Și, imaginaţi-vă, doamnă, totdeauna mă paște acest ghinion! Vă rog din suflet să le transmiteţi plecăciuni din partea mea, iar Alexandrei Mihailovna să-i amintiţi într-un cuvânt, transmiteţi-i că-i doresc din toată inima ceea ce și dumneaei și-a dorit joi seara, în sunetele baladei lui Chopin; n-a uitat",
    "333": " Cele mai sincere urări! Generalul Ivolghin și prinţul Mâșkin! — N-o să uit! spuse doamna și, devenind mai încrezătoare, făcu o reverenţă Coborând scara, încă înflăcărat, generalul continuă să-și exprime regretul că nu i-au găsit pe stăpâni acasă și că prinţul a ratat prilejul de a cunoaște niște persoane atât de încântătoare — Știţi, dragul meu, în sufletul meu sunt puţin poet N-aţi remarcat? Totuși totuși, mi se pare că am greșit adresa, conchise el absolut surprinzător Sokolovici, acum mi-am adus aminte, locuiește în altă clădire și acum chiar mi se pare că e plecat la Moscova Da, am greșit puţin, dar nu-i nimic — Un singur lucru vreau să-l știu, observă prinţul posomorât, trebuie să încetez cu totul a spera în ajutorul dumneavoastră și să mă duc singur? — Să încetaţi a spera? În ajutorul meu? Singur? De unde și până unde, când această vizită reprezintă pentru mine un pas capital, de care depinde atât de mult soarta întregii mele familii? Tinere, nu-l cunoașteţi bine pe Ivolghin",
    "334": " Cine spune „Ivolghin“ spune „zid“: pe Ivolghin te poţi bizui ca pe un zid, iată ce se vorbea chiar și în escadronul unde mi-am început cariera Pe drum trebuie să intru pentru câteva minute în casa în care, de câţiva ani, după atâtea griji și încercări, îmi odihnesc sufletul — Vreţi să treceţi pe acasă? — Nu! Vreau să merg la căpităneasa Terentieva, văduva căpitanului Terentiev, care cândva mi-a fost subordonat și chiar prieten Aici, la căpităneasă, renasc sufletește și tot aici îmi aduc amărăciunile vieţii și ale familiei Și, întrucât astăzi am o mare povară morală, aș — Mi se pare că și-așa am făcut o mare prostie deranjându-vă adineaori, bâigui prinţul Pe deasupra, acum sunteţi La revedere! — Dar nu pot, nu pot să vă las să plecaţi de lângă mine, tinere prieten! exclamă generalul",
    "335": " Văduva, mama familiei, e cea care extrage din inima ei acele coarde care vibrează în toată fiinţa mea Vizita n-o să dureze mai mult de cinci minute, în această casă nu umblu cu ceremonii, aproape că locuiesc aici; mă spăl, îmi fac toaleta cea mai necesară și apoi cu o birjă o pornim întins spre Teatrul Mare Uite, aici e, am și ajuns A, Kolea, ești deja aici? Marfa Borisovna e acasă sau și tu de-abia ai ajuns? — O, nu, îi răspunse Kolea, care tocmai ieșea pe poarta casei, sunt aici de mult, cu Ippolit, care se simte mai rău, azi-dimineaţă a zăcut Am coborât la prăvălie după un pachet de cărţi de joc Marfa Borisovna te așteaptă Dar, tată, în ce hal ești! zise Kolea, observând mersul și ţinuta generalului Ei, hai să mergem! Întâlnirea cu Kolea îl îndemnă pe prinţ să-l însoţească pe general și la Marfa Petrovna, dar numai pentru câteva minute",
    "336": " Prinţul avea nevoie de Kolea; în orice caz, se hotărâse să-l părăsească pe general și nu-și putea ierta faptul că sperase în ajutorul acestuia Urcară mult timp, la etajul al treilea, pe scara de serviciu — Vrei să-l prezinţi pe prinţ? întrebă Kolea pe scară — Da, amice, vreau să-l prezint: generalul Ivolghin și prinţul Mâșkin: dar Marfa Borisovna? — Știi, tată, mai bine n-ai merge! Te sfâșie! De trei zile nu te-ai arătat la faţă, iar ea așteaptă bani De ce i-ai promis bani? Mereu faci așa! Acum descurcă-te La etajul al treilea se opriră în dreptul unei uși scunde Era clar că generalul își cam pierduse curajul și îl împingea pe prinţ înainte — Eu rămân aici, bâiguia el, vreau să-i fac o surpriză Kolea intră primul O doamnă pudrată și rujată din belșug, în pantofi și caţaveică, cu părul împletit în cosiţe, de vreo patruzeci de ani, își scoase capul pe ușă și surpriza pregătită de general se spulberă de îndată",
    "337": " De cum îl văzu, femeia începu să ţipe: — Iată-te, om netrebnic și viclean, parcă presimţea inima mea! — Să intrăm, mă ia așa, de amorul artei, îngăimă generalul spre prinţ, tot încercând să scape doar cu râsul Dar nu era doar de amorul artei De îndată ce traversară antreul întunecos și scund și ajunseră într-o sală îngustă, mobilată cu o jumătate de duzină de scaune împletite din nuiele și cu două mese de joc, stăpâna casei reluă ocările cu tonul plângăreţ, artificial, pe care îl folosea de obicei — Și nu ţi-e rușine, nu ţi-e rușine, barbarule și tiranule al familiei mele, barbar și bestie ce-mi ești! M-ai prădat, m-ai supt de tot și tot nu ești mulţumit! Cât o să te mai rabd, om fără rușine și cinste! — Marfa Borisovna, Marfa Borisovna! Dumnealui e prinţul Mâșkin Generalul Ivolghin și prinţul Mâșkin, îngăimă generalul, tremurând și pierzându-se cu firea",
    "338": " — Nu știu dacă mă credeţi, i se adresă deodată căpităneasa prinţului, nu știu dacă mă credeţi că acest om fără rușine nu i-a cruţat pe copiii mei orfani! A prădat, a cărat, a vândut și a amanetat tot, nimic nu mi-a lăsat Ce să fac eu cu înscrisurile tale de împrumut, om viclean și fără rușine? Răspunde, șmecherule, răspunde, inimă nesătulă: cu ce, cu ce o să-mi hrănesc orfanii? Uite-l că vine beat și nu se poate ţine pe picioare Cu ce l-am mâniat eu pe Dumnezeu? Răspunde-mi, șarlatan mișel și nerușinat! Însă generalul n-avea chef de așa ceva — Marfa Borisovna, douăzeci și cinci de ruble tot ce pot cu ajutorul prietenului meu Prinţe! Am greșit amarnic! Așa-i viaţa Iar acum scuzaţi-mă, sunt slăbit, continuă generalul, stând în picioare în mijlocul camerei și făcând plecăciuni în toate părţile, sunt slăbit, scuzaţi-mă! Lenocika! O pernă",
    "339": " draga mea! Lenocika, o fetiţă de opt ani, dădu imediat fuga după pernă, o aduse și o puse pe canapeaua tare, jerpelită, cu tapiţeria din mușama Generalul se așeză pe ea cu intenţia de a mai spune multe, însă, de îndată ce atinse canapeaua, se prăbuși într-o rână, se întoarse cu faţa la perete și se cufundă în somn, ca un om lipsit de prihană Marfa Borisovna, cu o mină ceremonioasă și amărâtă, îi arătă prinţului un scaun de lângă o masă de joc, se așeză și ea în faţa lui, își sprijini în palmă obrazul drept și începu să ofteze în tăcere, privindu-l pe prinţ Trei copii mici, două fetiţe și un băieţel, între care Lenocika era cea mai mare, se apropiară de masă, toţi trei își puseră mâinile pe masă și toţi trei începură să-l privească insistent pe prinţ Din cealaltă cameră își făcu apariţia Kolea",
    "340": " — Mă bucur că te-am întâlnit aici, Kolea, i se adresă prinţul N-ai putea să mă ajuţi? Trebuie să ajung neapărat la Nastasia Filippovna L-am rugat mai înainte pe Ardalion Alexandrovici, dar uite că a aţipit Condu-mă, căci nu știu nici străzile, nici drumul într-acolo De altfel, am adresa: lângă Teatrul Mare, în casa Mâtovţevei — Nastasia Filippovna? N-a stat niciodată lângă Teatrul Mare și tata nu a vizitat-o niciodată, dacă vreţi să știţi; e ciudat că v-aţi putut aștepta la ceva din partea lui Locuiește aproape de Vladimirskaia, lângă strada Cinci Colţuri, e mult mai aproape de aici Acum vreţi să mergeţi? E nouă și jumătate Dacă-mi îngăduiţi, vă conduc Prinţul și Kolea ieșiră de îndată Vai! Prinţul nu mai avea bani nici de birjă, trebuia să meargă pe jos — Aș fi vrut să vă fac cunoștinţă cu Ippolit, spuse Kolea",
    "341": " Este fiul cel mare al acestei căpitănese, care nu mai are de ce se ţine mândră; era în camera de alături; e bolnav și azi a zăcut toată ziua în pat Însă e tare ciudat; e grozav de supărăcios și mi s-a părut că i-ar fi rușine de dumneavoastră, mai ales că aţi venit într-un asemenea moment Mie nu-mi e chiar atât de rușine ca lui, la mijloc e tata, pe când la el în cauză e maică-sa, așa că tot e o diferenţă, pentru că bărbaţii nu ies dezonoraţi din asemenea tărășenii Dar poate că e o prejudecată să cred că un sex îl domină pe celălalt Ippolit e un băiat admirabil, dar e și el sclavul anumitor prejudecăţi — Spui că are ftizie? — Așa mi se pare și poate c-ar fi mai bine să moară În locul lui, negreșit mi-aș dori moartea",
    "342": " Îi e milă de cei mici, de frăţiorii și surioarele lui Dacă ar fi posibil și am avea bani, am închiria împreună un apartament și ne-am lăsa păgubași de familiile noastre Este visul nostru Și, știţi, adineaori, când i-am povestit păţania dumneavoastră, s-a enervat și a spus că omul care se lasă pălmuit și nu-și provoacă dușmanul la duel e un ticălos De altfel, e grozav de irascibil și nici nu-l mai contrazic Va să zică Nastasia Filippovna de-abia v-a cunoscut și v-a și invitat la ea? — Tocmai asta-i: nu m-a invitat — Atunci cum vă duceţi? exclamă Kolea și chiar se opri în mijlocul trotuarului Și și cu asemenea haine, când acolo e o adevărată sindrofie? — Zău că n-am habar cum o să intru Mă primește – bine, nu – înseamnă că am pierdut prilejul",
    "343": " Cât despre haine, ce să fac? — Aveţi vreo treabă? Sau mergeţi așa, pour passer le temps* în „lumea bună“? — Nu, la drept vorbind adică am o treabă mi-e greu să exprim acest lucru, dar — Ei, ce treabă aveţi vă privește, pentru mine contează doar că nu vă înjosiţi fără nici un rost, rugându-vă să fiţi primit la o serată, într-o încântătoare societate de camelii, generali și cămătari Dacă ar fi fost așa, scuzaţi-mă, prinţe, aș fi râs de dumneavoastră și aș fi început să vă dispreţuiesc Aici sunt teribil de puţini oameni cinstiţi, așa că nici măcar n-ai pe cine respecta Fără voie îi privești de sus, iar ei toţi pretind să-i respecţi; Varia e prima Și cred că aţi remarcat, prinţe: în secolul nostru toţi sunt aventurieri! Și tocmai la noi în Rusia, în simpatica noastră patrie",
    "344": " Și habar n-am cum s-a ajuns la situaţia asta Patria părea să se ţină bine, dar acum ce e? Toţi vorbesc și scriu peste tot de asta Demască La noi toţi demască Părinţii sunt primii care bat în retragere și se jenează singuri de fosta lor morală La Moscova, un tată și-a sfătuit fiul să nu se dea îndărăt de la nimic pentru a face rost de bani; se știe din presă Uitaţi-vă la generalul meu Ei, ce s-a ales din el? De altfel, știţi ceva? Mi se pare că generalul meu e om cinstit; zău așa! De vină-s doar dezordinea lui și vinul! Zău așa! Chiar că-i păcat mi-e frică să vorbesc pentru că râd toţi; dar zău că-i păcat Și ce-i de capul celor care se cred deștepţi? Toţi până la cel din urmă sunt cămătari! Ippolit nu condamnă cămătăria, zice că așa trebuie, vorbește de nu știu ce cutremur economic, de fluxuri și refluxuri, lua-le-ar naiba",
    "345": " Mi-e tare ciudă pe el din pricina asta, dar e înrăit Imaginaţi-vă, mama lui, căpităneasa adică, primește bani de la general și tot pe el îl împrumută cu dobândă mare și pe termen scurt; mare rușine! Și, știţi, mama, adică mama mea, Nina Alexandrovna, generăleasa, îl ajută pe Ippolit cu bani, haine, rufărie, chiar și pe copii îi ajută prin intermediul lui Ippolit, căci căpităneasa n-are grijă de ei Și Varia îi ajută — Vezi, spui că nu există oameni cinstiţi și tari și că toţi nu sunt decât cămătari; iată că ai adus vorba despre oameni tari, despre mama dumitale și despre Varia Oare ajutorul lor, ba încă acordat în asemenea împrejurări, nu este o dovadă de tărie morală? — Varia o face din orgoliu, din lăudăroșenie, ca să nu se lase mai prejos decât mama; însă ce face mama, eu, într-adevăr",
    "346": " stimez Da, respect și justific această atitudine Până și Ippolit simte, iar el s-a înrăit aproape de tot La început cam râdea și spunea că e o josnicie din partea mamei că face așa ceva; dar acum, uneori, începe să simtă Hm! Deci asta numiţi dumneavoastră tărie? O să am în vedere Ganea nu știe, altfel ar numi-o toleranţă — Ganea nu știe? Mi se pare că Ganea nu știe multe, lăsă să-i scape prinţul căzut pe gânduri — Știţi, prinţe, îmi plăceţi foarte mult Incidentul de mai înainte nu-mi iese din minte — Și dumneata îmi placi foarte mult, Kolea — Staţi, cum aveţi de gând să locuiţi în acest oraș? Curând îmi fac rost de niște meditaţii particulare și o să câștig câte ceva; haideţi să locuim împreună, eu, dumneavoastră și Ippolit, să găsim un apartament cu chirie; iar pe general o să-l lăsăm să ne viziteze",
    "347": " — Cu mare plăcere De altfel, o să mai vedem Acum sunt foarte foarte indispus Ce? Am și ajuns? În casa asta ce scară splendidă! Este și ușier Ei, Kolea, nu știu ce-o să iasă din asta Prinţul era zăpăcit — O să-mi povestiţi mâine! Nu fiţi prea timid Să vă dea Dumnezeu noroc, pentru că în toate am aceleași opinii ca și dumneavoastră Cu bine! Mă întorc de unde am plecat să-i povestesc lui Ippolit Fără îndoială, veţi fi primit, nu vă fie teamă! Nastasia Filippovna e grozav de originală! Urcaţi pe scara asta, la etaj, o să vă arate ușierul! XIIItc \"XIII\" Intrând, prinţul era foarte neliniștit și se străduia din răsputeri să-și facă curaj „Cel mult, se gândea el, n-or să mă primească și or să-și închipuie ceva urât despre mine sau, poate, mă vor primi și-și vor râde de mine pe faţă",
    "348": " Ei, nu-i nimic!“ Și într-adevăr, asta nu-l speria prea tare, ci întrebarea: „Ce va face acolo și de ce se duce?“ La această întrebare nu găsea nicidecum un răspuns liniștitor Chiar dacă, prinzând un moment potrivit, i-ar spune într-un fel sau altul Nastasiei Filippovna: „Nu vă măritaţi cu acest om și nu vă nenorociţi, nu vă iubește, ci banii dumneavoastră îi iubește, singur mi-a spus acest lucru, mi l-a mai spus și Aglaia Epancina, iar eu am venit ca să vă previn“, e foarte puţin probabil că acest gest ar fi corect în toate privinţele Intervenea și o problemă nerezolvată, într-atât de capitală, încât prinţul chiar se temea să se gândească la ea, nici măcar nu putea și nu îndrăznea să-i admită existenţa, nu știa cum s-o formuleze și tremura numai gândindu-se la ea În cele din urmă, însă, în pofida acestor ezitări și îndoieli, sfârși prin a intra și a întreba de Nastasia Filippovna",
    "349": " Nastasia Filippovna ocupa un apartament nu foarte mare, dar într-adevăr excelent mobilat În decursul celor cinci ani de când locuia la Petersburg, existase o perioadă, la început, când Afanasi Ivanovici fusese deosebit de darnic cu ea în privinţa banilor; pe atunci încă mai spera să-i câștige dragostea și voia s-o încânte mai ales cu confortul și luxul, știind ce ușor se deprinde omul cu luxul și ce greu e mai apoi să renunţe la el, după ce încetul cu încetul luxul a devenit o necesitate În această privinţă, Toţki rămăsese fidel vechilor și bunelor tradiţii, neschimbându-le câtuși de puţin, manifestând un respect nemărginit faţă de întreaga forţă de neînvins a influenţelor sensibile Nastasia Filippovna nu refuza luxul, chiar îl iubea, însă – și acest lucru părea extrem de ciudat – niciodată nu se lăsa dominată de lux, ca și cum ar fi putut să se lipsească oricând de el; de câteva ori chiar încercase să exprime această idee, ceea ce îl impresionase neplăcut pe Toţki",
    "350": " De altminteri, în felul de a fi al Nastasiei Filippovna existau multe aspecte care pe Afanasi Ivanovici îl impresionau neplăcut (neplăcere împinsă mai apoi până la dispreţ) Nemaivorbind de lipsa de distincţie a oamenilor pe care și-i apropia uneori (fiind, deci, înclinată să și-i apropie), fiinţa ei își mai trăda și alte câteva înclinaţii extrem de bizare: ieșea la iveală un amestec barbar, alcătuit din două gusturi, capacitatea de a se împăca și mulţumi cu lucruri și mijloace, cărora, s-ar părea, un om cumsecade și subţire nici n-ar fi trebuit măcar să le admită existenţa Într-adevăr, dacă, de pildă, Nastasia Filippovna ar fi dat din senin dovadă de o nostimă și graţioasă ignoranţă, cum ar fi, de pildă, faptul că ţărăncile nu pot purta lenjerie din batist de care poartă ea, se pare că Afanasi Ivanovici ar fi fost foarte satisfăcut de asta Spre asemenea rezultate înclinase iniţial întreaga educaţie a Nastasiei Filippovna pe baza programei concepute de Toţki, care, în acest domeniu, era un om foarte versat; dar, vai! rezultatele s-au dovedit ciudate",
    "351": " Cu toate acestea, în fiinţa Nastasiei Filippovna exista și persista ceva care, uneori, chiar pe Afanasi Ivanovici îl uimea printr-o neobișnuită și atrăgătoare originalitate, printr-o anume forţă, ceva care îl mai încânta câteodată și acum, când se spulberaseră deja toate fostele lui speranţe în legătură cu Nastasia Filippovna Prinţului îi deschise o fată (Nastasia Filippovna avea întotdeauna numai personal feminin) și, spre marea lui mirare, nu se arătă deloc surprinsă, atunci când el o rugă să-l anunţe Nici cizmele lui murdare, nici pălăria cu borurile largi, nici pelerina fără mâneci, nici înfăţișarea lui timidă n-o făcură pe fată să ezite câtuși de puţin Îl ajută să-și scoată pelerina, îl invită să aștepte în camera de primire și se duse imediat să-l anunţe Societatea care se adunase la Nastasia Filippovna era alcătuită din cunoștinţele ei obișnuite, care o vizitau de regulă Oaspeţii erau chiar destul de puţini în comparaţie cu aniversările din anii precedenţi",
    "352": " În primul și cel mai important rând, erau prezenţi Afanasi Ivanovici Toţki și Ivan Feodorovici Epancin; amândoi erau amabili, însă amândoi încercau o anume neliniște tăinuită, provocată de îngrijorarea pe care și-o ascundeau destul de prost, cu privire la anunţul promis despre Ganea Pe lângă ei, firește, era de faţă și Ganea – tot foarte posac, foarte îngândurat și chiar aproape deloc „amabil“; se ţinea mai mult deoparte, izolat, tăcând Nu se putuse hotărî s-o aducă pe Varia, iar Nastasia Filippovna nici nu pomenise de ea; în schimb, de îndată ce se salutase cu Ganea, adusese vorba despre scena petrecută între acesta și prinţ Generalul, care încă nu era la curent, se interesă despre ce-i vorba Atunci Ganea, pe un ton sec, reţinut, dar absolut sincer, povesti toată întâmplarea, povesti și cum se dusese apoi să-și ceară scuze de la prinţ Relatând incidentul, își exprimă cu înflăcărare părerea că, Dumnezeu știe de ce, din motive cu desăvârșire ciudate, s-a spus că prinţul e idiot, „că, după părerea lui, lucrurile stau exact invers și că, fără îndoială, prinţul e un om care știe ce vrea“",
    "353": " Nastasia Filippovna ascultase această caracterizare cu multă atenţie și îl urmărise curioasă pe Ganea, însă imediat discuţia luase altă turnură, venise vorba despre Rogojin, a cărui participare la istoria din cursul dimineţii fusese atât de capitală și de care, tot cu extremă curiozitate, începuseră să se intereseze Afanasi Ivanovici și Ivan Teodorovici Se dovedise că informaţii interesante asupra lui Rogojin putea da Ptiţân, care avusese de furcă cu el și cu treburile lui până aproape de ora nouă seara Rogojin insista categoric să i se facă rost chiar astăzi de o sută de mii de ruble „Ce-i drept, era beat, observă Ptiţân, însă, oricât de greu ar fi, se pare că va face rost de suta de mii; nu știu, totuși, dacă chiar astăzi și dacă va avea toţi banii; de acţionat, acţionează mulţi: Kinder, Trepalov, Biskup; îi ia cu dobândă oricât de mare, firește, la beţie, năucit de bucuria neașteptată care a dat peste el",
    "354": "“ – conchise Ptiţân Toate veștile acestea fuseseră ascultate cu interes, în parte; Nastasia Filippovna tăcea, probabil nedorind să-și exprime părerea; Ganea, la fel Generalul Epancin, în sinea lui, era poate cel mai îngrijorat: perlele oferite de dimineaţă fuseseră primite cu o amabilitate cam prea rece, chiar cu un fel de ironie subliniată Dintre toţi oaspeţii, doar Ferdâșcenko era foarte binedispus, simţindu-se ca la o sărbătoare; râdea uneori cu hohote, fără să știe de ce, doar pentru că își asumase rolul de măscărici Cât despre Afanasi Ivanovici, care avea reputaţia de vorbitor inteligent și distins și care altădată, la aceste aniversări, conducea conversaţia, părea acum indispus și chiar întrucâtva derutat, ceea ce nu-i stătea deloc în fire Restul oaspeţilor, de altfel puţin numeroși (un biet învăţător bătrân, invitat Dumnezeu știe de ce, un ins necunoscut și foarte tânăr, atât de intimidat, încât tăcea tot timpul, o damă volubilă, de vreo patruzeci de ani, actriţă, și o tânără foarte frumoasă, foarte bine și scump îmbrăcată, dar neobișnuit de tăcută), nu numai că nu puteau înviora cât de cât discuţia, dar uneori nici nu știau ce să spună",
    "355": " Așa că apariţia prinţului fu chiar cât se poate de potrivită Anunţarea lui provocă nedumerire și câteva zâmbete ciudate, mai ales când, după figura uimită a Nastasiei Filippovna, toţi își dădură seama că acesteia nici prin cap nu-i trecuse să-l invite Dar, după primele clipe de surpriză, Nastasia Filippovna se arătă deodată atât de bucuroasă, încât majoritatea celor prezenţi se pregătiră să-l întâmpine pe oaspetele neașteptat cu râsete și veselie — Să zicem că toate acestea s-au întâmplat din pricina inocenţei lui, conchise Ivan Feodorovici Epancin, și în orice caz e destul de primejdios să încurajezi asemenea porniri, dar în clipa de faţă nu-i rău că s-a gândit să poftească, deși a făcut-o într-o manieră atât de originală; după cât îl cunosc, sper ca măcar să ne distreze un pic — Mai ales că a venit neinvitat! adăugă imediat Ferdâșcenko — Și ce-i cu asta? întrebă cu răceală generalul, care îl ura pe Ferdâșcenko",
    "356": " — Asta înseamnă că va plăti intrarea, îl lămuri acesta — Totuși, prinţul Mâșkin nu-i Ferdâșcenko, zise generalul, neputându-se stăpâni Nici până acum nu se împăcase cu gândul că se afla cu Ferdâșcenko în aceeași societate, ba încă și pe picior de egalitate — Ei, generale, cruţaţi-l pe Ferdâșcenko, îi răspunse acesta, zâmbind cu subînţeles Am aici drepturi speciale — Ce drepturi speciale ai dumneata, mă rog? — Data trecută am avut onoarea să explic în amănunţime acest lucru; pentru Excelenţa Voastră repet încă o dată Binevoiţi să remarcaţi, Excelenţă: toţi sunt spirituali, iar eu nu-s Drept compensaţie am cerut și am obţinut dreptul de a nu spune decât adevărul, întrucât se știe că adevărul îl spun doar cei care nu sunt spirituali Pe deasupra, sunt un om foarte răzbunător, tot din cauză că nu sunt spiritual Suport resemnat orice jignire, însă numai până la primul ghinion al celui care mă jignește; chiar la primul ghinion, îi aduc imediat aminte și mă răzbun pe loc cu ceva, dau cu copita, cum s-a exprimat despre mine Ivan Petrovici Ptiţân care, fiţi sigur de asta, nu dă niciodată cu copita",
    "357": " Excelenţă, știţi fabula lui Krâlov Leul și Măgarul? Ei bine, noi doi suntem personajele, chiar despre noi a fost scrisă — Mi se pare că iar ai luat-o razna, Ferdâșcenko! se indignă generalul — De ce v-aţi supărat, Excelenţă? pară imediat Ferdâșcenko, care mizase pe faptul că va putea para, împingând lucrurile și mai departe Nu vă faceţi griji, Excelenţă, știu unde mi-e locul: dacă am spus că dumneavoastră și cu mine suntem Leul și Măgarul din fabula lui Krâlov, desigur că rolul Măgarului îl păstrez pentru mine, iar dumneavoastră, Excelenţă, sunteţi Leul, întocmai cum se spune în fabulă: Puternicul leu, spaima pădurilor, La bătrâneţi, neputincios ajunse31 Iar eu, Excelenţă, sunt Măgarul — În privinţa asta, sunt de acord, lăsă generalul, neprevăzător, să-i scape Desigur, toate acestea erau destul de grosolane și intenţionat cusute cu aţă albă, însă aici se acceptase ideea că lui Ferdâșcenko i se permite s-o facă pe măscăriciul",
    "358": " — Păi eu sunt primit și tolerat aici tocmai ca să vorbesc în felul ăsta! exclamă de îndată Ferdâșcenko Spuneţi și dumneavoastră, chiar e posibil ca oameni de teapa mea să fie primiţi undeva? Doar pricep și eu chestia asta Se poate ca eu, Ferdâșcenko, să fiu pus lângă un gentleman atât de subţire precum Afanasi Ivanovici? Fără să vreau, îmi ofer singura explicaţie posibilă: sunt pus alături de dumnealui, tocmai pentru că e imposibil de imaginat așa ceva Deși ieșirile lui erau grosolane, uneori se întâmpla să fie și caustice, chiar foarte caustice, și tocmai acest lucru, se pare, îi plăcea Nastasiei Filippovna Cei care ţineau morţiș s-o frecventeze erau nevoiţi să-l suporte pe Ferdâșcenko Poate că el ghicise întregul adevăr, presupunând că începuse să fie primit aici tocmai pentru că din prima clipă, prin prezenţa sa, îi fusese insuportabil lui Toţki Ganea, pe de altă parte, avusese de pe urma lui parte de infinite chinuri, și în această privinţă Ferdâșcenko izbutise să-i fie foarte folositor Nastasiei Filippovna",
    "359": " — Iar prinţul va începe prin a ne cânta o romanţă la modă, hotărî Ferdâșcenko, încercând-o pe Nastasia Filippovna — Nu cred, Ferdâșcenko și, te rog, fii mai temperat, îi spuse aceasta cu răceală — A-a! Dacă e sub ocrotire specială, o las și eu mai moale Dar Nastasia Filippovna se ridică fără să-l asculte și se duse să-l întâmpine pe prinţ — Mi-a părut rău, spuse ea, făcându-și brusc apariţia în faţa lui, că mai devreme, din prea multă grabă, am uitat să vă invit și sunt foarte bucuroasă că îmi oferiţi prilejul să vă mulţumesc și să vă laud pentru fermitatea de care aţi dat dovadă Spunând aceste cuvinte, îl studia cu atenţie pe prinţ, încercând să-și explice măcar cât de cât venirea acestuia Poate că prinţul ar fi răspuns ceva la vorbele ei amabile, însă era atât de orbit și impresionat, încât nu putea deschide gura",
    "360": " Nastasia Filippovna remarcă cu plăcere acest lucru În această seară era îmbrăcată cu mare pompă și producea o impresie neobișnuită Îl luă de braţ și îl conduse spre musafiri Chiar în ușa salonului, prinţul se opri brusc și, cu o emoţie neobișnuită, grăbindu-se, îi șopti: — La dumneavoastră totul e perfect chiar și faptul că sunteţi slabă și palidă omul nici nu și-ar putea dori să vă închipuie altfel Am dorit foarte mult să vin la dumneavoastră eu iertaţi-mă — Nu-mi cereţi iertare, spuse Nastasia Filippovna zâmbind Așa s-ar pierde toată ciudăţenia și originalitatea vizitei Deci e adevărat ce se zice despre dumneavoastră, că sunteţi un om ciudat Vreţi să spuneţi că mă consideraţi perfecţiunea întruchipată, da? — Da — Chiar dacă sunteţi un maestru al ghicitului, acum vă înșelaţi",
    "361": " Chiar astăzi vă voi aduce aminte de asta Îl prezentă pe prinţ musafirilor, dintre care mai mult de jumătate îl cunoșteau deja Toţki strecură imediat o amabilitate Toţi parcă se mai înviorară puţin, începură să discute și să râdă Nastasia Filippovna îl pofti pe prinţ să ia loc lângă dânsa — Totuși, ce e de-a mirării în apariţia prinţului? strigă Ferdâșcenko mai tare decât toţi Lucrurile-s clare, lucrurile vorbesc de la sine! — Lucrurile-s prea clare și prea vorbesc de la sine, îl susţinu pe neașteptate Ganea, care până atunci tăcuse L-am ţinut astăzi sub observaţie pe prinţ, aproape permanent, din clipa când s-a uitat pentru prima dată la portretul Nastasiei Filippovna, care era pe masa din biroul lui Ivan Feodorovici Îmi amintesc foarte bine că încă de-atunci mi-a trecut prin minte ceva de care acum sunt absolut sigur, un lucru pe care, de altminteri, prinţul mi l-a mărturisit singur",
    "362": " Toată această frază Ganea o rosti cu un ton extrem de serios, fără nici cea mai mică urmă de glumă, o rosti chiar posac, ceea ce păru întrucâtva ciudat — Nu v-am făcut mărturisiri, îi răspunse prinţul roșind, doar v-am răspuns la întrebarea pe care mi-aţi pus-o — Bravo, bravo! strigă Ferdâșcenko În tot cazul, răspunsul e sincer, șiret și sincer! Toţi izbucniră în hohote zgomotoase de râs — Ia nu mai zbiera, Ferdâșcenko! îi spuse, dezgustat, Ptiţân, cu jumătate de gură — Prinţe, nu mă așteptam de la dumneavoastră la asemenea prouesse*-uri, zise Ivan Feodorovici Știţi cine va profita de asta? Și eu care vă credeam un filosof! Când colo, sunteţi un om care tace și face! — Și judecând după felul cum prinţul a roșit din pricina unei glume nevinovate, de parcă ar fi o domnișoară rușinoasă, trag concluzia că, fiind un tânăr distins, nutrește în sufletul său cele mai lăudabile intenţii, spuse deodată, absolut pe neașteptate sau, mai bine zis, molfăi cu gingiile lui cu desăvârșire lipsite de dinţi bătrânul învăţător sexagenar, care până atunci tăcuse și de la care nimeni nu se putea aștepta că va deschide gura măcar o dată în această seară",
    "363": " Valul de râsete se înteţi și mai mult Bătrânelul, crezând probabil că se râde de replica lui spirituală, uitându-se la ceilalţi, se apucă și el să râdă și mai cu poftă până ce, în cele din urmă, începu să tușească atât de violent, încât Nastasia Filippovna, căreia, cine știe de ce, îi plăceau foarte mult asemenea moșnegei originali, băbuţe și chiar fiinţe sărace cu duhul, se repezi imediat să-l mângâie, îl sărută și porunci să i se dea o ceașcă cu ceai Servitoarei intrate îi spuse să-i aducă o mantilă, se înfășură în ea și ceru să se mai pună lemne pe focul din șemineu Când întrebă cât e ceasul, servitoarea îi spuse că e deja zece și jumătate — Domnilor, poate vreţi să beţi șampanie! le propuse deodată Nastasia Filippovna O am pregătită Poate că o să vă înveselească Vă rog, fără nazuri! Propunerea de a bea și, mai ales, făcută fiind într-o formă atât de naivă, părea foarte ciudată din partea Nastasiei Filippovna",
    "364": " Toţi cunoșteau neobișnuita sobrietate care domnise la aniversările ei precedente Și așa serata devenise mai veselă, dar nu în mod obișnuit Totuși, nu refuzară vinul, în primul rând generalul, în al doilea rând – doamna vioaie, bătrânelul, Ferdâșcenko, apoi și ceilalţi Toţki luă și el o cupă, sperând să armonizeze noul ton în curs de instaurare, conferindu-i pe cât posibil caracterul unei glume simpatice Numai Ganea nu bea nimic Și era greu de priceput ceva din ciudatele, uneori bruștele și rapidele ieșiri ale Nastasiei Filippovna, care luase și ea vin și declarase că în această seară va bea trei cupe, din râsul ei isteric și lipsit de obiect, care alterna brusc cu momente de tăcere și chiar de îngândurare mohorâtă Unii bănuiau că are febră; în sfârșit, începură să observe că parcă ar aștepta pe cineva, că se uită des la ceas, devenind nerăbdătoare, distrată",
    "365": " — Aveţi un pic de febră, nu-i așa? o întrebă doamna cea volubilă — Nu un pic, ci mai multă, vedeţi că m-am înfășurat în mantilă, îi răspunse Nastasia Filippovna, care într-adevăr se făcuse și mai palidă și parcă avea momente când încerca să-și stăpânească niște frisoane puternice Toţi fură cuprinși de îngrijorare și începură să se agite — N-ar fi bine s-o lăsăm pe amfitrioană să se odihnească? își dădu cu părerea Toţki, trăgând cu coada ochiului spre Ivan Feodorovici — Nu, domnilor! Chiar vă rog să rămâneţi Am mare nevoie de prezenţa dumneavoastră, mai ales astăzi, declară brusc Nastasia Filippovna, cu un ton insistent și plin de subînţelesuri Și, întrucât aproape toţi musafirii știau că în această seară trebuia luată o hotărâre foarte importantă, aceste cuvinte părură să aibă o foarte mare greutate Generalul și Toţki făcură încă un schimb de priviri, Ganea se mișcă agitat",
    "366": " — Am face bine să jucăm un petit jeu*, spuse doamna cea volubilă — Știu un excelent petit jeu nou, îi luă vorba din gură Ferdâșcenko; e nemaipomenit măcar prin faptul că de când e lumea s-a mai jucat o singură dată, dar nici atunci n-a reușit — Ce fel de joc? îl întrebă doamna cea volubilă — Odată ne-am adunat mai mulţi amici la un chef, ce-i drept am cam băut, și pe nepusă masă cineva a făcut propunerea ca fiecare dintre noi, fără să se ridice de pe scaun, să povestească cu glas tare ceva despre el, dar ceva despre care el, în adâncul sufletului, consideră că e cea mai urâtă dintre faptele urâte săvârșite în tot cursul vieţii sale; condiţia esenţială era sinceritatea, adică nimeni să nu mintă! — Ciudată idee, spuse generalul — Într-adevăr, Excelenţă, ciudată, dar tocmai prin asta a fost grozavă",
    "367": " — O idee ridicolă, spuse Toţki, însă, de altfel, poate fi înţeleasă: o lăudăroșenie de tip special — Poate că tocmai de asta era nevoie, Afanasi Ivanovici — Cu un asemenea petit jeu, te-apucă plânsul mai degrabă decât râsul, observă doamna cea volubilă — O chestie absolut imposibilă și absurdă, susţinu și Ptiţân — Și aţi reușit? întrebă Nastasia Filippovna — Aici e buba: n-am reușit, a ieșit o porcărie; într-adevăr, fiecare a povestit câte ceva, mulţi adevărul și, imaginaţi-vă, unii au povestit chiar cu plăcere, însă apoi fiecăruia i s-a făcut rușine, n-au rezistat! În linii mari, de altminteri, a fost foarte distractiv, desigur într-un mod mai special — Să știţi că ideea nu-i rea! observă Nastasia Filippovna, înviorându-se cu totul N-ar fi rău să încercăm, domnilor! Nu prea suntem binedispuși Dacă fiecare dintre noi ar accepta să povestească ceva",
    "368": " în genul acesta firește, de bunăvoie ce ziceţi? Nu s-ar putea să rezistăm? Măcar e grozav de original — Ideea e genială! îi ţinu isonul Ferdâșcenko De altfel, doamnele nu intră în discuţie, încep bărbaţii; ordinea o stabilim prin tragere la sorţi, ca atunci! Neapărat, neapărat! Cine nu vrea, desigur, poate să nu povestească, însă n-ar fi deloc politicos din partea lui! Daţi-mi hârtiuţele cu numele dumneavoastră, domnilor, puneţi-le aici, în pălăria mea, prinţul o să tragă E foarte simplu ce aveţi de făcut; veţi povesti fapta cea mai urâtă pe care aţi făcut-o vreodată, e grozav de ușor, domnilor! O să vedeţi! Dacă cineva va uita să povestească, o să-i aduc eu aminte! Ideea nu plăcuse nimănui Unii se încruntau, alţii zâmbeau cu subînţeles Unii obiectară, dar nu foarte convingător, de pildă Ivan Feodorovici, care nu voia s-o contrazică pe Nastasia Filippovna, deoarece remarcase cât era de pasionată de această idee bizară",
    "369": " În dorinţele ei, Nastasia Filippovna era întotdeauna impetuoasă și necruţătoare de îndată ce se decidea să și le exprime, chiar dacă ar fi fost dorinţele cele mai capricioase și mai inutile pentru dânsa Și acum era parcă isterizată, se agita, râdea febril, bolnăvicios, mai ales la obiecţiile ridicate de Toţki, care era alarmat Ochii ei negri începură să scânteieze, pe obrajii palizi se arătară două pete roșii Expresia posomorâtă și dezgustată de pe chipurile câtorva musafiri îi aţâţa, poate, și mai mult această dorinţă zeflemitoare; poate, îi plăcuseră tocmai cinismul și cruzimea ideii Alţi oaspeţi erau convinși că ea urmărea de fapt un anume gând ascuns De altfel, începură să consimtă: în orice caz era ceva curios și pentru mulţi oameni așa ceva e și ademenitor Ferdâșcenko se agita cel mai mult dintre toţi — Dar dacă e o întâmplare ce nu se poate povesti",
    "370": " în prezenţa doamnelor? întrebă cu sfială tânărul cel taciturn — Atunci o să ne povestești altceva; doar ai făcut și fără asta destule lucruri murdare, îi răspunse Ferdâșcenko Nu fi copil! — Dar uite, eu, de pildă, nu știu care dintre faptele mele ar putea fi considerată cea mai urâtă, interveni doamna cea volubilă — Doamnele sunt scutite de obligaţia de a povesti, repetă Ferdâșcenko, dar sunt numai scutite; inspiraţia dumnealor va fi acceptată cu recunoștinţă La fel, și bărbaţii, dacă nu vor și nu vor, sunt scutiţi — Dar cum să dovedesc că nu mint? întrebă Ganea Și, dacă mint, tot farmecul jocului se pierde Și cine nu va minţi? Negreșit, fiecare va minţi — Păi tocmai asta-i distracţia: să vedem cum minte omul Dar tu, Ganecika, nu prea ai de ce te teme că o să minţi, pentru că și-așa toţi știu care-i fapta ta cea mai parșivă",
    "371": " Ia gândiţi-vă, domnilor, exclamă deodată Ferdâșcenko, cuprins de un fel de inspiraţie, ia gândiţi-vă cu ce ochi ne vom uita unii la alţii, mâine, de pildă, după ce vom fi povestit! — Chiar e posibil așa ceva? Nastasia Filippovna, chiar aţi luat-o în serios? întrebă Toţki cu demnitate — Cine se teme de vrăbii să nu semene mălai! replică cu ironie Nastasia Filippovna — Daţi-mi voie, domnule Ferdâșcenko, oare se poate face din asta un petit jeu? continuă Toţki, din ce în ce mai neliniștit Vă asigur că asemenea lucruri nu reușesc niciodată; chiar dumneavoastră aţi spus că rândul trecut a dat greș — Cum să dea greș? Rândul trecut am povestit cum am șterpelit trei ruble, da, m-am apucat și am povestit! — Să admitem Însă nu-i așa că n-aţi avut posibilitatea să povestiţi în așa fel încât destăinuirea dumneavoastră să semene a adevăr și să fie crezută? Iar Gavrila Ardalionovici a remarcat pe bună dreptate că, de îndată ce se simte cât de puţin o notă falsă, se pierde tot farmecul jocului",
    "372": " Adevărul este posibil numai întâmplător, în cazul unei dispoziţii de lăudăroșenie de un prost-gust prea îndoielnic, gust care aici ar fi de neconceput și cu totul deplasat! — Totuși, ce om subţire sunteţi, Afanasi Ivanovici! Până și pe mine mă impresionaţi! strigă Ferdâșcenko Imaginaţi-vă, domnilor, prin observaţia sa că eu n-am putut povesti furtul pe care l-am săvârșit în așa manieră, încât relatarea să pară adevărată, Afanasi Ivanovici, în modul cel mai fin cu putinţă, face aluzie la faptul că n-am putut fura cu adevărat (pentru că e necuviincios să spui așa ceva cu voce tare), deși, poate, este în sinea lui convins că Ferdâșcenko ar fi putut foarte bine să fure! Dar la fapte, domnilor, la fapte, bileţelele cu numele dumneavoastră au fost adunate, l-aţi pus și dumneavoastră, Afanasi Ivanovici, rezultă, deci, că nimeni nu refuză Prinţe, trageţi! Tăcut, prinţul își băgă mâna în pălărie și scoase primul bileţel – al lui Ferdâșcenko, al doilea – al lui Ptiţân, al treilea – al generalului, al lui Ganea și așa mai departe",
    "373": " Doamnele nu participau la tragerea la sorţi — O, Doamne, ce ghinion! strigă Ferdâșcenko Și eu care speram că primul va fi prinţul, al doilea – generalul Dar, slavă Domnului că Ivan Petrovici urmează după mine și voi fi astfel răsplătit Ei bine, domnilor, desigur, am obligaţia să dau un frumos exemplu și cel mai mult în momentul de faţă regret că sunt atât de neînsemnat și cu nimic vrednic de luat în seamă; până și funcţia mea e cât se poate de măruntă, așa că pe cine ar putea interesa faptul că Ferdâșcenko a făcut o faptă rea? La drept vorbind, care-i fapta cea mai rea? Sunt pus în faţa unui embarras de richesse* Doar dacă aș povesti din nou despre același furt, ca să-l conving pe Afanasi Ivanovici că poţi fura fără să fii hoţ — Încercaţi să mă convingeţi, domnule Ferdâșcenko, și de faptul că într-adevăr puteţi simţi o plăcere împinsă până la voluptate, povestindu-vă faptele triviale, deși nimeni nu v-a întrebat de ele",
    "374": " De altfel Scuzaţi-mă, domnule Ferdâșcenko — Începe odată, Ferdâșcenko, vorbești îngrozitor de mult și niciodată nu termini ce ai de spus! îi porunci Nastasia Filippovna, iritată și nerăbdătoare Toţi remarcară că, după recentul acces de râs bolnăvicios, devenise brusc morocănoasă, ursuză și irascibilă, ceea ce n-o împiedica să stăruie cu o încăpăţânare despotică pentru satisfacerea acestui capriciu imposibil al ei Afanasi Ivanovici suferea teribil Îl înfuria și Ivan Feodorovici, care, ca și cum nu s-ar fi întâmplat nimic, își bea tacticos șampania și, poate, avea de gând să povestească ceva când îi va veni rândul XIVtc \"XIV\" — Nu sunt un om spiritual, Nastasia Filippovna, și de aceea trăncănesc aiurea! strigă Ferdâșcenko, începându-și povestirea Dacă aș fi la fel de spiritual ca Afanasi Ivanovici sau Ivan Petrovici, aș sta astăzi aici și-aș tăcea, cum procedează Afanasi Ivanovici și Ivan Petrovici",
    "375": " Prinţe, daţi-mi voie să vă întreb care-i părerea dumneavoastră; mie unul mi se pare că pe lumea asta sunt mult mai mulţi hoţi decât nehoţi și că până și omul cel mai cinstit din lume a furat ceva măcar o dată în viaţa lui E ideea mea, din care, totuși, nu trag deloc concluzia că lumea ar fi alcătuită numai din hoţi, cu toate că, zău, uneori tare-aș mai vrea să trag această concluzie Dumneavoastră ce credeţi? — Ptiu, ce prostește povestiţi, replică Daria Alexeevna, și ce aiureală; nu se poate ca toată lumea să fi furat ceva; eu una n-am furat niciodată nimic — Bine, Daria Alexeevna, n-aţi furat niciodată nimic; dar ce-o să spună prinţul, care s-a înroșit tot deodată? — Mi se pare că e adevărat ceea ce spuneţi, dar că exageraţi foarte mult, zise prinţul, care într-adevăr roșise — Dar dumneavoastră, prinţe, n-aţi furat nimic? — Ptiu! Ce caraghioslâc! Vino-ţi în fire, domnule Ferdâșcenko! interveni generalul",
    "376": " — Asta-i, de îndată ce s-a trecut la fapte, vi s-a făcut rușine să povestiţi, așa că vreţi să-l trageţi după dumneavoastră și pe prinţ, mai ales că e o persoană atât de blândă, spuse răspicat Daria Alexeevna — Ferdâșcenko, ori povestești, ori taci și nu mai vorbi în numele altuia Ne faci să ne pierdem răbdarea, spuse tăios și cu ciudă Nastasia Filippovna — Imediat, Nastasia Filippovna; însă dacă prinţul a recunoscut, pentru că eu susţin că e ca și cum prinţul ar fi recunoscut, atunci ce-ar zice altcineva (nu dau nici un nume), dacă ar vrea vreodată să spună adevărul? În ce mă privește, domnilor, mai că n-am ce vă povesti; a fost foarte simplu, foarte prostește și foarte urât Însă vă rog să mă credeţi că nu sunt hoţ; am furat, dar nici eu nu știu cum de-am fost în stare Asta s-a întâmplat acum trei ani, într-o duminică, la casa de la ţară a lui Semion Ivanovici Ișcenko",
    "377": " Avea invitaţi la masă După masă, bărbaţii au mai rămas la un pahar cu vin Mie mi-a trecut prin cap s-o rog pe fiica lui, domnișoara Maria Semionovna, să ne cânte ceva la pian Trec prin camera din colţ și văd că pe masa de lucru a Mariei Ivanovna zace uitată o hârtie de trei ruble: o fi scos-o să plătească cine știe ce trebuinţă a casei În odaie, nimeni Am luat bancnota și am pus-o în buzunar, fără să știu nici eu de ce o fac Ce m-o fi lovit, nu știu Numai că m-am întors cât am putut de repede la masă Am stat și am așteptat destul de îngrijorat, am flecărit fără încetare, am tot spus anecdote și am râs; apoi m-am așezat chiar lângă doamne Cam peste vreo jumătate de oră și-au dat seama de dispariţia bancnotei și au început să le ia la rost pe servitoare",
    "378": " Bănuiala a căzut asupra uneia din ele, Daria Am manifestat un interes deosebit, m-am arătat binevoitor și mi-amintesc chiar că, atunci când Daria se zăpăcise de tot, m-am apucat s-o sfătuiesc să mărturisească, garantând cu capul meu pentru indulgenţa Mariei Ivanovna; și toate acestea le spuneam în gura mare, în văzul și în auzul tuturor Toţi mă priveau, iar eu simţeam o satisfacţie neobișnuită tocmai pentru faptul că ţineam această predică, în timp ce bancnota era în buzunarul meu Cele trei ruble le-am băut în aceeași seară la un restaurant Am intrat și am cerut o sticlă de Laffitte32; până atunci nu mai comandasem niciodată o sticlă întreagă de vin așa, fără nici o gustare; voiam să cheltuiesc banii cât mai repede Nici atunci, nici mai târziu, n-am avut cine știe ce mustrări de conștiinţă Sunt sigur că n-aș mai repeta fapta; credeţi sau nu, cum doriţi, nu mă interesează",
    "379": " Ei, cam asta-i tot — Numai că, firește, asta nu-i fapta dumitale cea mai urâtă, spuse cu dezgust Daria Alexeevna — E un caz psihologic, nu o faptă rea, observă Afanasi Ivanovici — Dar servitoarea? întrebă Nastasia Filippovna fără să-și ascundă repulsia — Servitoarea, bineînţeles, a fost dată afară chiar a doua zi E o casă cu principii severe — Și ai permis o asemenea nedreptate? — Asta-i bună! Doar n-aţi fi vrut să mă duc și să mă acuz singur! zise Ferdâșcenko și chicoti, surprins totuși în parte de impresia generală cam neplăcută produsă de povestirea lui — Ce murdărie! exclamă Nastasia Filippovna — Hodoronc-tronc! Vreţi ca omul să vă povestească cea mai urâtă faptă din viaţa lui și-i mai pretindeţi și strălucire Faptele cele mai urâte sunt murdare întotdeauna, după cum ne vom convinge imediat, ascultându-l pe Ivan Petrovici; de altminteri, mulţi strălucesc pe dinafară și vor să pară onestitatea întruchipată numai pentru că au caleașcă proprie",
    "380": " Și-s destui cei cu caleașcă Și prin ce mijloace Într-un cuvânt, Ferdâșcenko nu mai rezista deloc și se întărâtase brusc, uitând chiar de toate și întrecând orice măsură; până și faţa i se schimonosise Oricât ar părea de ciudat, se poate să se fi așteptat la cu totul altfel de succes de pe urma celor povestite Asemenea „gafe“ de prost-gust și această „lăudăroșenie de tip special“, cum le numise Toţki, i se întâmplau destul de frecvent lui Ferdâșcenko și se potriveau perfect cu firea lui Nastasia Filippovna chiar tresări de furie și-l privi insistent pe Ferdâșcenko; acesta se sperie imediat și tăcu aproape îngheţat de spaimă; într-adevăr, mersese prea departe — N-ar fi mai bine să renunţăm? întrebă cu viclenie Afanasi Ivanovici — E rândul meu, însă voi profita de regula jocului și nu voi povesti, zise cu fermitate Ptiţân",
    "381": " — Nu vrei? — Nu pot, Nastasia Filippovna; de fapt, consider că acest petit jeu e imposibil — Generale, mi se pare că dumneavoastră urmaţi la rând, i se adresă Nastasia Filippovna Dacă și dumneavoastră refuzaţi, jocul va fi compromis și mi-ar părea foarte rău, pentru că și eu intenţionez să povestesc în încheiere o faptă din „propria mea viaţă“, însă aș vrea s-o fac după dumneavoastră și Afanasi Ivanovici, pentru că dumneavoastră amândoi trebuie să mă încurajaţi, încheie ea, izbucnind în râs — O, dacă și dumneavoastră promiteţi, exclamă generalul înflăcărat, sunt gata să vă povestesc toată viaţa mea; recunosc însă că, așteptându-mi rândul, mi-am și pregătit anecdota — Și e de ajuns să te uiţi la chipul Excelenţei Sale ca să-ţi dai seama cu ce mare satisfacţie literară și-a prelucrat anecdota, îndrăzni să comenteze Ferdâșcenko, încă stânjenit Apoi zâmbi răutăcios",
    "382": " Nastasia Filippovna îi aruncă generalului o privire fugară, zâmbind și ea pentru sine Însă se vedea că tristeţea și irascibilitatea ei se amplificau din ce în ce mai mult Afanasi Ivanovici se simţi de două ori mai speriat decât până atunci, auzind că și ea promite să povestească — Mi s-a întâmplat și mie, domnilor, ca oricui, să comit în viaţă fapte nu prea elegante, începu generalul, dar cel mai ciudat e că scurta anecdotă care urmează o consider ca fiind cea mai mizerabilă anecdotă din toată viaţa mea De-atunci s-au scurs aproape treizeci și cinci de ani; însă niciodată, amintindu-mi întâmplarea, n-am putut să mă desprind de o, să zicem, impresie care-mi zgândărește inima De altfel, tărășenia a fost nemaipomenit de stupidă: pe-atunci de-abia ieșisem sublocotenent și trăgeam mâţa de coadă în armată Ei, se știe ce-nseamnă un sublocotenent: fierbe sângele în el și n-are de nici unele; mi s-a pus atunci la dispoziţie o ordonanţă, Nikifor, care tare se mai îngrijea de mica mea gospodărie: aduna, cârpea, răzuia și curăţa, și chiar șterpelea tot ce putea, numai ca să înmulţească lucrurile din casă; era un om foarte credincios și cinstit",
    "383": " Eu, desigur, eram aspru, dar drept Câtva timp s-a întâmplat să staţionăm într-un orășel Am fost repartizat într-un vorstadt* să locuiesc în casa unei văduve, al cărei bărbat fusese și el locotenent cândva și ieșise la pensie Baba avea vreo optzeci de ani Casa era veche, dărăpănată, din bârne, iar baba nu ţinea nici măcar slujnică în casă, atât era de săracă Însă remarcabil era faptul că femeia avusese cândva o familie numeroasă, rude multe; dar unii, de-a lungul vieţii ei, muriseră, alţii se mutaseră care încotro, alţii uitaseră de babă, iar pe bărbatu-său aceasta îl îngropase cu vreo patruzeci și cinci de ani înainte Tot mai înainte, trăise lângă ea câţiva ani o nepoată, gheboasă și rea ca o cotoroanţă, despre care se zicea că i-ar fi mușcat odată bătrânei un deget; însă și nepoata murise, așa că bătrâna, de vreo trei ani, trăia singură-cuc, de azi pe mâine",
    "384": " Îmi era cam urât în casa ei, de fapt și baba era o fiinţă de tot nimicul, nu puteai stoarce de la ea o vorbă mai acătării A ajuns până acolo, că mi-a furat un cocoș Nici acum nu-s sigur, dar numai ea o putea face Din pricina cocoșului m-am certat cu ea, și încă rău de tot; dar s-a întâmplat că, la prima mea cerere, mi s-a repartizat altă locuinţă, într-un vorstadt din partea cealaltă a târgului, în casa plină de copii a unui negustor cu barbă mare, pe care mi-l amintesc și acum Bucuroși, eu și Nikifor, ne mutăm, sătui până-n gât de baborniţă După vreo trei zile, mă întorc de la instrucţie, iar Nikifor îmi raportează că „rău aţi făcut, Înălţimea Voastră, că aţi lăsat castronul la gazda cea veche, căci n-am în ce vă servi supa“ Desigur, m-am mirat: „Cum se poate? Cum de-a rămas castronul nostru la vechea gazdă?“ Mirat și el, Nikifor raportează mai departe că, la plecare, gazda nu i-a dat castronul din cauză că i-am spart oala, așa că îmi ia castronul în locul oalei, susţinând chiar că eu i-am făcut această propunere",
    "385": " Desigur, o asemenea josnicie din partea ei m-a scos cu totul din sărite; sângele a început să fiarbă în mine, am sărit în picioare și m-am dus glonţ la babă Ajung la ea, ca să zic așa, nervos la culme; mă uit și-o văd singură în tindă, ghemuită într-un colţ, parcă ferindu-se de soare, cu obrazul sprijinit în palmă Imediat, știţi, prăvălesc pe capul ei un potop întreg de ocări, că adică „ești așa și pe dincolo!“ și știţi, cu cuvinte de-ale noastre, neaoșe Mă uit la ea și mi se năzare ceva neobișnuit: șade cu faţa spre mine, cu ochii holbaţi, nu-mi răspunde nici un cuvânt, se uită cumva ciudat și parcă se clatină În cele din urmă, mă potolesc, o privesc mai atent, îi pun niște întrebări, dar ea tace și nu-mi răspunde nimic Am mai stat câteva clipe neștiind ce să fac: muștele bâzâiau, soarele scăpăta spre asfinţit, liniște; în sfârșit, derutat de tot, plec",
    "386": " În drum aflu că mă cheamă maiorul, a trebuit apoi să trec pe la companie, încât acasă am ajuns pe înserate Din prag, Nikifor îmi zice: „Știţi, Înălţimea Voastră, că gazda noastră cea veche a dat ortu’ popii?“ „Când?“ „Astăzi spre seară, acum un ceas și jumătate“ Deci, își dădea sufletul în timp ce eu o ocăram Vă spun: păţania asta m-a frapat atât de mult, încât cu greu mi-am venit în fire Am început să mă gândesc la ea, s-o visez noaptea Desigur, nu sunt o persoană superstiţioasă, dar a treia zi chiar m-am dus la biserică la slujba de înmormântare Într-un cuvânt, pe măsură ce trece timpul, mă gândesc tot mai des la ea Nu că numai la ea mi-ar fi gândul, dar uneori parcă o văd în faţa ochilor și mi se face rușine Care-i concluzia cea mai importantă la care am ajuns? În primul rând, femeia aceea, ca să zic așa, o fiinţă omenească sau, cum se spune în vremea noastră, o făptură umană, a trăit, a trăit mult și în cele din urmă și-a cam mâncat mălaiul",
    "387": " Cândva a avut copii, un soţ, o familie, rubedenii, toate acestea, ca să zic așa, fierbeau împrejurul ei, era înconjurată de zâmbete și deodată – basta, s-a ales praful din toate, a rămas singură ca o muscă acolo, purtând din veac stigmatul blestemului Și iată că, în sfârșit, Dumnezeu a chemat-o la el Odată cu asfinţitul soarelui, într-o seară tihnită de vară își ia zborul și bătrânica mea, firește, aici nu se poate să lipsească o intenţie moralizatoare, și chiar în acest moment, ca să zic așa, în loc de-o lacrimă de bun-rămas, un sublocotenent tânăr și îndârjit, cu mâinile proptite în șolduri, ţanţoș, o petrece de pe faţa pământului cu cele mai neaoșe ocări, cu înjurăturile cele mai deșănţate, pentru un amărât de castron! Fără îndoială, sunt vinovat și îmi pare rău și acum, chiar dacă, după atâta amar de timp și după atâtea schimbări petrecute în caracterul meu, mi se pare că această faptă urâtă a săvârșit-o altcineva",
    "388": " Așa că, repet, mi se pare ciudat, mai ales că, chiar dacă sunt vinovat, nu sunt chiar la modul absolut: oare de ce i-o fi cășunat să moară tocmai în momentul acela? Desigur, există aici o justificare: că fapta este întrucâtva de natură psihologică, însă eu nu m-am putut liniști până când, acum vreo cincisprezece ani, n-am luat asupra mea în întreţinere permanentă două locuri într-un azil, pentru ca două bătrâne bolnave să-și poată alina, pe cheltuiala mea, ultimele zile pe care le au de trăit pe lumea asta Mă gândesc să transform aceste locuri în donaţie pe veci, lăsând prin testament capitalul necesar Ei, asta-i tot Repet că, poate, am mai făcut multe greșeli, dar că această faptă, în adâncul conștiinţei mele, o consider cea mai urâtă dintre toate pe care le-am săvârșit în viaţă — Și-n locul celei mai urâte, Excelenţa Voastră ne-a relatat una dintre faptele bune; l-aţi păcălit pe Ferdâșcenko! conchise Ferdâșcenko",
    "389": " — Într-adevăr, generale, nu credeam că aveţi totuși inima bună; chiar îmi pare rău, spuse într-o doară Nastasia Filippovna — Vă pare rău? De ce? întrebă generalul cu un zâmbet amabil și, cu un aer satisfăcut, sorbi din cupa cu șampanie Însă îi venise rândul lui Afanasi Ivanovici, care se pregătise și el Ghiciseră cu toţii că el nu va refuza, cum făcuse Ivan Petrovici, și, din anumite motive, îi așteptau povestirea cu un interes aparte, trăgând cu coada ochiului la Nastasia Filippovna Cu o neobișnuită demnitate, care corespundea întru totul înfăţișării lui impunătoare, cu voce înceată, afabilă, Afanasi Ivanovici începu una dintre drăguţele lui povestiri (E locul să spunem: era un om foarte arătos, impunător, înalt, puţin încărunţit și destul de corpolent, cu obrajii moi, rumeni și cam pleoștiţi, cu dantură falsă Se îmbrăca bogat și elegant și purta lenjerie extraordinară Nu te mai săturai privindu-i mâinile puhave, albe",
    "390": " Pe degetul arătător de la mâna dreaptă avea un inel scump cu briliant) În timpul povestirii lui, Nastasia Filippovna își studia cu atenţie danteluţa de la volănașul mânecii și o ciupea cu două degete de la mâna stângă, astfel încât nu izbuti să-i arunce nici o privire povestitorului — Ceea ce îmi ușurează mult sarcina, începu Afanasi Ivanovici, e obligaţia de a nu relata nimic altceva decât fapta cea mai urâtă din viaţa mea Desigur, în acest caz nu pot avea ezitări: conștiinţa și memoria inimii îmi indică imediat ce trebuie să povestesc Recunosc cu amărăciune că, printre nenumăratele fapte, poate ușuratice și neserioase, din viaţa mea, există una care a lăsat o impresie chiar prea puternică în memoria mea Întâmplarea s-a petrecut acum vreo douăzeci de ani, când am trecut să-l vizitez pe Platon Ordânţev la moșie De-abia fusese ales mareșal al nobilimii și, împreună cu tânăra lui soţie, venise la ţară ca să-și petreacă sărbătorile de iarnă",
    "391": " Tocmai se apropia și ziua de naștere a Anfisei Alexeevna și se pregăteau două baluri Pe atunci era la mare modă și începuse să facă furori în lumea bună splendidul roman al lui Dumas-fils La dame aux camélias*, un poem care, după părerea mea, e hărăzit să nu moară și să nu îmbătrânească niciodată În provincie, toate doamnele, măcar cele care îl citiseră, erau încântate și entuziasmate Farmecul naraţiunii, originalitatea tratării personajului principal, această lume seducătoare, analizată cu atâta fineţe și, în sfârșit, toate amănuntele fascinante, presărate în carte (de pildă, cel privitor la împrejurările utilizării succesive a buchetelor de camelii albe și roșii), într-un cuvânt, toate aceste minunate detalii și romanul în întregime produseseră aproape un cutremur Cameliile erau foarte la modă Toată lumea cerea camelii, toată lumea le căuta Și vă întreb: credeţi că multe camelii se pot găsi într-un judeţ când toţi au nevoie de ele pentru baluri, chiar dacă balurile sunt puţine? Petea Vorhovskoi, sărmanul, se prăpădea pe-atunci de dragul Anfisei Alexeevna",
    "392": " Ce-i drept, nu știu dacă o fi fost ceva între ei, adică dacă el putea avea o speranţă cât de cât serioasă Bietul de el era înnebunit, bătându-și capul cum să-i facă rost Anfisei Alexeevna de camelii pentru seara balului Contesa Soţkaia, din Petersburg, venită în vizită la soţia guvernatorului, și Sofia Bespalova, după cum se aflase, aveau să-și facă apariţia cu buchete de camelii albe Pentru un anume efect special, Anfisa Alexeevna dorea să aibă camelii roșii Mai că nu scosese sufletul din bietul Platon; deh! ca soţ, promisese că va face rost de un buchet și ce să crezi? În ajun, le sechestrase pe toate Mâtișceva, Katerina Alexandrovna, care era teribilă rivală în toate cu Anfisa Alexeevna; se aveau la cuţite Firește, s-a lăsat cu isterie, cu leșin Platon era distrus Se înţelege că dacă Petea, în acest moment interesant, ar fi izbutit să procure un buchet, situaţia lui s-ar fi îmbunătăţit considerabil; în asemenea cazuri, recunoștinţa femeilor nu cunoaște limite",
    "393": " Se zbătea încoace și încolo ca un smintit; dar chestiunea era imposibilă, nici n-are rost să mai spunem Când deodată, dau peste el la ora unsprezece seara, în ajunul zilei de naștere și al balului, la Maria Petrovna Zubkova, vecina lui Ordânţev Strălucește „Ce-i cu tine?“ „Am găsit! Evrika!“ „Ei, frate, m-ai dat gata! Unde? Cum?“ „La Ekșaisk (este acolo un orășel cu numele ăsta, la vreo douăzeci de verste, dar în judeţul vecin) trăiește un negustor, Trepalov, bărbos și bogătaș, cu bătrâna lui nevastă și-n loc de copii, casa li-e plină de canari Au slăbiciune amândoi și pentru flori, cresc și camelii“ „Dă-mi voie, dar nu poţi fi sigur, dacă nu ţi le dă?“ „Mă pun în genunchi, mă târăsc la picioarele lui până mi le dă, fără camelii nu plec!“ „Și când te duci?“ „Mâine cum se crapă de ziuă, la ora cinci",
    "394": "“ „Ei, să fie într-un ceas bun!“ Și, știţi dumneavoastră, mă bucur și eu de bucuria lui: mă întorc la Ordânţev; în sfârșit, trece de ora unu, dar mie povestea asta tot îmi mai dă ghes Voisem chiar să mă culc, însă deodată îmi trece prin cap o idee foarte originală! Mă duc îndată la bucătărie, îl trezesc pe vizitiul Saveli, îi dau cincisprezece ruble, zicându-i: „Înhamă caii la trăsură într-o jumătate de oră!“ Firește, peste o jumătate de oră trăsura e la poartă; aflu că Anfisa Petrovna are migrenă, febră, delirează; urc și plec La ora cinci eram deja la hanul din Ekșaisk; am așteptat până s-a luminat de ziuă, nici o clipă mai mult; la ora șapte mă prezint la Trepalov „Uite-așa și-așa, aveţi camelii? Taică, scumpule, ajută-mă, scapă-mă de nenorocire, mă-nchin în faţa ta pân’ la pământ!“ Văd că bătrânul e înalt, cărunt, aspru, un bătrân cumplit",
    "395": " „Nici gând! N-am de dat!“ Eu, buf! la picioarele lui „Ce-i, omule, se poate una ca asta?“ face bătrânul, chiar speriindu-se „Păi la mijloc e viaţă de om!“ strig eu „Da’ ia-le, dacă-i așa, și Dumnezeu să-ţi ajute“ Îndată am tăiat toate cameliile roșii Erau o minune în mica lui seră! Oftează bătrânul Scot la iveală o sută de ruble „Nu, domnul meu, nu mă jigni cu banii tăi“, zice moșul „Dacă-i așa, zic eu, stimabile, fii bun și depune suta asta de ruble la spitalul din oraș, pentru îmbunătăţirea condiţiilor de trai și a hranei“ „Asta, domnule, zice el, e altceva, e o faptă bună, generoasă și plăcută lui Dumnezeu; am să-i depun întru sănătatea dumitale“ Și, știţi dumneavoastră, mi-a plăcut acest rus bătrân, acest, ca să zic așa, rusnac neaoș, de la vraie souche* Încântat de norocul avut, fac imediat cale întoarsă; m-am întors pe un drum ocolit, ca să nu mă întâlnesc cu Petea",
    "396": " De cum am sosit, am și trimis florile, fiindcă Anfisa Alexeevna tocmai se trezea Puteţi să vă imaginaţi bucuria, recunoștinţa, lacrimile de recunoștinţă! Platon, cel care ieri era distrus și mai mult mort decât viu, plânge acum la pieptul meu Vai! Toţi soţii sunt la fel încă de la crearea căsătoriei legitime! Nu îndrăznesc să mai adaug nimic, numai că, după acest episod, speranţele bietului Petea s-au spulberat definitiv Mai întâi am crezut că o să mă înjunghie când o să afle, chiar mă și pregătisem pentru această întâlnire, însă s-a întâmplat ceea ce nici eu n-aș fi bănuit: leșină, seara începe să delireze, iar a doua zi îl scutură febra; plânge ca un copil, zbătându-se în convulsii Peste o lună, de îndată ce s-a înzdrăvenit, a cerut să fie trimis în Caucaz; a ieșit un adevărat roman! Până la urmă, a fost omorât în Crimeea",
    "397": " Pe atunci, fratele lui, Stepan Vorhovskoi, încă mai era comandant de regiment, în luptele acelea s-a distins Mărturisesc că mulţi ani m-au chinuit remușcările: de ce, la ce bun i-am dat o lovitură atât de necruţătoare? Mai treacă-meargă dacă aș fi fost și eu îndrăgostit Însă la mijloc n-a fost decât o ștrengărie, un simplu crailâc și nimic altceva Și poate că, dacă nu i-aș fi suflat buchetul acela, omul ar fi trăit și astăzi, ar fi fost fericit, ar fi avut succese și nu i-ar fi trecut prin minte să-și pună grumazul sub sabia turcului Afanasi Ivanovici tăcu cu aceeași gravă demnitate cu care își începuse povestirea Cei prezenţi remarcară că, atunci când Afanasi Ivanovici încheiase, ochii Nastasiei Filippovna începură să ardă cumva ciudat și chiar buzele îi tremurau Toţi îi priveau curioși pe amândoi — Încă unul l-a trișat pe Ferdâșcenko! Ah, cum l-a trișat! Da, chiar l-a trișat! strigă Ferdâșcenko cu voce plângăreaţă, înţelegând că poate și trebuie să strecoare o vorbă",
    "398": " — Pe dumneata cine nu te lasă să pricepi cum stau lucrurile? Ia și învaţă de la oamenii deștepţi! i-o reteză aproape triumfătoare Daria Alexeevna (o veche și fidelă amică și complice a lui Toţki) — Aveţi dreptate, Afanasi Ivanovici, acest petit jeu e teribil de plicticos și trebuie să-i punem capăt, spuse Nastasia Filippovna cu un ton neglijent Vă povestesc și eu ce v-am promis, apoi haideţi să jucăm cărţi cu toţii — Dar să auzim mai întâi anecdota promisă! o susţinu cu ardoare generalul — Prinţe, i se adresă brusc și pe neașteptate Nastasia Filippovna, aici sunt vechii mei prieteni, generalul și Afanasi Ivanovici, care tot vor să mă mărite Ia spuneţi-mi ce credeţi: să mă mărit sau nu? Voi face cum spuneţi dumneavoastră Afanasi Ivanovici păli la faţă, generalul încremeni; toţi făcură ochii mari și-și lungiră gâturile Ganea se prefăcu într-o stană de piatră",
    "399": " — Cu cine? întrebă prinţul abia deslușit — Cu Gavrila Ardalionovici Ivolghin, continuă Nastasia Filippovna la fel de tăios, ferm și răspicat Urmară câteva secunde de tăcere; prinţul parcă încerca, dar nu putea să vorbească din pricina unei greutăţi care îi apăsa pieptul — N-nu nu vă măritaţi! șopti el în cele din urmă și își trase sufletul cu greu — Așa va fi! Gavrila Ardalionovici, i se adresă ea acestuia cu voce autoritară și parcă solemnă, ai auzit ce a hotărât prinţul? Acesta e și răspunsul meu, așa că problema e definitiv încheiată! — Nastasia Filippovna! rosti Afanasi Ivanovici cu glasul tremurător — Nastasia Filippovna! spuse generalul cu voce convingătoare, dar alarmantă Toţi ceilalţi începură să se agite îngrijoraţi — Ce s-a întâmplat, domnilor? continuă ea, privindu-și oaspeţii parcă mirată De ce v-aţi alarmat? Și ce figuri aveţi! — Dar",
    "400": " amintiţi-vă, Nastasia Filippovna, bâigui Toţki, poticnindu-se în cuvinte, mi-aţi promis cât se poate de benevol și, cel puţin, aţi putea să mă cruţaţi Mă aflu în dificultate și desigur, sunt surprins, dar Într-un cuvânt, acum, în acest moment și în în public și totul așa să puneţi capăt, cu un asemenea petit jeu, unei chestiuni serioase, care ţine de onoare și de inimă de care depinde — Nu vă înţeleg, Afanasi Ivanovici; vorbiţi într-adevăr confuz În primul rând, ce înseamnă “în public“? Oare nu suntem într-un excelent cerc de buni prieteni? Și de ce „petit jeu“? Într-adevăr, am vrut și eu să-mi spun anecdota și iată că am spus-o; nu-i reușită? Și de ce susţineţi că treaba „nu-i serioasă“? Aţi auzit doar că i-am spus prinţului: „Cum spuneţi, așa va fi“; dacă ar fi spus „da“, mi-aș fi dat imediat consimţământul, dar a spus „nu“ și am refuzat",
    "401": " În privinţa aceasta, toată viaţa mea a atârnat de un fir de păr; ce vreţi mai serios decât atât? — Dar prinţul, ce amestec are aici prinţul? Și cine-i prinţul, la urma urmei? bâigui generalul care aproape nu-și mai putea stăpâni furia faţă de autoritatea chiar jignitoare a prinţului — Prinţul, pentru mine, e primul om din viaţa mea pe care l-am simţit că mi-e sincer devotat El a avut încredere în mine din prima clipă, am și eu încredere în el — Nu-mi mai rămâne decât să-i mulţumesc Nastasiei Filippovna pentru extrema delicateţe cu care a procedat faţă de mine, îngăimă, în sfârșit, cu vocea tremurătoare și cu gura strâmbă, Ganea, care era palid la faţă Firește, așa trebuia să se întâmple Dar prinţul Prinţul în această afacere — Vrei să spui că are intenţia să pună mâna pe cele șaptezeci și cinci de mii? i-o reteză brusc Nastasia Filippovna",
    "402": " Asta ai vrut să spui?! Afanasi Ivanovici, chiar am uitat să precizez: păstraţi-vă cele șaptezeci și cinci de mii și să știţi că vă redau gratuit libertatea Ajunge! Trebuie să răsuflaţi și dumneavoastră ușurat! Nouă ani și trei luni! Mâine va fi altfel, iar astăzi e ziua mea și nu mai depind de nimeni, pentru prima oară în viaţă! Generale, luaţi-vă și dumneavoastră perlele, dăruiţi-le soţiei, iată-le, iar mâine plec definitiv din apartament Și nu vom mai avea serate, domnilor! Spunând toate acestea, se ridică brusc, ca și cum ar fi vrut să plece — Nastasia Filippovna! Nastasia Filippovna! se auzi din toate părţile Toţi începură să se agite, toţi se ridicară de la locurile lor; toţi o înconjurară, toţi ascultară cu neliniște aceste cuvinte întretăiate, febrile, frenetice; toţi simţeau un fel de dezordine, nimeni nu putea ajunge la un sens, nimeni nu putea înţelege nimic",
    "403": " În această clipă, se auzi brusc sunetul clopoţelului de la intrare, smucit cu putere, exact ca mai înainte acasă la Ganea — A-a-a! Iată și deznodământul! În sfârșit! E unsprezece și jumătate! strigă Nastasia Filippovna Vă rog să luaţi loc, domnilor, urmează deznodământul! Spunând aceste cuvinte, se așeză și ea Pe buzele ei flutura un zâmbet ciudat Stătea tăcută, în așteptare înfrigurată, uitându-se la ușă — Rogojin cu suta de mii, nu mai e nici o îndoială, bolborosi Ptiţân ca pentru sine XVtc \"XV\" Intră camerista Katia, foarte speriată — Dumnezeu știe ce-i acolo, Nastasia Filippovna, au dat buzna vreo zece oameni, toţi beţi și vor să vină aici, zic că-i Rogojin și că dumneavoastră știţi despre ce-i vorba — Așa-i, Katia, introdu-i chiar acum pe toţi — Chiar pe toţi, Nastasia Filippovna? Dar sunt într-un hal fără de hal",
    "404": " Zău așa! — Pe toţi, introdu-i pe toţi, Katia, nu te teme, adu-i aici până la ultimul, altfel intră și fără să le dai voie Ia te uită ce tărăboi fac, ca acum câteva ore! Domnilor, li se adresă ea musafirilor, poate vă veţi supăra că primesc asemenea vizitatori în prezenţa dumneavoastră Regret nespus și vă cer iertare, dar așa trebuie, și aș dori foarte, foarte mult să acceptaţi să-mi fiţi martori la acest deznodământ, deși, la drept vorbind, cum doriţi Musafirii continuau să se mire, să șușotească și să facă schimburi de priviri, însă era absolut clar că toate acestea fuseseră prevăzute și puse la cale din timp și că Nastasia Filippovna – deși, firește, își pierduse minţile – nu mai putea fi de-acum făcută să se răzgândească Pe toţi îi chinuia grozav curiozitatea Pe deasupra, nici nu prea avea cine să se sperie",
    "405": " Nu erau decât două femei: Daria Alexeevna, doamna cea volubilă care văzuse destule la viaţa ei, așa că era greu s-o pună cineva în încurcătură, și frumoasa, dar taciturna necunoscută Însă era prea puţin probabil ca frumoasa necunoscută să poată înţelege ceva; era nemţoaică și habar n-avea de limba rusă; pe deasupra, se pare, era pe cât de frumoasă, pe atât de proastă Își făcuse de puţin timp apariţia în oraș și devenise deja o modă să fie invitată la anumite serate, în îmbrăcămintea ei de mare lux, pieptănată ca la o expoziţie, pentru a fi așezată, ca un tablou splendid, la vedere, înfrumuseţând astfel petrecerea, la fel cum unii, pentru sindrofiile lor, împrumută de la cunoscuţi, pentru o seară, un tablou, o vază, o statuie sau un paravan pentru șemineu Cât despre bărbaţi, Ptiţân, de pildă, era amic cu Rogojin; Ferdâșcenko se simţea ca peștele în apă; iar Ganecika tot nu-și putea veni în fire, însă și el simţea, vag, dar impetuos, nevoia arzătoare de a rămâne până la capăt ţintuit la stâlpul infamiei; bătrânul învăţător, care înţelegea prea puţin despre ce-i vorba, mai că nu plângea și literalmente tremura de spaimă, remarcând o îngrijorare neobișnuită în jur și la însăși Nastasia Filippovna, pe care o diviniza ca pe propria lui nepoată; însă el ar fi preferat să moară, decât s-o părăsească în aceste clipe",
    "406": " În ce-l privește pe Afanasi Ivanovici, acesta, firește, nu se putea compromite cu asemenea aventuri; dar era prea interesat de afacere, chiar dacă aceasta luase o cotitură atât de nebunească; de fapt și Nastasia Filippovna lăsase să-i scape la adresa lui două-trei cuvinte cu tâlc, astfel că nu putea nicidecum să plece, nelămurind definitiv lucrurile Numai generalul Epancin, care cu câteva minute în urmă fusese jignit prin restituirea atât de neelegantă a cadoului, se putea supăra acum și mai mult de aceste excentricităţi neobișnuite sau, spre exemplu, de apariţia lui Rogojin; de fapt, o persoană ca el se înjosise și-așa prea mult, acceptând să stea alături de Ptiţân și Ferdâșcenko; dar situaţia pe care o putuse crea forţa dragostei fusese, în sfârșit, învinsă de sentimentul obligaţiei, de conștiinţa datoriei, a rangului, a propriei importanţe și, îndeobște, de respectul de sine, care-i dicta că Rogojin și ceata lui n-au ce căuta aici, în orice caz nu în prezenţa Excelenţei Sale",
    "407": " — Ah, generale, îl întrerupse Nastasia Filippovna de îndată ce el i se adresă cu această declaraţie, uitasem! Dar fiţi convins că în legătură cu dumneavoastră am prevăzut totul Dacă vă simţiţi atât de jignit, nu insist și nu vă reţin, deși aș dori foarte mult ca tocmai dumneavoastră să fiţi lângă mine acum În orice caz, vă mulţumesc mult pentru amiciţia și măgulitoarea dumneavoastră atenţie, dar, dacă vă temeţi — Daţi-mi voie, Nastasia Filippovna, strigă generalul într-un avânt de mărinimie cavalerească, mie îmi spuneţi aceste lucruri? Păi eu, numai din devotament, rămân acum lângă dumneavoastră și dacă, de pildă, va apărea vreo primejdie De altminteri, mărturisesc că m-a apucat o curiozitate nespusă N-am vrut decât să spun că vor murdări covoarele sau, poate, vor sparge ceva De fapt, cred că n-ar trebuie să-i primiţi deloc, Nastasia Filippovna! — Rogojin în persoană! anunţă Ferdâșcenko",
    "408": " — Ce ziceţi, Afanasi Ivanovici, se grăbi generalul să-i șoptească lui Toţki, oare nu cumva a înnebunit? Adică fără alegorii, în sensul veritabil, medical al cuvântului? — Doar v-am spus că a avut întotdeauna predispoziţia asta, se eschivă cu abilitate Afanasi Ivanovici — Pe deasupra, are și febră Ceata lui Rogojin era aproape în aceeași alcătuire ca și dimineaţă; i se alăturaseră doar un bătrânel destrăbălat, care la timpul lui fusese redactorul unei gazete demascatoare, pentru cheflii, despre care circula anecdota că și-ar fi amanetat și băut dinţii de aur, și un fost sublocotenent, evident adversar și concurent, prin meserie și menire, al domnului de dimineaţă cu pumnii; pe fostul sublocotenent nimeni din bandă nu-l cunoștea; îl adunaseră de pe stradă, pe partea însorită a bulevardului Nevski Prospekt, unde-i oprea pe trecători și, în stilul lui Marlinski,33 cerea pomană sub pretextul subtil că și el „dădea câte cincisprezece ruble, la timpul său, celor care-i cereau“",
    "409": " Cei doi concurenţi își arătară de la bun început ostilitate reciprocă Mai vechi în echipă, domnul cu pumnii, după ce „cerșetorul“ fusese primit și el, se considera chiar jignit și, fiind tăcut de la natură, doar mugea câteodată ca ursul și trata cu profund dispreţ lingușelile și gudurăturile „cerșetorului“, care se dovedise a fi o persoană mondenă și politicoasă și încerca să se dea bine cu el După cum arăta, sublocotenentul dădea impresia că „la treabă“ se descurcă mai ales prin dibăcie și agerime, decât cu forţa; de altminteri, și ca statură era mai scund decât domnul cu pumnii Delicat, neangajându-se în polemică pe faţă, dar lăudându-se grozav, de câteva ori făcuse aluzie la avantajele boxului englezesc, într-un cuvânt, se dovedi curat occidentalist Domnul cu pumnii, la auzul cuvântului „box“, zâmbise doar dispreţuitor și jignitor și, din partea sa, necatadicsind să intre în deliberări directe cu acesta, îi arăta câteodată tăcut, ca din întâmplare, sau, mai bine zis, scotea uneori la vedere un lucru cu desăvârșire naţional – un pumn uriaș, vânos, noduros, acoperit cu un fel de puf roșcat, și toţi înţelegeau cât se poate de clar că, dacă acest lucru profund naţional nu dă greș și dacă se abate asupra unui obiect, praful și pulberea se alege într-adevăr din acesta",
    "410": " Nici acum nu era vreunul beat criţă, ca și dimineaţă, ca urmare a grijii lui Rogojin, care toată ziua se gândise la vizita ce urma să i-o facă Nastasiei Filippovna El însuși reușise să se trezească aproape de tot, în schimb mai că nu era cu desăvârșire buimăcit de toate impresiile pe care i le oferise această zi diformă, care nu mai semăna cu nici una dintre cele trăite până atunci Un singur gând îl însoţea permanent, intrat adânc în memoria și inima lui, în fiecare minut, în fiecare clipă Numai de dragul acestui singur gând își petrecuse tot timpul, de la cinci după-amiază până la unsprezece seara, extraordinar de trist și alarmat, bătându-și capul cu feluriţi Kinderi și Biskupi, care aproape înnebuniseră, umblând ca bezmeticii ca să-i împlinească lui vrerea Și, în pofida tuturor dificultăţilor, suta de mii, la care, în glumă și cât se poate de vag, făcuse aluzie Nastasia Filippovna, fusese în cele din urmă adunată, cu o dobândă despre care însuși Biskup, rușinat, vorbea cu Kinder numai în șoaptă",
    "411": " Ca și la precedenta întâlnire, Rogojin pășea în frunte, ceilalţi îl urmau, fiind totuși întrucâtva temători, deși aveau conștiinţa deplină a privilegiilor lor Dumnezeu știe de ce, cel mai mult se temeau de Nastasia Filippovna Unii dintre ei chiar se așteptau să fie imedit „azvârliţi pe scară în jos“ Printre cei de această părere se număra, de altfel, fantele și cuceritorul de inimi Zaliojev Însă alţii, mai ales domnul cu pumnii, chiar dacă nu pe faţă, ci doar în inimă, nutreau pentru Nastasia Filippovna cea mai profundă desconsideraţie, chiar o urau și veniseră spre ea ca la un asediu Totuși splendidul aranjament al primelor două camere, lucrurile de care ei nu mai auziseră și pe care nu le mai văzuseră, mobilele rare, tablourile, statuia uriașă a Venerei, toate acestea le produseseră o impresie zguduitoare, vecină cu spaima Dar această impresie nu-i împiedică să se strecoare după Rogojin în salon, intrând câte unul și manifestându-și curiozitatea obraznică; însă când domnul cu pumnii, „cerșetorul“ și încă vreo câţiva, printre ceilalţi oaspeţi, îl remarcară pe generalul Epancin, în prima clipă fură atât de intimidaţi, că începură să dea câte puţin îndărăt, retrăgându-se în cealaltă cameră",
    "412": " Doar Lebedev, fiind dintre cei mai curajoși și convinși, pășea aproape în rând cu Rogojin, conștient de ceea ce înseamnă un milion patru sute de mii și o sută de mii chiar acum, în clipa asta, în palmă Trebuie totuși să remarcăm că toţi, neexcluzându-l nici pe atoateștiutorul Lebedev, nu erau foarte lămuriţi în ce privește dimensiunile și limitele puterii lor, întrebându-se dacă într-adevăr totul le era permis acum sau nu În anumite momente, Lebedev era gata să jure că le e permis totul, însă, în alte momente, resimţea necesitatea alarmantă de a repeta în gând, pentru orice eventualitate, câteva articole, preponderent încurajatoare și liniștitoare, din Codul Penal Asupra lui Rogojin, salonul Nastasiei Filippovna produsese o impresie exact inversă celei pe care o încercaseră însoţitorii săi De cum se ridicase draperia și o văzuse pe Nastasia Filippovna, totul încetase să mai existe pentru el, ca și dimineaţă, chiar mai abitir decât dimineaţă",
    "413": " Se făcu palid și se opri pentru o clipă; se putea ghici că inima îi bate grozav de tare Sfios și pierdut, o privi câteva secunde, fără să-și plece ochii, pe Nastasia Filippovna Brusc, parcă pierzându-și minţile și aproape clătinându-se, se duse spre masă; în drum se lovi de scaunul lui Ptiţân și călcă cu cizmele murdare garnitura de dantelă de la splendida rochie albastră a frumoasei și taciturnei nemţoaice; nu se scuză și nici măcar nu-și dădu seama Apropiindu-se de masă, puse pe ea obiectul ciudat cu care intrase în salon ţinându-l în faţă, cu ambele mâini întinse Era un teanc mare de bani, înalt de vreo trei și lung de vreo patru verșoci34, bine împachetat în Curierul bursei, strâns legat din toate părţile și de două ori în cruciș cu o sfoară din cele cu care se leagă căpăţânile de zahăr Apoi rămase nemișcat, cu mâinile lăsate în jos, fără să spună o vorbă, ca și cum și-ar fi așteptat sentinţa",
    "414": " Era îmbrăcat în aceleași haine ca și dimineaţă, la care se adăugau un fular nou de mătase, de un verde crud cu dungi roșii, un ac enorm cu briliant, a cărui măciulie înfăţișa un cărăbuș; pe degetul murdar de la mâna dreaptă își pusese un inel masiv, tot cu briliant Lebedev se opri cam la vreo trei pași de masă; ceilalţi, cum am mai spus, se strecurau încet în salon Katia și Pașa, cameristele Nastasiei Filippovna, dădură și ele fuga ca să privească dindărătul draperiilor, cu mare uimire și spaimă — Ce-i asta? întrebă Nastasia Filippovna, privindu-l pe Rogojin atentă și curioasă și arătând cu ochii „obiectul“ — Suta de mii! răspunse acesta aproape în șoaptă — A, te-ai ţinut totuși de cuvânt! Ia loc, te rog, uite, pe scaunul ăsta; o să-ţi spun ceva mai târziu Cine-i cu dumneata? Tot amicii de dimineaţă? Să intre și să ia loc; uite, se poate pe canapeaua de colo și pe cealaltă",
    "415": " Uite și două fotolii ce-i cu ei, nu vor? Într-adevăr, câţiva se intimidaseră vizibil, bătuseră în retragere și se așezaseră în cealaltă cameră; alţii însă rămăseseră și luară loc la invitaţia amfitrioanei, căutând totuși să fie cât mai departe de masă, prin colţuri; câţiva ar fi dorit încă s-o șteargă, în timp ce alţii se înviorau nefiresc de repede de la o clipă la alta Rogojin se așeză pe scaunul arătat, dar nu stătu jos mult timp; curând se ridică și rămase în picioare Încetul cu încetul, începu să-i vadă și să-i recunoască pe musafiri Zărindu-l pe Ganea, râse răutăcios și șopti ca pentru sine: „Ţi-am făcut-o!“ Pe general și pe Afanasi Ivanovici îi privi fără sfială și chiar fără vreo curiozitate specială Dar când, lângă Nastasia Filippovna, îl văzu pe prinţ, nu mai putu mult timp să-și ia ochii de la el, uimit peste poate și parcă nefiind în stare să-și explice această întâlnire",
    "416": " Se putea bănui că din când în când îl apucau momente de delir Pe lângă toate zguduirile de peste zi, noaptea precedentă și-o petrecuse în tren și nu dormise de aproape patruzeci și opt de ore — Aici, domnilor, sunt o sută de mii, spuse Nastasia Filippovna adresându-li-se tuturor cu un fel de provocare febril-nerăbdătoare, iată, în acest pachet murdar Mai înainte, ca un nebun, a strigat că în această seară îmi aduce o sută de mii, așa că l-am așteptat Venise să mă cumpere: a început cu optsprezece mii, a sărit apoi brusc la patruzeci, iar pe urmă a ajuns și la o sută Dar s-a ţinut de cuvânt! Ptiu, ce palid e! Ce vă spun s-a întâmplat astăzi la Ganecika: venisem s-o vizitez pe mămica lui, să-mi cunosc viitoarea familie, iar soră-sa mi-a strigat în faţă: „Chiar n-o alungă nimeni de-aici pe nerușinata asta?“ Iar pe Ganecika, frate-su, l-a scuipat în obraz",
    "417": " Ce să zic, fata are o fire voluntară! — Nastasia Filippovna! rosti dojenitor generalul Începea să înţeleagă puţin situaţia, în felul său — Ce-i, generale? Nu-i cuviincios, da? Am făcut-o destul pe grozava! Dacă la teatrul francez, în lojă, am stat precum virtutea inaccesibilă de la balconul întâi, dacă am fugit ca o sălbatică de toţi cei care s-au ţinut cinci ani după mine, dacă m-am uitat la toată lumea precum virginitatea mândră – toate astea s-au întâmplat pentru că a dat prostia peste mine! Iată, în prezenţa dumneavoastră, el a venit și-a pus pe masă o sută de mii, și asta după cinci ani de neprihănire; sunt sigură că a venit cu troica la poartă M-a preţuit într-o sută de mii! Ganecika, văd că încă mai ești supărat pe mine, așa-i? Chiar voiai să mă introduci în familia ta? Pe mine, care-s de-o teapă cu Rogojin! Ce-a spus prinţul adineaori? — N-am spus că sunteţi de-o teapă cu Rogojin, nu sunteţi de teapa lui! rosti prinţul cu vocea tremurătoare",
    "418": " — Nastasia Filippovna, draga mea, ajunge, scumpo! zise deodată, nemaiputând răbda, Daria Alexeevna Dacă ţi s-a făcut lehamite de ei, dă-i afară! Și vrei să pleci cu ăsta, chiar și pentru o sută de mii?! Ce-i drept, o sută de mii sunt bani, nu glumă! Suta de mii ia-o și pe el gonește-l Asta trebuie să faci; ah, să fiu eu în locul tău, cum mi ţi i-aș că cine se cred! Daria Alexeevna chiar se înfuriase Era o femeie bună la suflet și foarte ușor impresionabilă — Nu te supăra, Daria Alexeevna, îi răspunse râzând Nastasia Filippovna, doar nici eu nu i-am spus-o la supărare I-am imputat eu ceva? Chiar că nu pricep cum de-a dat prostia peste mine, încât am vrut să intru într-o familie cinstită Am văzut-o pe maică-sa, mâna i-am sărutat-o Și dacă mai înainte, la tine acasă, Ganecika, mi-am bătut joc e pentru că am vrut să văd pentru cea din urmă oară: până unde poţi să ajungi? M-ai uimit foarte mult, zău așa",
    "419": " La multe mă așteptam, dar la asta nu! Chiar mă puteai lua de soţie știind că unul ca el îmi dăruiește un colier de perle atât de scump și mai că n-o face în ajunul nunţii tale, iar eu îl primesc? Dar Rogojin? Chiar la tine-n casă, cu maică-ta și cu soră-ta de faţă, s-a târguit pentru mine, iar tu, după asta, ai venit în peţit și mai că n-ai adus-o și pe soră-ta! Oare Rogojin a avut dreptate când a zis că ești în stare, pentru trei ruble, să te târăști până la Vasilievski Ostrov? — Se târăște, spuse deodată Rogojin, încet, dar cu un aer de profundă convingere — Și măcar dacă ai muri de foame, dar se zise că ai leafă frumoasă! Și, pe lângă rușine, mai erai în stare să duci în casă o soţie pe care o urăști! (Căci mă urăști, știu asta!) Da, acum cred că un om ca tine e în stare să înjunghie pentru bani",
    "420": " Doar în ziua de astăzi i-a apucat pe toţi o asemenea lăcomie, încât n-au în cap decât banii, de parcă s-au tâmpit de tot Până și ţâncii se-apucă de cămătărie! Sau câte unul înfășoară biciul în mătase, îl înţepenește și pe la spate, ca unui berbec, îi taie beregata celui mai bun prieten, cum am citit nu de mult Da, mare nerușinat mai ești! Și eu sunt nerușinată, dar tu mă întreci Ca să nu mai zic nimic de cel cu buchetele — Nu vă mai recunosc, Nastasia Filippovna! exclamă generalul, plesnindu-și palmele a sinceră dezolare Dumneavoastră, atât de delicată, cu idei atât de inteligente și – uite! Ce limbaj! Ce stil! — Acum sunt beată, generale, râse brusc Nastasia Filippovna, și vreau să petrec! Astăzi e ziua mea, ziua mea naţională, ziua mea triumfală, am așteptat-o de mult Daria Alexeevna, îl vezi pe acest buchetier, pe acest Monsieur aux camélias*, care stă și râde la noi",
    "421": " — Nu râd, Nastasia Filippovna, ascult doar cu cea mai mare atenţie, pară Toţki cu demnitate — Ia spuneţi-mi, la ce bun l-am chinuit cinci ani încheiaţi și l-am ţinut lângă mine? Parcă merita! Pur și simplu, e așa cum trebuie să fie Ba încă m-ar mai putea considera și vinovată în faţa lui: doar m-a educat, m-a ţinut ca pe o contesă, bani, atâţia bani s-au dus, s-a apucat să-mi caute un soţ de treabă încă de pe când eram acolo, iar aici l-a găsit pe Ganecika; și ca să vezi: în acești cinci ani n-am trăit cu el, dar banii i-am luat și am crezut că am dreptate! Căci mă zăpăcisem de tot! Tu zici acum să iau suta de mii și să-i alung dacă mi-e scârbă de ei Aici e-aici, că mi-e scârbă M-aș fi putut mărita de mult cu altul mai breaz decât Ganecika, dar și de asta mi-ar fi fost scârbă",
    "422": " Și la ce bun mi-am irosit cinci ani cu ura asta? Dacă vrei, crezi, dacă nu – nu, dar, cu patru ani în urmă, mă gândeam într-un timp chiar să mă mărit cu Afanasi Ivanovici Pe-atunci aveam din ură această intenţie; câte și mai câte nu-mi treceau prin cap; zău că l-aș fi silit să mă ia! Chiar el îmi dăduse a înţelege că ar vrea, îţi vine să crezi una ca asta? Ce-i drept, minţea, dar e-așa de pofticios, nu poate rezista Însă mai pe urmă, slavă Domnului, m-am întrebat: merită el atâta ură? Și deodată mi s-a făcut atâta scârbă de el, că nu l-aș fi luat nici dacă chiar el m-ar fi cerut în căsătorie Și timp de cinci ani am tot făcut-o pe grozava! Nu, mai bine să ajung în stradă, unde chiar că mi-e locul! Sau să-mi fac de cap cu Rogojin, sau să mă fac spălătoreasă de mâine! Căci nimic din ce am pe mine nu-i al meu; dacă plec, i-arunc totul, ultima zdreanţă i-o las și cine o să mă ia dacă rămân fără nimic? Ia întreabă-l pe Ganea, m-ar lua? Păi nici Ferdâșcenko nu m-ar lua!",
    "423": " — Ferdâșcenko, poate, nu v-ar lua, Nastasia Filippovna, sunt om sincer, o întrerupse Ferdâșcenko, în schimb prinţul v-ar lua! Uite, staţi și vă plângeţi, dar ia priviţi-l pe prinţ! Îl urmăresc de mult Curioasă, Nastasia Filippovna se răsuci spre prinţ — E adevărat? întrebă ea — E adevărat, șopti prinţul — M-aţi lua așa cum sunt, fără nimic! — V-aș lua, Nastasia Filippovna — Altă anecdotă! bombăni generalul Puteam să ne așteptăm la asta Cu privirea tristă, severă și pătrunzătoare, prinţul se uita în ochii Nastasiei Filippovna, care continua să-l examineze — S-a găsit unul! spuse ea deodată, adresându-i-se iarăși Dariei Alexeevna Îl cunosc eu, chiar că o face din bunătatea inimii Mi-am găsit binefăcătorul! De altminteri, poate că-i adevărat ce se zice despre el; cică-i ţicnit Dar cu ce-o să trăiești dacă ești așa de îndrăgostit, încât dumneata, ca prinţ ce te afli, iei una ca mine, care-s de teapa lui Rogojin? — Nastasia Filippovna, iau o femeie cinstită, nu una de teapa lui Rogojin, spuse prinţul",
    "424": " — Eu sunt aia cinstită? — Dumneavoastră — Ei, asta-i din romane! Scumpe prinţ, toate astea-s năluciri de altădată, acum lumea s-a deșteptat și vede că-s neghiobii! Și-apoi, cum să te însori, când dumneata însuţi ai avea nevoie de o dădacă! Prinţul se ridică și, cu voce tremurătoare, sfioasă, dar în același timp cu aerul unui om profund convins, rosti: — Nu știu nimic, Nastasia Filippovna, n-am văzut nimic, aveţi dreptate, dar voi considera că nu eu, ci dumneavoastră îmi faceţi mie onoarea Eu sunt un nimeni, însă dumneavoastră aţi suferit și aţi ieșit curată din iadul acesta, ceea ce e mult Și de ce să vă rușinaţi și să plecaţi cu Rogojin? De vină-i numai febra Domnului Toţki i-aţi restituit cele șaptezeci și cinci de mii și spuneţi că renunţaţi la tot ce-i aici, așa ceva n-ar face nimeni dintre cei prezenţi",
    "425": " Eu Nastasia Filippovna vă iubesc Aș muri pentru dumneavoastră, Nastasia Filippovna N-o să permit nimănui să spună ceva despre dumneavoastră, Nastasia Filippovna Dacă vom fi săraci, voi munci, Nastasia Filippovna După ultimele cuvinte se auzi chicotitul lui Ferdâșcenko, al lui Lebedev și chiar generalul sforăi cumva cu mare nemulţumire Ptiţân și Toţki nu puteau să nu zâmbească, dar se abţineau Ceilalţi rămaseră pur și simplu cu gura căscată de uimire — Însă, poate, nu vom fi săraci, ci foarte bogaţi, Nastasia Filippovna, continuă prinţul pe același ton sfios De fapt, nu știu precis și-i păcat că până acum n-am izbutit să aflu nimic toată ziua, însă în Elveţia am primit o scrisoare din Moscova de la un domn Salazkin, care mă înștiinţează că s-ar putea să primesc o moștenire foarte mare",
    "426": " Iată scrisoarea Într-adevăr, prinţul scoase o scrisoare din buzunar — Nu cumva aiurează? mormăi generalul E o adevărată casă de nebuni! Se lăsă o tăcere de o clipă — Prinţe, mă înșel eu sau aţi spus că scrisoarea este de la Salazkin? întrebă Ptiţân E un om foarte cunoscut în anumite cercuri; e un cunoscut misit în afaceri și, dacă v-a înștiinţat el, puteţi să aveţi încredere Din fericire, îi cunosc scrisul, pentru că am avut recent o treabă Dacă mi-aţi da voie să arunc o privire, poate că aș fi în măsură să vă spun ceva Tăcut, cu mâna tremurătoare, prinţul îi întinse scrisoarea — Cum se poate? sări generalul, uitându-se la ceilalţi ca un descreierat Chiar să fie o moștenire la mijloc? Toţi își aţintiră privirile spre Ptiţân, care citea scrisoarea Curiozitatea generală primise un impuls nou și extraordinar",
    "427": " Ferdâșcenko nu-și găsea astâmpărul; Rogojin privea nedumerit și, teribil de alarmat, își muta privirea de la prinţ la Ptiţân și invers În așteptare, Daria Alexeevna ședea ca pe spini Nici măcar Lebedev nu rezistă, ieși din colţul său și, chinuindu-se de mama focului, începu să citească peste umărul lui Ptiţân, având aerul unui om care se teme că din clipă în clipă va fi luat la pumni pentru asta XVItc \"XVI\" — Afacerea e sigură, anunţă, în sfârșit, Ptiţân, împăturind scrisoarea și întinzându-i-o prinţului Fără bătaie de cap, pe baza unui testament indiscutabil al unei mătuși, primiţi un capital extrem de mare — Imposibil! exclamă generalul, parcă ar fi tras cu tunul Toţi rămăseseră din nou cu gurile căscate Adresându-i-se în special lui Ivan Feodorovici, Ptiţân dădu lămuriri că prinţului, cu vreo cinci luni în urmă, îi murise o mătușă, pe care acesta n-o întâlnise niciodată personal, soră mai mare a mamei prinţului, fiica lui Papușin, negustor care făcuse parte din cea de-a treia breaslă a Moscovei, mort sărac și falit",
    "428": " Însă fratele mai mare al acestui Papușin, care murise și el de curând, fusese un negustor renumit și bogat Cam cu un an în urmă, aproape în decursul aceleiași luni, îi muriseră cei doi fii, singurii pe care îi avea Această nenorocire l-a zdrobit atât de tare, încât în scurt timp însuși bătrânul s-a îmbolnăvit și a murit Era văduv, n-avea absolut nici un moștenitor, în afară de mătușa prinţului, care era nepoata dreaptă a lui Papușin, o femeie foarte săracă, oploșită în casa acestuia În timpul primirii moștenirii, această mătușă era și ea pe moarte din pricina dropicii, dar de îndată încercase să dea de urma prinţului, încredinţându-i această treabă lui Salazkin, și apucase să-și facă testamentul Probabil nici prinţul, nici doctorul la care acesta locuise în Elveţia nu doriseră să aștepte înștiinţări oficiale sau să ceară relaţii, iar prinţul, cu scrisoarea lui Salazkin în buzunar, se hotărâse să vină personal",
    "429": " — Vă pot spune un singur lucru, încheie Ptiţân, adresându-i-se prinţului: totul e indiscutabil și legal, și cuvintele scrise de Salazkin cu privire la indiscutabilitatea și legalitatea problemei dumneavoastră le puteţi lua drept bani curaţi, pe care îi aveţi în buzunar Vă felicit, prinţe! Poate că și dumneavoastră veţi căpăta vreun milion și jumătate, dacă nu cumva chiar mai mult Papușin a fost un negustor foarte bogat — Halal de prinţul Mâșkin, ultimul din neamul său! zbieră Ferdâșcenko — Ura! strigă Lebedev cu vocea lui răgușită, de om beat — Și eu care adineaori l-am împrumutat pe sărmanul de el cu douăzeci și cinci de ruble, ha-ha-ha! Curată fantasmagorie! spuse generalul, aproape buimăcit de mirare Ei, felicitări, felicitări! Și, ridicându-se, se duse la prinţ și-l îmbrăţișă După el, și ceilalţi începură să se ridice, înghesuindu-se în jurul prinţului Chiar și cei retrași îndărătul draperiei începură să-și facă apariţia în salon",
    "430": " Se iscă o rumoare de voci, exclamaţii, unii chiar cerură șampanie, începură înghesuiala și agitaţia Pentru o clipă mai că nu uitară de Nastasia Filippovna și că aceasta era amfitrioana seratei Însă încetul cu încetul, aproape toţi deodată, își amintiră că prinţul i-a cerut mâna Deci, lucrurile începură să pară de trei ori mai smintite și neobișnuite ca înainte Profund uimit, Toţki strângea din umeri: mai că nu era singurul care rămăsese pe scaun, restul musafirilor se îngrămădeau împrejurul mesei Mai târziu toţi aveau să afirme că exact din momentul acesta Nastasia Filippovna și-a ieșit din minţi Continua să stea jos și îi învăluia pe toţi într-o privire ciudată, mirată, parcă încercând și neputând înţelege cum stau lucrurile Apoi, brusc, i se adresă prinţului și, încruntându-și ameninţător sprâncenele, îl privi cu atenţie; dar nu dură decât o clipă; poate i s-o fi părut că e vorba de o glumă, de o bătaie de joc; însă înfăţișarea prinţului o făcuse să uite această bănuială",
    "431": " Căzu pe gânduri, zâmbi apoi din nou, parcă neștiind nici ea precis de ce zâmbește — Înseamnă că sunt într-adevăr prinţesă! șopti ea ca pentru sine, ironic și, uitându-se întâmplător la Daria Alexeevna, izbucni în râs Deznodământul e neașteptat eu nu m-am gândit Dar, domnilor, de ce staţi în picioare? Fiţi buni și luaţi loc, felicitaţi-ne pe mine și pe prinţ! Cineva, mi se pare, a cerut șampanie; Ferdâșcenko, du-te și poruncește să se aducă Katia, Pașa, spuse ea zărindu-și cameristele în dreptul ușii, veniţi încoace, mă mărit, aţi auzit? Cu prinţul, are un milion și jumătate, e prinţul Mâșkin și mă ia de soţie! — Era și timpul, draga mea, să fie într-un ceas bun! Nu lăsa să-ţi scape norocul! strigă Daria Alexeevna, adânc zguduită de cele întâmplate — Stai lângă mine, prinţe, continuă Nastasia Filippovna, uite-așa; uite că vine și șampania; felicitaţi-ne, deci, domnilor! — Ura! strigară mai multe glasuri",
    "432": " Mulţi se dăduseră aproape de șampanie, inclusiv mai toată banda lui Rogojin Însă, deși strigau sau erau gata să strige, mulţi dintre ei, cu toată ciudăţenia împrejurărilor și a situaţiei, simţeau că decorul se modifică Alţii erau derutaţi și așteptau neîncrezători Iar alţii șușoteau că treaba aceasta e dintre cele mai obișnuite, că s-au mai văzut prinţi însurându-se cu te-miricine, chiar și cu ţigănci luate de-a dreptul din șatră În ceea ce-l privea pe Rogojin, acesta stătea în picioare și se uita în jur, cu faţa strâmbată într-un zâmbet imobil, nedumerit — Prinţe, dragule, vino-ţi în fire! îi șopti îngrozit generalul, apropiindu-se dintr-o parte și trăgându-l pe prinţ de mânecă Nastasia Filippovna observă și izbucni în râs — Nu, generale! De-acum sunt și eu prinţesă, doar aţi auzit că prinţul mă va ocroti! Afanasi Ivanovici, măcar dumneavoastră felicitaţi-mă! De-acum voi putea sta peste tot alături de soţia dumneavoastră; ce ziceţi, e convenabil să ai un asemenea soţ? Un milion și jumătate, prinţ și, cum se zice, idiot pe deasupra, ce-ar putea fi mai bun? De-abia de-acum începe viaţa adevărată! Ai întârziat, Rogojin! Ia-ţi iute pachetul, mă mărit cu prinţul și sunt mai bogată decât tine! Dar Rogojin înţelesese situaţia",
    "433": " O suferinţă inexprimabilă i se întipări pe faţă Își plesni palmele, din piept îi ţâșni un geamăt — Renunţă! îi strigă el prinţului Toţi începură să râdă — De dragul tău să renunţe? îl șfichiui, triumfătoare, Daria Alexeevna Ia te uită la el, mujicul, a trântit banii pe masă! Prinţul o ia de soţie, pe când tu ai vrut să faci scandal! — Și eu o iau de soţie! O iau chiar acum, în clipa asta! Dau tot — Ia vezi, ai venit beat de la cârciumă, va trebui să te dăm afară! repetă indignată Daria Alexeevna Râsetele se înteţiră — Ascultă, prinţe, i se adresă acestuia Nastasia Filippovna, uite cum se tocmește mujicul pentru logodnica dumitale — E beat, spuse prinţul Vă iubește foarte mult — Și mai târziu n-o să-ţi fie rușine că logodnica dumitale era cât pe ce să plece cu Rogojin? — Aveaţi febră, și acum mai aveţi încă febră, sunteţi parcă în delir",
    "434": " — Și n-o să-ţi fie rușine când mai apoi o să ţi se spună că soţia dumitale a fost ţiitoarea lui Toţki? — Nu, n-o să-mi fie Nu de bunăvoie aţi ajuns la Toţki — Și niciodată n-o să-mi cauţi pricină? — N-o să vă caut — Ai grijă, nu garanta pentru toată viaţa — Nastasia Filippovna, zise prinţul încet și parcă cu compasiune, v-am spus adineaori că, acceptând, nu eu, ci dumneavoastră îmi faceţi mie o onoare La aceste cuvinte, aţi râs și i-am auzit și pe ceilalţi râzând Poate că m-am exprimat foarte ridicol și am fost caraghios, dar mi s-a părut întotdeauna că înţeleg în ce constă onoarea și sunt sigur că am spus adevărul Acum aţi vrut să vă nenorociţi iremediabil, pentru că niciodată nu v-aţi fi iertat singură acest pas; și nu sunteţi vinovată cu nimic",
    "435": " Nu se poate ca viaţa dumneavoastră să nu mai aibă nici un rost Ce importanţă are faptul că a venit Rogojin, iar Gavrila Ardalionovici a vrut să vă înșele? De ce pomeniţi mereu despre asta? Aţi făcut ceva de care puţini sunt capabili, asta v-o repet, și dacă aţi vrut să plecaţi cu Rogojin, hotărârea asta aţi luat-o fiind bolnavă, în criză Și acum mai sunteţi în criză, așa că ar fi mai bine să vă băgaţi în pat Chiar de mâine v-aţi fi făcut spălătoreasă și tot n-aţi fi rămas cu Rogojin Sunteţi mândră, Nastasia Filippovna, dar sunteţi, poate, atât de nefericită, încât vă consideraţi vinovată Aveţi nevoie de multă îngrijire, Nastasia Filippovna Eu voi avea grijă de dumneavoastră Adineaori v-am văzut portretul și am avut impresia că revăd un chip cunoscut De îndată, mi s-a părut că m-aţi mai chemat cândva",
    "436": " Eu eu o să vă respect toată viaţa, Nastasia Filippovna, încheie prinţul brusc, ca și cum și-ar fi venit în fire, roșind și dându-și seama faţă de ce oameni spune aceste cuvinte Din pudoare, Ptiţân chiar își plecase capul și privea în pământ Toţki se gândi în sinea lui: „O fi el idiot, dar știe că vorba dulce mult aduce, asta-i natura umană!“ Remarcă și prinţul, dintr-un colţ, privirea scăpărătoare a lui Ganea, cu care acesta parcă ar fi vrut să-l prefacă în scrum — Ce om bun! exclamă înduioșată Daria Alexeevna — Un om cu carte, dar pierdut iremediabil! șopti generalul cu jumătate de gură Toţki își luă pălăria și se pregătea să se ridice, ca să dispară neobservat Făcu cu generalul un schimb de priviri, să plece împreună — Mulţumesc, prinţe, până acum nimeni nu a vorbit așa cu mine, rosti Nastasia Filippovna",
    "437": " Toţi s-au tocmit pentru mine, dar nici un om cumsecade nu m-a cerut în căsătorie Aţi auzit, Afanasi Ivanovici? Ce părere aveţi despre ce-a spus prinţul? Aproape că e la limita bunei-cuviinţe Rogojin! Mai stai, nu te grăbi să pleci! De fapt, văd că n-ai de gând să pleci Poate că, totuși, voi pleca cu tine Unde voiai să mă duci? — La Ekaterinhof35, îi raportă Lebedev din colţul său, iar Rogojin doar tresări și o privi cu ochi mari, nevenindu-i să creadă Era năucit de tot, de parcă ar fi primit o lovitură puternică în moalele capului — Ce-i cu tine, ce spui, scumpo! Chiar că te-a apucat o criză: ţi-ai ieșit din minţi? strigă speriată Daria Alexeevna — Chiar ai crezut, spuse râzând cu hohote Nastasia Filippovna și sări de pe canapea, că aș putea să-l nenorocesc pe pruncul ăsta? Asta i-ar pica tocmai la ţanc lui Afanasi Ivanovici: lui îi plac copiii! Hai, Rogojin! Pregătește-ţi pachetul! N-are a face că vrei să te însori, banii dă-i totuși încoace",
    "438": " Nu-i mare lucru nici să nu mă mărit cu tine Ai crezut că rămâi cu banii dacă te-ai hotărât să mă iei de nevastă? Nu ţine! Și eu sunt nerușinată! I-am fost ţiitoare lui Toţki Prinţe! Acum ţi se cuvine Aglaia Epancina, nu Nastasia Filippovna, ca să te-arate Ferdâșcenko cu degetul! Dumneata nu te temi, dar eu mă tem să nu te nenorocesc și să te fac mai târziu să-mi reproșezi asta! Cât despre declaraţia dumitale că-ţi fac cinste, asta o știe Toţki Iar tu, Ganecika, ai lăsat-o pe Aglaia Epancina să-ţi scape; n-ai știut? Dacă nu te-ai fi târguit cu ea, s-ar fi măritat negreșit cu tine! Așa sunteţi voi toţi: e totuna pentru voi dacă aveţi de-a face cu femei cinstite sau necinstite! Nu sunteţi în stare să le deosebiţi Ia uitaţi-vă cum se uită generalul cu gura căscată! — Aici e Sodoma, Sodoma! repeta generalul, dând din umeri",
    "439": " Și el se ridicase de pe canapea; iarăși erau toţi în picioare Nastasia Filippovna părea cuprinsă de o stare de frenezie — Chiar pleacă! gemu prinţul, frângându-și mâinile — Credeai că nu? Poate că sunt și eu mândră, chiar dacă-s nerușinată! Adineaori ai zis că-s perfecţiunea întruchipată; frumoasă perfecţiune, care se duce într-o speluncă ca să se poată lăuda pe urmă că a dat cu piciorul într-un milion și într-un titlu de prinţesă! Ei, ce soţie mai pot să-ţi fiu după toate astea? Afanasi Ivanovici, să știţi că chiar am zvârlit milionul pe fereastră! Cum v-aţi putut închipui că, pentru cele șaptezeci și cinci de mii ale dumneavoastră, voi crede că a dat norocul peste mine și mă voi mărita cu Ganecika? Cele șaptezeci și cinci de mii păstraţi-le dumneavoastră (nici măcar n-aţi ridicat preţul la o sută de mii; Rogojin a fost mai galant!); iar pe Ganecika o să-l consolez chiar eu, mi-a venit o idee",
    "440": " Iar acum vreau să petrec, doar sunt o femeie de stradă! Am stat zece ani la închisoare, mi-a venit și mie norocul! Ce mai aștepţi, Rogojin? Fii gata, mergem! — Mergem! zbieră Rogojin, aproape nebun de fericire Hei vin pentru toată lumea! Iu-hu! — Ia cu tine câteva sticle, o să beau Dar muzică o să fie? — O să fie! Nu te-apropia! zbieră frenetic Rogojin, văzând-o pe Daria Alexeevna înaintând spre Nastasia Filippovna E a mea! E toată a mea! Regina mea! Gata! Se sufoca de bucurie; umbla împrejurul Nastasiei Filippovna și striga la toţi: „Nu te apropia!“ Toată ceata lui se înghesuia acum în salon Unii beau, alţii strigau și râdeau, toţi erau cât se poate de întărâtaţi și degajaţi Ferdâșcenko începu să se dea bine pe lângă ei Generalul și Toţki dădură iarăși să plece iute",
    "441": " Și Ganea era cu pălăria în mână, însă stătea tăcut în picioare și nu-și putea dezlipi ochii de la spectacolul ce se desfășura în faţa lui — Nu te apropia! striga Rogojin — Lasă zbieretele! îi spuse râzând Nastasia Filippovna Încă mai sunt stăpână în casa mea; dacă vreau, pun să ţi se dea brânci afară Încă nu ţi-am luat banii, uite-i acolo; adu-i încoace, tot pachetul! În pachetul ăsta sunt o sută de mii? Ptiu, ce mârșăvie! Ce vrei, Daria Alexeevna? Era mai bine să-l nenorocesc? (Arătă spre prinţ) Care însurătoare, când i-ar trebui mai degrabă o dădacă? O să-i ţină generalul loc de dădacă, uite cum se învârtește pe lângă el! Ţine minte, prinţe, logodnica dumitale a luat banii pentru că-i destrăbălată, iar dumneata voiai să te însori cu ea! Și de ce plângi, mă rog? Ţi-e sufletul amărât? Mai bine râzi, ca mine! continuă Nastasia Filippovna, căreia îi străluceau și ei două lacrimi mari pe obraji",
    "442": " Încrede-te în timp, totul o să treacă! Mai bine să te răzgândești acum decât pe urmă De ce v-a apucat pe toţi plânsul? Uite, și Katia plânge! Ce-i cu tine, Katia, draga mea? Ţie și Pașei vă las destul, am și dat dispoziţiile trebuincioase; acum rămâneţi cu bine! Ești fată cinstită și te-am pus să mă slujești pe mine, care-s o destrăbălată E mai bine așa, prinţe, zău că-i mai bine, altfel mai târziu ai fi început să mă dispreţuiești și tot n-am fi avut parte de fericire! Nu jura, căci nu cred! Și ce prostește ar fi ieșit! Nu, mai bine să ne despărţim prietenește căci și eu sunt visătoare și n-ar merge! Crezi că eu n-am visat la dumneata? Ai dreptate, de mult te-am visat, încă de pe când locuiam la moșia lui, căci cinci ani am stat acolo singură-singurică; mă gândeam, mă lăsam furată de visuri și întotdeauna îmi închipuiam că unul ca dumneata, bun la suflet, cinstit, frumos și așa de prostuţ, o să vină deodată și-o să-mi spună: „Nu sunteţi vinovată, Nastasia Filippovna, și vă ador!“ Da, se-ntâmpla să am asemenea visuri, să-nnebunesc nu alta",
    "443": " Dar venea ăstălalt; în fiecare an își petrecea la ţară câte două luni, mă rușina, mă insulta, mă punea pe jar, mă pângărea și pleca de-o mie de ori am vrut să mă arunc în iaz, dar am fost lașă, n-am avut destul curaj; acum însă Rogojin, ești gata? — Gata! Nu te-apropia! — Gata! se auziră câteva glasuri — Ne-așteaptă troicile cu zurgălăi! Nastasia Filippovna înșfăcă pachetul — Ganka, mi-a venit o idee; vreau să te răsplătesc; de ce să pierzi totul? Rogojin, se târăște pentru trei ruble până la Vasilievski Ostrov! — Se târăște! — Ei bine, ascultă, Ganea, vreau să-ţi privesc sufletul pentru ultima oară; m-ai chinuit și tu trei luni încheiate; acum e rândul meu Uite pachetul ăsta, în el sunt o sută de mii! Acum îl arunc în focul din șemineu, uite-așa, de faţă cu toată lumea, toţi sunt martori! De îndată ce flăcările cuprind tot pachetul, scoate-l din foc, dar fără mănuși, cu mâinile goale; suflecă-ţi mânecile și scoate pachetul din flăcări! Dacă-l scoţi, e al tău, toată suta de mii e a ta! O să te frigi un pic la degete, dar gândește-te și tu: o sută de mii! Nu-i mare lucru să-i scoţi! Iar eu o să-ţi admir sufletul când o să-ţi bagi mâinile în foc după banii mei",
    "444": " Toţi sunt martori că pachetul va fi al tău; și, dacă nu-l scoţi, banii n-au decât să ardă, n-o să las pe nimeni să se apropie La o parte! Daţi-vă toţi la o parte! Sunt banii mei! I-am luat de la Rogojin ca să-mi petrec o noapte cu el Ai mei sunt banii, Rogojin? — Ai tăi, bucuria mea! Ai tăi, regino! — Ei bine, daţi-vă toţi la o parte, fac ce vreau! Să nu încercaţi să mă împiedicaţi! Ferdâșcenko, aţâţă focul! — Nastasia Filippovna, nu mă ascultă mâinile! îi răspunse stupefiat Ferdâșcenko — E-eh! strigă Nastasia Filippovna, înșfăcă vătraiul, răscoli două bucăţi de lemn care ardeau mocnit și, de îndată ce răbufniră flăcările, aruncă pachetul în ele Se auziră ţipete; mulţi chiar își făcură cruce — A înnebunit, e nebună! se auzea din toate părţile — Oare n-ar trebui s-o legăm? îi șopti generalul lui Ptiţân",
    "445": " Sau să trimitem după E clar că și-a ieșit din minţi, nu-i așa? Și-a ieșit? — N-nu, poate că nu-i tocmai nebunie, răspunse Ptiţân, care era alb la faţă ca varul și tremura, nefiind în stare să-și ia ochii de la pachetul care începuse să ardă — Nu-i nebună? Nu-i așa că-i nebună? se repezi generalul la Toţki — V-am spus doar că e o femeie pitorească, bâigui Afanasi Ivanovici, care pălise și el puţin — Dar, totuși, sunt o sută de mii! — Doamne, Doamne! se auzea din toate părţile Toţi se îngrămădiseră împrejurul căminului, toţi voiau să vadă, toţi exclamau Unii chiar urcară în picioare pe scaune, ca să privească peste capetele celorlalţi Daria Alexeevna se repezi în camera de-alături și, speriată, șușotea ceva cu Katia și Pașa Frumoasa nemţoaică fugise — Măicuţă! Regino! Atotputernico! zbiera Lebedev, târându-se în genunchi în faţa Nastasiei Filippovna și întinzându-și mâinile spre șemineu",
    "446": " Sunt o sută de mii! O sută de mii! Am văzut cu ochii mei cum au fost împachetaţi! Măicuţă! Milostivo! Poruncește să-i scot eu din cămin: intru cu totul, îmi bag în flăcări capul alb! Soţia mi-i bolnavă, n-o ţin picioarele, am treisprezece copii, toţi orfani, pe tata l-am înmormântat săptămâna trecută, sunt un om care rabdă de foame, Nastasia Filippovna! Și, zbierând astfel, dădu să se târască spre șemineu — La o parte! strigă Nastasia Filippovna, îmbrâncindu-l Daţi-vă la o parte cu toţii! Ganea, ce mai stai? Să nu-ţi fie rușine! Pune mâna! E norocul tău! Însă Ganea și-așa suportase prea mult în ziua și în seara aceasta și nu era pregătit pentru o asemenea ultimă încercare neașteptată Spectatorii se împărţiseră în două grupuri și el rămăsese faţă în faţă cu Nastasia Filippovna, la trei pași de ea Femeia stătea chiar lângă șemineu și aștepta, ţintuindu-l cu privirea ei arzătoare, sfredelitoare",
    "447": " Ganea, în frac, cu pălăria și mănușile în mâini, stătea în faţa ei tăcut, fără să-i răspundă, privind flăcările cu braţele încrucișate Un zâmbet smintit rătăcea pe faţa lui albă ca varul Ce-i drept, nu-și putea lua ochii de la pachetul în flăcări; însă părea că-n sufletul lui pătrunsese ceva nou; parcă jurase să reziste torturii; nu se mișca din loc; peste câteva clipe, toţi își dădură seama că Ganea nu se va duce să scoată pachetul, că nu vrea să se ducă — Hei, dacă ard banii, tot tu te faci de rușine! îi strigă Nastasia Filippovna După asta o să te spânzuri, nu glumesc! Flăcările răbufnite între cele două bucăţi de lemn aproape mistuite la început părură că s-au stins, atunci când pachetul căzuse pe ele, apăsându-le Dar o flăcăruie albastră se mai ţinea încă de o muchie a lemnului de dedesubt",
    "448": " În sfârșit, o limbă de foc subţire, lungă, linse și pachetul, flacăra se agăţă și fugi în sus pe marginile hârtiei și deodată tot pachetul se aprinse în șemineu și o vâlvătaie vie se avântă în sus Un „ah!“ izbucni din toate piepturile — Măiculiţă! se tângui Lebedev, repezindu-se iarăși, dar Rogojin îl trase înapoi și îl îmbrânci Toată făptura lui Rogojin se concentrase în privirea lui imobilă Nu-și mai putea lua ochii de la Nastasia Filippovna, era fascinat, se simţea în al nouălea cer — Chiar că-i regină! repeta el mereu, adresându-se tuturor, la nimereală Uite-așa facem noi! striga el, nebun de bucurie Ei, șnapanilor, care dintre voi e-n stare de așa ceva, ha? Prinţul observa totul trist și tăcut — Îl scot cu dinţii numai pentru o mie! se oferi Ferdâșcenko — Cu dinţii l-aș scoate și eu! scrâșni domnul cu pumnii, postat în spatele celorlalţi, peste care dăduse o criză de adevărată disperare",
    "449": " L-la naiba! Arde, arde totul! strigă el, văzând flacăra — Arde, arde! strigară toţi deodată, dând să înainteze spre șemineu — Ganea, nu te mai fandosi, îţi spun pentru ultima oară! — Du-te! urlă Ferdâșcenko, cuprins de o frenezie categorică, repezindu-se la Ganea și trăgându-l de mânecă Du-te, fanfaronule! O să ardă! Ah, bl-leste-matul! Ganea îl îmbrânci cu putere pe Ferdâșcenko, îi întoarse spatele și porni spre ușă; dar, nu făcuse nici doi pași, când se clătină și se prăbuși pe dușumea — A leșinat! strigară toţi — Măiculiţă, ard banii! răcni Lebedev — Ard degeaba! se auzeau ţipete din toate părţile — Katia, Pașa, daţi-i apă, spirt! strigă Nastasia Filippovna, înșfăcă vătraiul și apucă cu el pachetul Aproape toată hârtia din exterior arsese și se prefăcuse în scrum, însă de îndată remarcară că interiorul era neatins Teancul de bani fusese învelit într-un ziar împăturit în trei și banii erau întregi",
    "450": " Toţi răsuflară ușuraţi — Poate că vreo miișoară s-o fi stricat un pic, dar restul au scăpat neatinși, rosti cu înduioșare Lebedev — Toţi sunt ai lui! Pachetul e al lui! Aţi auzit, domnilor? anunţă Nastasia Filippovna, punând banii lângă Ganea Nu a făcut-o totuși, a rezistat! Deci orgoliul e mai tare în el decât lăcomia de bani Nu-i nimic, își vine în fire! Altfel, n-ar fi fost mare lucru să mă înjunghie Uite că a și început să-și revină Generale, Ivan Petrovici, Daria Alexeevna, Katia, Pașa, Rogojin, aţi auzit? Pachetul e al lui, al lui Ganea I-l dau în deplină proprietate, ca recompensă pentru orice-o fi! Spuneţi-i Și banii lăsaţi-i acolo, lângă el Rogojin, marș înainte! Rămâi cu bine, prinţe, pentru prima oară am văzut și eu un om! Adio, Afanasi Ivanovici, merçi! Toată ceata lui Rogojin, cu zgomote, cu tropăituri, cu ţipete, se repezi prin camere spre ieșire, urmându-i pe Rogojin și pe Nastasia Filippovna",
    "451": " În vestibul, fetele îi ţinură blana: bucătăreasa Marfa veni în fugă de la bucătărie Nastasia Filippovna le sărută pe toate — Chiar ne părăsești, maică? Unde-o să te duci? Și încă în ziua ta de naștere, într-o asemenea zi? o întrebau fetele cu ochii înlăcrimaţi, sărutându-i mâinile — În stradă mă duc, Katia, doar ai auzit, acolo mi-e locul, dacă nu cumva o să mă fac spălătoreasă! Am terminat cu Afanasi Ivanovici! Salutaţi-l din partea mea și să nu mă pomeniţi de rău Prinţul se repezi iute spre ieșire, unde toţi urcau în patru troici cu zurgălăi Generalul reuși să-l ajungă din urmă, pe scară — Fii bun, prinţe, și vino-ţi în fire! spuse el, apucându-l de mână Renunţă! Vezi cum e! Ca un tată îţi vorbesc Prinţul îl privi, însă, fără să-i spună o vorbă, își smulse mâna și coborî în fugă",
    "452": " Generalul îl zări pe prinţ ajungând la poartă după ce troicile porniră în goană; prinţul opri prima birjă și-i strigă vizitiului să-l ducă la Ekaterinhof, în urma troicilor Apoi veni trăsurica generalului, trasă de trăpașul cel sur, și-l duse pe general spre casă, cu noi speranţe și planuri, cu colierul de perle, pe care totuși generalul nu uitase să-l ia cu el Printre planuri, îi licări de vreo două ori imaginea seducătoare a Nastasiei Filippovna; generalul oftă: — Păcat! Regret sincer! E o femeie pierdută! O femeie nebună! Ei bine, de-acum prinţului nu Nastasia Filippovna îi trebuie Câteva cuvinte de același fel, moralizatoare și de bunrămas, rostiră alţi doi convivi dintre oaspeţii Nastasiei Filippovna, care se deciseseră să meargă pe jos o bucată de drum — Știţi, Afanasi Ivanovici, se zice că așa ceva se întâmplă la japonezi, spuse Ivan Petrovici Ptiţân",
    "453": " Cică acolo cel ofensat se duce la cel care l-a jignit și-i spune: „M-ai insultat și de aceea am venit ca să-mi despic pântecele sub ochii tăi“ Ei bine, spunând asta, într-adevăr își spintecă pântecele sub privirile ofensatorului și simte, probabil, o satisfacţie extraordinară, ca și cum chiar s-ar răzbuna Există firi ciudate pe lume, Afanasi Ivanovici! — Deci credeţi că întâmplarea de acum e cam în genul acesta, îi răspunse zâmbind Afanasi Ivanovici Hm! Totuși, aţi spus-o la modul inteligent și aţi făcut o comparaţie excelentă Dar, stimabile Ivan Petrovici, aţi văzut cu ochii dumneavoastră că eu am făcut tot ce mi-a stat în putinţă; doar nu puteam face imposibilul, sunteţi de acord, nu? Și fiţi de acord, totuși, că această femeie posedă calităţi capitale trăsături strălucite de caracter Adineaori am vrut să-i strig, dacă mi-aș fi putut permite s-o fac în mijlocul vacarmului, că ea însăși e cea mai bună justificare a mea pentru toate acuzaţiile pe care mi le aduce",
    "454": " Ia spuneţi-mi: cine nu s-ar lăsa uneori vrăjit de această femeie, cine nu și-ar pierde capul și totul? Aţi văzut că ţărănoiul de Rogojin i-a pus pe masă o sută de mii! Să zicem că tot ce s-a întâmplat acum acolo e efemer, romantic, indecent, însă e pitoresc, însă e original, fiţi de acord cu mine Doamne, ce ar fi putut ieși dintr-un astfel de caracter, dublat de o frumuseţe atât de mare! Dar, cu toate eforturile, chiar în pofida educaţiei, totul s-a irosit! E un diamant neșlefuit, am mai spus-o de câteva ori Și Afanasi Ivanovici oftă adânc \n\nPARTEA a II-a Itc \"I\" La două zile după ciudata ispravă petrecută la aniversarea Nastasiei Filippovna, care a încheiat prima parte a povestirii noastre, prinţul Mâșkin se grăbi să plece la Moscova cu treburi legate de luarea în posesie a neașteptatei moșteniri",
    "455": " Lumea vorbea atunci că puteau exista și alte motive pentru o plecare atât de precipitată; însă despre acestea, ca și despre aventurile prinţului Mâșkin la Moscova și, în general, în decursul absenţei sale din Petersburg, putem să vă aducem la cunoștinţă doar puţine informaţii Prinţul a lipsit exact șase luni și chiar cei care aveau unele motive să se intereseze de soarta lui au putut afla prea puţine despre el în acest interval de timp Ce-i drept, unii, deși destul de rar, aflau oarecari zvonuri, dar și acestea erau, în majoritatea lor, ciudate și aproape întotdeauna contradictorii Desigur, de prinţ se interesau cel mai mult membrii familiei Epancin, de la care acesta, plecând, nu apucase nici măcar să-și ia rămasbun De altminteri, între timp generalul s-a văzut cu el, chiar de două-trei ori; au avut niște discuţii serioase Dar, dacă Epancin se vedea cu prinţul, nu și-a pus la curent familia asupra acestor întrevederi",
    "456": " De fapt, în primele zile, adică timp de aproape o lună de la plecarea lui, în casa familiei Epancin nu se obișnuia să se aducă vorba despre el Numai generăleasa, Lizaveta Prokofievna, s-a exprimat chiar în primul moment „că s-a înșelat amarnic asupra prinţului“ Apoi, peste două sau trei zile, a adăugat, fără să-l pomenească pe prinţ, ci așa, fără adresă, că „principala trăsătură de caracter pe care a avut-o în viaţă a fost faptul că s-a înșelat la nesfârșit asupra oamenilor“ Și, în sfârșit, peste încă vreo zece zile, a conchis sub formă de sentinţă, supărându-se de ceva pe fete, că: „Ajunge cu greșelile! De-acum nu voi mai greși“ Nu se poate să nu remarcăm, notând toate acestea, că în casa lor un timp destul de îndelungat a domnit o atmosferă neplăcută Era ceva greoi, încordat, nespus până la capăt, gata să degenereze într-o ceartă; toţi erau încruntaţi",
    "457": " Generalul era ocupat zi și noapte, umbla cu treburi; arareori mai fusese văzut atât de ocupat și activ, mai ales la slujbă Cei de-acasă de-abia apucau să-l zărească Cât despre domnișoarele Epancin, acestea, firește, n-au spus o vorbă cu voce tare Poate că și atunci când erau singure, între ele, și-au spus prea puţine Erau domnișoare mândre, arogante, uneori chiar sfioase una faţă de alta, care, de altfel, se înţelegeau nu doar de la primul cuvânt, ci chiar de la prima privire, așa că uneori nici nu mai aveau de ce să vorbească Un observator din afară, dacă ar fi existat vreunul, n-ar fi putut decât să tragă următoarea concluzie: că, judecând după toate cele spuse mai sus, adică după puţinele date relatate, prinţul reușise totuși să lase în casa Epancinilor o impresie deosebită, deși își făcuse acolo apariţia o singură dată și atunci doar în treacăt",
    "458": " Poate că va fi fiind impresia unei simple curiozităţi, explicabilă prin unele aventuri excentrice ale prinţului Oricum ar fi însă, impresia a rămas Încetul cu încetul, și zvonurile răspândite prin oraș apucară să se cufunde în bezna necunoscutului Ce-i drept, se povestea despre un ins, prinţ și prostuţ (nimeni nu-i putea indica precis numele), care primise pe neașteptate o moștenire uriașă și se însurase cu o franţuzoaică venetică, celebră dansatoare de cancan la Château des Fleurs din Paris Însă alţii spuneau că moștenirea îi picase unui general și că pe franţuzoaica aceea venetică, celebră dansatoare de cancan, o luase de nevastă un tânăr negustor rus, putred de bogat, care, la nuntă, numai din lăudăroșenie, beat fiind, arsese la lumânare bilete ale ultimului împrumut de loterie în sumă de exact șapte sute de mii de ruble Dar toate aceste zvonuri se potoliră curând, lucru la care au contribuit foarte mult împrejurările",
    "459": " De pildă, ceata lui Rogojin, și în aceasta se aflau mulţi inși care ar fi putut povesti ceva, a plecat grămadă la Moscova, cu însuși șeful ei în frunte, aproape peste exact o săptămână după grozava orgie de la Gara Ekaterinhof, la care fusese prezentă și Nastasia Filippovna Câţiva dintre cei interesaţi, foarte puţini, aflaseră că după Ekaterinhof, chiar de a doua zi, Nastasia Filippovna fugise, dispăruse și că, cică, apoi se descoperise, în sfârșit, că plecase la Moscova; așa că și în deplasarea lui Rogojin la Moscova începură să găsească o oarecare coincidenţă cu acest zvon De asemenea, se iscară niște zvonuri și cu privire la Gavrila Ardalionovici Ivolghin, care, și el, era destul de cunoscut în cercul său Dar acestuia i se întâmplă ceva care curând potoli, apoi chiar spulberă de tot toate vorbele urâte care se spuneau despre el: se îmbolnăvi foarte grav și nu-și mai putu face apariţia nici în societate, nici la serviciu",
    "460": " După ce zăcu bolnav o lună, se însănătoși, dar, cine știe de ce, renunţă cu totul la slujba pe care o avea la societatea pe acţiuni și locul i-l ocupă altcineva Nici acasă la generalul Epancin nu-și mai făcu apariţia vreodată, așa că și la general începu să vină alt funcţionar Dușmanii lui Gavrila Ardalionovici puteau crede că acestuia îi e atât de rușine de cele ce i s-au întâmplat, încât nici nu mai are curajul să iasă din casă; însă el era într-adevăr bolnav: căzuse chiar în ipohondrie, se lăsa furat de gânduri, era nervos În aceeași iarnă, Varvara Ardalionovna se căsători cu Ptiţân; toţi cei care-i cunoșteau atribuiau în mod direct această căsătorie împrejurării că Ganea nu mai voise să se întoarcă la ocupaţiile lui și nu numai că încetase să-și întreţină familia, dar avea el însuși nevoie de întreţinere și îngrijire Să remarcăm în paranteză că nici Gavrila Ardalionovici nu era pomenit vreodată în casa Epancinilor, de parcă nu doar în casa lor, ci nici chiar în lumea întreagă n-ar fi existat o asemenea persoană",
    "461": " Și totuși acolo aflară (și chiar foarte curând) despre el un amănunt foarte semnificativ, și anume: în noaptea aceea fatală pentru el, după neplăcuta întâmplare de la Nastasia Filippovna, Ganea, întorcându-se acasă, nu se culcase, ci așteptase, cu o nerăbdare febrilă, întoarcerea prinţului care plecase la Ekaterinhof și revenise de acolo spre ora șase dimineaţa Atunci Ganea intrase în camera lui, îi pusese pe masă teancul de bani pârjoliţi pe care i-i dăruise Nastasia Filippovna, când zăcea leșinat Îl rugase insistent pe prinţ să-i restituie, la prima ocazie, acest cadou Nastasiei Filippovna Când intrase în camera prinţului, Ganea era ostil și aproape disperat; dar, cică, între el și prinţ s-au rostit câteva cuvinte, după care Ganea a stat cu prinţul două ore, timp în care a plâns cu mare amărăciune S-au despărţit în relaţii amicale Această știre, aflată de toţi Epancinii, era, după cum s-a confirmat ulterior, absolut exactă",
    "462": " Desigur, e ciudat că asemenea știri puteau ajunge atât de repede la destinaţie și aflate de cine trebuie; de exemplu, cele întâmplate la Nastasia Filippovna se știau deja chiar de-a doua zi, ba încă și cu amănunte destul de precise Cât despre veștile privitoare la Gavrila Ardalionovici, se putea bănui că acestea fuseseră aduse la cunoștinţa Epancinilor de Varvara Ardalionovna care-și făcuse pe neașteptate apariţia la domnișoarele Epancin și chiar devenise foarte intimă cu ele, ceea ce o mira nespus pe Lizaveta Prokofievna Însă Varvara Ardalionovna, deși, cine știe de ce, găsise cu cale să se împrietenească atât de bine cu domnișoarele Epancin, nu ar fi discutat cu ele despre fratele ei Și ea era o femeie destul de mândră, avea un fel al ei de a se ţine mândră, cu toate că înfiripase o prietenie în locul din care fratele ei mai că nu fusese alungat",
    "463": " Mai înainte, deși le cunoștea pe domnișoarele Epancin, se văzuse rar cu acestea De altfel, nici acum nu se prea arăta în salon și intra, mai întotdeauna pe fugă, pe ușa din spate Lizaveta Prokofievna n-o privise cu ochi buni nici înainte, n-o agrea nici acum, deși o respecta foarte mult pe Nina Alexandrovna, mama Varvarei Ardalionovna Se mira, se supăra, prietenia cu Varia o punea pe seama capriciilor și a setei de putere pe care o manifestau fiicele ei, care „nici nu mai știu ce să scormonească numai ca să-i facă ei în ciudă“, dar Varvara Ardalionovna continuă totuși să le viziteze atât înainte, cât și după ce se căsătorise Nu trecu nici o lună de la plecarea prinţului și generăleasa Epancina primi o scrisoare de la bătrâna contesă Belokonskaia, care plecase de vreo trei săptămâni la Moscova, la fiica ei cea mai mare, căsătorită, iar această scrisoare avu un efect vizibil asupra ei",
    "464": " Deși nici fiicelor, nici lui Ivan Feodorovici nu le comunică nimic din scrisoare, judecând după anumite semne, familia își dădu seama că e tulburată într-un fel deosebit, chiar emoţionată Începu să vorbească deosebit de ciudat cu fetele și numai despre lucruri neobișnuite; era clar că voia să spună ce are pe suflet, dar se abţinea din cine știe ce motive În ziua primirii scrisorii, a fost drăguţă cu toată familia, chiar le-a sărutat pe Aglaia și pe Adelaida, căindu-se de ceva faţă de acestea, însă ele n-au izbutit să afle ce vină își asumase Deveni brusc îngăduitoare până și cu Ivan Feodorovici, pe care toată luna îl ţinuse în dizgraţie Firește, chiar de-a doua zi regretă teribil sentimentalismul ei din ajun, până la prânz apucă să se certe cu toţi, însă spre seară orizontul se însenină din nou În general, toată săptămâna continuă să se afle într-o stare de spirit destul de senină, ceea ce nu i se mai întâmplase de mult",
    "465": " Dar, peste încă o săptămână, primi de la Belokonskaia altă scrisoare și de data aceasta generăleasa se decise să-și dea drumul la gură Declară solemn că „bătrâna Belokonskaia“ (nu-i spunea niciodată altfel prinţesei, când aceasta nu era de faţă) îi transmite vești liniștitoare despre insul acela „ciudat, adică despre prinţ!“ Bătrâna l-a căutat la Moscova, s-a interesat de el, a aflat ceva foarte frumos; în cele din urmă, prinţul a venit în persoană la ea și i-a făcut o impresie aproape extraordinară „Asta se vede din faptul că îl invită să vină la ea în fiecare dimineaţă, între orele unu și două, și că acesta o vizitează zilnic, iar prinţesei nu i s-a urât până acum de el“, încheie generăleasa, adăugând că, datorită „bătrânei“, prinţul a început să fie primit de două-trei familii din lumea bună „E bine că nu șade toată ziua în casă și nu se rușinează ca prostul",
    "466": "“ Fetele, cărora li se transmiseseră aceste vești, făcură imediat observaţia că mama le ascunde multe lucruri din scrisoare Poate că aflaseră ceva prin intermediul Varvarei Ardalionovna, care putea să fie la curent cu tot ce știa Ptiţân despre prinţ și despre șederea acestuia la Moscova Iar Ptiţân putea ști chiar mai multe decât toţi Însă, în ce privește afacerile, era un om extrem de tăcut, deși, firește, Variei îi destăinuia totul Din această pricină, pe loc, generăleasa începu s-o urască și mai mult pe Varvara Ardalionovna Însă, oricum ar fi, gheaţa a fost spartă și deodată a început să se poată vorbi despre prinţ cu voce tare Pe deasupra, încă o dată a ieșit în evidenţă impresia neobișnuită pe care prinţul o lăsase în casa Epancinilor Generăleasa rămăsese chiar uimită de impresia pe care le-o făcuseră fiicelor ei știrile aflate de la Moscova",
    "467": " Iar fetele, la rândul lor, rămaseră și ele uimite de mama lor, care declarase atât de solemn că „principala trăsătură de caracter pe care a avut-o în viaţă a fost faptul că s-a înșelat la nesfârșit asupra oamenilor“ și care, simultan, îl dăduse pe prinţ în grija „puternicei“ bătrâne Belokonskaia, la Moscova, în condiţiile în care, cu siguranţă, fusese nevoie de mari rugăminţi ca să obţină această protecţie, pentru că „bătrâna“, în anumite cazuri, se punea greu în mișcare Dar, întrucât se spărsese gheaţa și se simţea o adiere nouă, generalul se grăbi să se destăinuie și el Se dovedi că și acesta manifestase un interes neobișnuit Le comunică, cu toate acestea, doar „aspectul practic al problemei“ Se dovedi că el, în interesul prinţului, apelase – ca să-l ţină sub observaţie pe acesta și mai ales pe Salazkin, cel care îl îndruma – la doi domni foarte loiali și influenţi în felul lor la Moscova",
    "468": " Tot ce se spunea despre moștenire, „să zicem, despre faptul moștenirii“, era adevărat, dar, în cele din urmă, moștenirea s-a dovedit a nu fi câtuși de puţin atât de importantă, cum s-a răspândit vestea la început Averea era pe jumătate încurcată, ieșiseră la iveală datorii, apăruseră niște pretendenţi, ba chiar și prinţul, în pofida tuturor îndrumărilor, se purta în modul cel mai nepractic cu putinţă Acum, când „gheaţa tăcerii“ a fost spartă, generalul e gata să spună: „Desigur, să-i dea Dumnezeu sănătate“, cu „toată sinceritatea sufletului“, pentru că prinţul o merită, deși „e cam dus de-acasă“ Însă, într-adevăr, a făcut tâmpenii: au apărut, de pildă, creditori ai negustorului decedat, care, cu documente îndoielnice, de tot nimicul, iar alţii, mirosind ce fel de om este prinţul, au venit chiar fără documente, și ce credeţi? Prinţul i-a despăgubit aproape pe toţi, cu toate că prietenii i-au adus la cunoștinţă că toţi acești omuleţi și creditorași n-au absolut nici un drept; și i-a despăgubit numai pentru că s-a dovedit că unii dintre aceștia rămăseseră într-adevăr în pagubă",
    "469": " Generăleasa spuse și ea că tot cam așa ceva îi scrie și ei Belokonskaia și că „e o prostie, o mare prostie; prostul nu poate fi vindecat“, adăugă ea cu un ton categoric, dar pe faţa ei se citea cât de mult se bucura de faptele acestui „prost“ Ca o concluzie la toate acestea, generalul observă că soţia lui manifestă faţă de prinţ un interes atât de mare, de parcă acesta i-ar fi fost fiu și că pe Aglaia cam începuse s-o alinte teribil; văzând acest lucru, generalul adoptă pentru un timp o ţinută de om versat Însă, iarăși, această bună dispoziţie nu ţinu mult Trecură doar două săptămâni și din nou ceva se schimbă brusc, generăleasa se încruntă, iar generalul, ridicând din umeri, se supuse iarăși „gheţii tăcerii“ Problema era că, doar cu două săptămâni în urmă, primise o știre care, deși scurtă și de aceea nu întru totul clară, era cât se poate de exactă; știrea se referea la faptul că Nastasia Filippovna, dispărută mai întâi la Moscova, descoperită tot la Moscova de Rogojin, dispărută din nou undeva și iar găsită de acesta, își dăduse în cele din urmă cuvântul că se va mărita cu el",
    "470": " Și, iată, peste numai două săptămâni, Excelenţa Sa primi informaţia că Nastasia Filippovna a evadat pentru a treia oară, mai că nu din faţa altarului, și că a dispărut de data aceasta undeva în gubernie și că, tot atunci, a dispărut din Moscova și prinţul Mâșkin, lăsându-și treburile în grija lui Salazkin “împreună cu ea sau, pur și simplu, s-a repezit pe urmele ei – asta nu se știe, dar aici se ascunde ceva“, încheie generalul Cât despre Lizaveta Prokofievna, primi și ea niște știri neplăcute În cele din urmă, la două luni după plecarea prinţului, la Petersburg se stinse aproape orice zvon despre el, iar în casa Epancinilor „gheaţa tăcerii“ nu se mai spărgea Însă Varvara Ardalionovna continua să le viziteze pe domnișoare Ca să terminăm cu aceste zvonuri și înștiinţări, să adăugăm și că în casa Epancinilor, spre primăvară, se produseră multe cotituri, așa că le era greu să nu-l uite pe prinţ, care nu le dădea sau, poate, nici nu voia să le dea vreo veste despre dânsul",
    "471": " Încetul cu încetul, în timpul iernii, se hotărâră să-și petreacă vara în străinătate, adică Lizaveta Prokofievna și fiicele; generalul, firește, nu-și putea permite să-și piardă timpul cu „distracţii deșarte“ Hotărârea fu luată la insistenţele repetate și perseverente ale fetelor, care se convinseseră pe deplin că nu sunt duse în străinătate pentru că părinţii lor stau cu grija permanentă de a le găsi logodnici și a le mărita Poate că și părinţii se convinseseră, în sfârșit, că logodnicii pot fi întâlniţi și în străinătate și că o călătorie de o vară nu poate dăuna cu nimic, ci, într-un fel, ar fi chiar în măsură „să facă posibil“ Aici e locul să amintim că proiectata căsătorie a lui Afanasi Ivanovici Toţki cu cea mai mare dintre domnișoarele Epancin eșuase și că cererea lui oficială nici nu fusese făcută Se întâmplase cumva de la sine, fără mari discuţii și fără lupte în sânul familiei",
    "472": " Din momentul plecării prinţului, totul se potolise de ambele părţi Deci și această împrejurare se numărase parţial printre cauzele proastei atmosfere care domnea pe atunci în casa Epancinilor, cu toate că generăleasa se exprimase tot atunci că acum, de bucurie, „și-ar face cruce cu amândouă mâinile“ Generalul, în pofida faptului că se afla în dizgraţie și se simţea vinovat, se bosumflă totuși pentru mult timp; îi părea rău de Afanasi Ivanovici: „Ce avere și ce om iscusit!“ Puţin mai târziu, generalul află că lui Afanasi Ivanovici i se aprinseseră călcâiele după o franţuzoaică aflată în trecere prin Rusia, care era marchiză și legitimistă, că această căsătorie va avea loc și că Afanasi Ivanovici va fi luat la Paris, iar apoi undeva prin Bretania „Asta-i, cu franţuzoaica e pierdut“, își zise generalul Iar doamnele Epancin se pregăteau să plece la începutul verii Și deodată o întâmplare veni și le schimbă planurile, strămută totul într-o albie nouă și călătoria fu iarăși amânată, spre marea bucurie a generalului și generălesei",
    "473": " De la Moscova sosi un prinţ, prinţul Ș, de altminteri om renumit, cunoscut într-o lumină foarte favorabilă Era unul dintre acei oameni, mai bine zis dintre acei lideri din ultimul timp, cinstiţi, modești, care în mod sincer și conștient doresc să facă ceva util, care lucrează întotdeauna și au rara și fericita calitate că-și găsesc întotdeauna de lucru Neexpunându-se în văzul tuturor, evitând înverșunarea și vorbăria partidelor, neconsiderându-se printre primii, prinţul, totuși, înţelesese foarte temeinic multe lucruri din ceea ce se întâmpla în ultimul timp Mai înainte avusese un serviciu, apoi începu să ia parte la activitatea administraţiei locale Pe deasupra, era un util corespondent al câtorva societăţi știinţifice rusești Împreună cu un tehnician pe care îl cunoștea, prin informaţiile adunate și prospecţiunile efectuate, ajutase la stabilirea mai exactă a traseului pe care urma să-l străbată una dintre cele mai importante căi ferate, aflată în stadiul de proiect",
    "474": " Avea vreo treizeci și cinci de ani Era om din „societatea cea mai înaltă“ și, în plus, poseda o avere „bună, serioasă, incontestabilă“, cum precizase generalul, care avusese prilejul – în legătură cu o afacere foarte serioasă – să se întâlnească și să facă cunoștinţă cu prinţul în casa contelui care îi era șef Dintr-un fel de curiozitate specială, prinţul nu evita niciodată posibilitatea de a cunoaște „oameni de afaceri“ ruși S-a întâmplat că prinţul a făcut cunoștinţă și cu familia generalului Adelaida Ivanovna, sora cea mijlocie, îi produse o impresie destul de puternică Adelaidei îi plăcu foarte mult, îi plăcu și Lizavetei Prokofievna Generalul era tare bucuros De la sine înţeles că și călătoria a fost amânată Stabiliră să facă nunta în primăvară Călătoria, de altfel, putea avea loc și la mijlocul sau la sfârșitul verii, măcar sub forma unei plimbări de o lună sau două a Lizavetei Prokofievna împreună cu cele două fiice rămase în preajma ei, ca să-și împrăștie tristeţea după Adelaida, care îi părăsea",
    "475": " Însă se întâmplă iarăși ceva nou; spre sfârșitul primăverii (nunta Adelaidei se tergiversase puţin și fusese amânată pentru mijlocul verii), prinţul Ș introduse în casa Epancinilor un tânăr, rudă pe departe cu el, pe care, de altfel, îl cunoștea destul de bine Acesta era un oarecare Evgheni Pavlovici R, de vreo douăzeci și opt de ani, fliegel-aghiotant36, o frumuseţe de bărbat, „dintr-un neam de vază“, un om cu simţul umorului, strălucitor, „nou“, „excelent educat“ și cu o avere cumva prea nemaiauzită În privinţa acestui din urmă punct, generalul era întotdeauna prudent Făcu investigaţii: “într-adevăr, există așa ceva, deși, de altfel, trebuie să mai verific“ Acest fliegel-aghiotant tânăr și „de viitor“ fu ridicat pe cele mai înalte culmi de laudele bătrânei Belokonskaia de la Moscova Doar un aspect al reputaţiei lui era întrucâtva delicat: câteva legături și, după cum se spunea, câteva „victorii“ asupra unor inimi nefericite",
    "476": " Văzând-o pe Aglaia, acesta deveni un oaspete neobișnuit de statornic în casa Epancinilor Ce-i drept, încă nu se spusese nimic, nici măcar vreo aluzie nu fusese făcută, însă părinţilor li se părea că n-are rost să se mai gândească la călătoria pe care, vara, urmau s-o facă în străinătate Cât despre Aglaia, ea, poate, avea și altă părere Toate acestea se petrecuseră aproape în preajma celei de-a doua apariţii a eroului pe scena povestirii noastre Între timp, judecând după aparenţe, toţi apucaseră să-l uite cu desăvârșire, la Petersburg, pe bietul prinţ Mâșkin Dacă acum și-ar fi făcut apariţia printre cei care îl cunoșteau, ar fi picat parcă din cer Însă vom mai relata un fapt, ca să punem astfel capăt introducerii noastre Kolea Ivolghin, după plecarea prinţului, și-a continuat câtva timp modul obișnuit de viaţă: mergea la gimnaziu, îl vizita pe prietenul său Ippolit, îl supraveghea pe general și o ajuta pe Varia în gospodărie, adică era pentru soră-sa băiat bun la toate",
    "477": " Dar curând chiriașii dispărură: Ferdâșcenko plecă undeva, la vreo trei zile după aventura din casa Nastasiei Filippovna, nu se mai întoarse, așa că foarte repede i se pierdu orice urmă; se zicea că bea undeva, însă știrea nu era sigură Prinţul plecase la Moscova: se terminase cu chiriașii Ulterior, când Varia se mărită, Nina Alexandrovna și Ganea se mutară împreună cu ea la Ptiţân, în cartierul Izmailovski Polk; cât despre generalul Ivolghin, acesta nimeri aproape concomitent într-o situaţie cu desăvârșire neprevăzută: fu băgat la închisoarea datornicilor Ajunse acolo din pricina amicei lui, căpităneasa, căreia, în momente diferite, îi eliberase poliţe în valoare de vreo două mii Tărășenia fu pentru el o surpriză absolută, astfel încât generalul era „cu adevărat victima excesivei sale încrederi în nobleţea inimii umane, în general vorbind“ Luându-și obiceiul liniștitor de a semna scrisori de împrumut și poliţe, nici nu-i trecea prin cap că acestea ar putea avea vreodată efect, gândindu-se că o face doar așa",
    "478": " Se dovedi că nu era așa „Să mai ai încredere, după una ca asta, în acești oameni, mai arată-le încredere onestă!“ exclama el îndurerat, stând împreună cu noii lui prieteni cu o sticlă de vin dinainte, în casa lui Tarasov37, și povestindu-le anecdote despre asediul Karsului și soldatul înviat din morţi De altminteri, o ducea excelent Ptiţân și Varia spuneau că acolo îi este locul; Ganea confirmă întru totul această opinie Singură biata Nina Alexandrovna plângea amarnic pe tăcute (ceea ce chiar îi mira pe ai casei) și, mereu bolnavă, se ducea cât putea de des ca să-și vadă soţul în cartierul Izmailovski Polk Însă din momentul “întâmplării cu generalul“, după cum se exprima Kolea, de fapt de când se căsătorise sora lui, Kolea începuse să nu mai fie deloc ascultător și ajunse până acolo că, în ultimul timp, venea chiar rar să doarmă acasă",
    "479": " Se spunea că își făcuse o mulţime de noi prieteni; pe deasupra, devenise foarte cunoscut și la închisoarea datornicilor Nina Alexandrovna nu se putea descurca acolo fără el, însă acasă nimeni nu-l mai deranja acum nici măcar cu vreo întrebare curioasă Varia, care altădată se purta atât de aspru cu el, acum nu-l supunea nici celui mai mic interogatoriu privitor la pribegiile lui; iar Ganea, spre marea uimire a celor din casă, vorbea și chiar se purta cu el prietenește, în pofida ipohondriei de care suferea, lucru care mai înainte nu se întâmplase niciodată, datorită faptului că, la cei douăzeci și șapte de ani ai lui, era firesc ca Ganea să nu-i acorde fratelui de cincisprezece ani nici cea mai mică atenţie binevoitoare, se purta grosolan cu el, le pretindea celor din casă numai severitate în privinţa acestuia și ameninţa mereu că-i „va rupe urechile“, ceea ce-l scotea pe Kolea din „ultimele limite ale răbdării omenești“",
    "480": " Se putea crede că acum Kolea îi devenea uneori chiar necesar lui Ganea Fusese foarte impresionat de faptul că Ganea restituise banii atunci: pentru asta era gata să-i ierte multe Trecură trei luni de la plecarea prinţului și deodată familia Ivolghin află că și Kolea a făcut din senin cunoștinţă cu Epancinii și că este foarte bine primit de domnișoare Varia află curând acest lucru; de altfel, Kolea nu făcuse cunoștinţă prin intermediul Variei, ci „singur, din propria lui voinţă“ Încetul cu încetul fusese îndrăgit în casa Epancinilor Generăleasa, la început foarte nemulţumită de el, curând începu să-l răsfeţe „pentru sinceritate și pentru că nu umblă cu lingușeli“ Ce-i drept, e drept: Kolea nu umbla cu lingușeli; reușise să se pună acolo cu desăvârșire pe picior de egalitate și independenţă, chiar dacă uneori îi mai citea generălesei cărţi și reviste, însă întotdeauna era serviabil",
    "481": " De altminteri, se certase crunt de vreo două ori cu Lizaveta Prokofievna, îi declarase că e un despot feminin și că nu-i va mai călca piciorul în casa ei Prima dată cearta se iscase pe marginea „problemei femeii“, iar a doua oară în privinţa anotimpului când e mai bine să prinzi cintezoi Oricât ar părea de incredibil, a treia zi după ceartă, Lizaveta Prokofievna îl trimisese la el pe lacheu cu o scrisoare, rugându-l să poftească neîntârziat Kolea nu se fandosise și venise de îndată Cine știe de ce, numai Aglaia nu era binevoitoare cu el și îl privea tot timpul de sus Tocmai pe ea îi era hărăzit lui Kolea s-o uimească întrucâtva Odată, era în săptămâna Paștelui, prinzând un moment când erau singuri, Kolea îi întinse Aglaiei o scrisoare, spunându-i doar că i s-a indicat să i-o înmâneze personal Aglaia îl privi cu mânie pe „băieţandrul înfumurat“, dar Kolea nu mai așteptă și ieși",
    "482": " Ea desfăcu scrisoarea și citi: „Cândva mi-aţi acordat onoarea încrederii dumneavoastră Poate că acum m-aţi uitat de tot Cum de s-a întâmplat să vă scriu? Nu știu; dar m-a cuprins dorinţa impetuoasă de a vă aduce aminte că exist, și numai dumneavoastră De multe ori am avut nevoie de toate trei, însă, dintre toate trei, numai pe dumneavoastră vă vedeam Am nevoie, am mare nevoie de dumneavoastră N-am ce scrie, n-am ce povesti despre mine Nici n-am vrut s-o fac; aș dori grozav de mult să fiţi fericită Sunteţi fericită? Asta-i tot ce am vrut să vă spun Fratele dumneavoastră, prinţul L Mâșkin“ Citind această scrisoare scurtă și destul de alandala, Aglaia se îmbujoră deodată și căzu pe gânduri Ne-ar fi greu să redăm cursul gândurilor ei Printre altele, se întrebă: „S-o arăt cuiva?“ Parcă i se făcu rușine",
    "483": " Până la urmă, cu un zâmbet zeflemitor și ciudat, băgă scrisoarea în sertarul mesei sale A doua zi o scoase și o puse într-o carte groasă, legată cu scoarţe tari (întotdeauna proceda așa cu hârtiile ei, ca să le găsească mai repede când va avea nevoie de ele) Și de-abia peste o săptămână se întâmplă să descopere ce carte era: Don Quijote de la Mancha Aglaia râse grozav – nu se știe de ce La fel, nu se știe nici dacă i-a arătat vreuneia dintre surori această achiziţie Dar atunci când încă mai citea scrisoarea, iată ce-i trecu subit prin cap: oare acest băieţandru înfumurat și fanfaron a fost ales de prinţ drept corespondent și, oare, mai știi, o fi singurul lui corespondent de aici? Deși sub forma unei desconsideraţii neobișnuite, îl luă totuși pe Kolea la întrebări Însă „băieţandrul“, care era întotdeauna supărăcios, de data aceasta nu acordă nici o atenţie lipsei sale de consideraţie; foarte pe scurt și cu răceală, îi explică Aglaiei că, deși îi comunicase prinţului pentru orice eventualitate adresa lui permanentă chiar înaintea plecării acestuia din Petersburg, oferindu-și pe deasupra și serviciile, acesta era primul serviciu pe care i-l făcea și prima scrisoare primită, iar drept dovadă îi prezentă bileţelul pe care îl primise el însuși",
    "484": " Aglaia nu se jenă și citi Biletul pentru Kolea conţinea: „Dragă Kolea, fii bun și transmite-i Aglaiei Ivanovna scrisoarea sigilată pe care o anexez Îţi doresc sănătate Al dumitale iubitor prinţ L Mâșkin“ — Totuși e caraghios să aibă încredere într-un ţânc, spuse jignitor Aglaia, înapoindu-i lui Kolea biletul și trecând dispreţuitoare pe lângă el Asemenea cuvinte Kolea chiar că nu putea suporta; special pentru această ocazie îl rugase pe Ganea să-i împrumute, neexplicându-i motivul, fularul lui verde, încă nou de tot Se supără cumplit IItc \"II\" Erau primele zile ale lui iunie și, deja de o săptămână, la Petersburg vremea era foarte frumoasă, cum rar se întâmplă Epancinii aveau o casă de vară bogată, proprietate personală, la Pavlovsk38 Lizaveta Prokofievna intră brusc într-o stare de neliniște și se puse în mișcare; nu se agitară nici două zile și plecară",
    "485": " A doua sau a treia zi după mutarea Epancinilor, cu trenul de dimineaţă, sosi de la Moscova și prinţul Lev Nikolaevici Mâșkin Nu-l întâmpină nimeni la gară; dar, la coborârea din vagon, prinţului i se năzări subit că doi ochi îl priveau ciudat, aprinși, din mulţimea care-i luase cu asalt pe călătorii veniţi cu trenul Privind mai atent, nu reuși să descopere nimic Desigur, doar i se năzărise; însă rămase cu o impresie neplăcută Pe deasupra, prinţul era și-așa trist, îngândurat și părea îngrijorat de ceva Birjarul îl duse până la un hotel aflat în apropierea străzii Liteinaia Stabilimentul era destul de mizerabil Prinţul ocupă două camere mici, întunecoase și rău mobilate, se spălă, se îmbrăcă, dar nu ceru nimic de mâncare și ieși în grabă, parcă temându-se să nu piardă timpul și să nu găsească pe cineva acasă Dacă l-ar fi privit acum vreunul dintre cei care îl cunoscuseră la Petersburg cu o jumătate de an înainte, acesta, poate, ar fi conchis că prinţul s-a schimbat foarte mult în bine",
    "486": " Însă era prea puţin probabil să fie așa Numai îmbrăcămintea îi era schimbată complet: toate hainele erau noi, cusute la Moscova, ba încă de un croitor bun; dar îmbrăcămintea avea un cusur: prea era cusută la modă (cum cos întotdeauna croitorii de bună-credinţă, dar nu foarte talentaţi) și, pe deasupra, era purtată de un om care nu se interesa de ea câtuși de puţin, așa că, privindu-l atent pe prinţ, un mare amator de râs, poate, ar fi găsit de ce să zâmbească Dar puţine lucruri care provoacă râsul există? Prinţul luă o birjă și plecă la Peski Pe una dintre străzile din preajma Bisericii Nașterii Domnului găsi repede o casă mică din lemn Spre marea lui mirare, casa era frumoasă pe dinafară, curată, ţinută în mare ordine, cu o grădiniţă în care creșteau flori Ferestrele dinspre stradă erau deschise și prin ele se auzea o vorbire tăioasă și neîntreruptă, aproape ţipată, ca și cum cineva ar fi recitat sau chiar ar fi rostit o cuvântare",
    "487": " Prinţul intră în curte, urcă scara mică și întrebă de domnul Lebedev — Iată-l, îi răspunse bucătăreasa cu mânecile suflecate până la coate, care îi deschisese ușa, arătând cu degetul spre „salon“ În acest salon cu tapet din hârtie albastru-închis, curat și cu unele pretenţii, adică cu o masă rotundă și o canapea, cu un ceas de bronz cu cupolă, cu o oglindă îngustă între uși și cu o mică lustră străveche cu plăcuţe de sticlă, care era atârnată de tavan cu un lanţ de bronz, stătea în picioare domnul Lebedev în persoană, cu spatele la prinţul care intra, în vestă, dar fără haină, pentru că era vară, și, bătându-se în piept, ţinea un discurs amarnic pe marginea cine știe cărei teme Ascultătorii erau: un băiat de vreo cincisprezece ani, o fată tânără de vreo douăzeci de ani, toată în doliu și cu un copil sugar în braţe, o fată de treisprezece ani, tot în doliu, care râdea foarte mult, căscând grozav gura și, în sfârșit, un ascultător extrem de ciudat, care stătea întins pe canapea, un ins de vreo douăzeci de ani, destul de frumos, oacheș, cu părul lung și des, cu ochii mari și negri, cu tuleie de perciuni și barbă",
    "488": " Acest ascultător, s-ar părea, îl întrerupea adeseori și îl contrazicea pe Lebedev, care perora; probabil că din acest motiv râdea restul publicului — Lukian Timofeici, hei, Lukian Timofeici! Ia te uită! Ia uită-te-ncoace! Ah, duce-te-ai de tot pe pustii! Și bucătăreasa ieși, dând din mâini și supărându-se atât de tare, încât se înroși toată Lebedev întoarse capul și, văzându-l pe prinţ, rămase un timp ca trăsnit, apoi se repezi spre el cu un zâmbet slugarnic, dar pe drum iar păru să încremenească, rostind, de altminteri: — Lu-lu-luminăţia sa, prinţul! Însă, deodată, ca și cum n-ar fi fost în stare să găsească în sine suficientă prestanţă, din senin, se repezi mai întâi la fata în doliu, care ţinea copilul în braţe, așa că aceasta se trase câţiva pași înapoi din pricina surprizei, dar, lăsând-o imediat în pace, se năpusti apoi spre fetiţa de treisprezece ani, rămasă în pragul ușii ce dădea spre camera cealaltă, care continua să zâmbească cu rămășiţele din râsul de mai înainte",
    "489": " Fetiţa nu suportă ţipetele și o șterse pe loc la bucătărie; Lebedev chiar bătu în urma ei din picior, ca s-o înfricoșeze și mai mult, dar, întâlnind privirea prinţului, care se uita la el derutat, rosti drept explicaţie: — Pentru respect, he-he-he! — N-are rost dădu prinţul să înceapă — Îndată, îndată, îndată ca viforul! Și Lebedev dispăru iute din cameră Uluit, prinţul se uită la fată, la băiat și la cel întins pe canapea; toţi râdeau Izbucni în râs și prinţul — S-a dus să-și îmbrace fracul, zise băiatul — Ce rău îmi pare, dădu iarăși prinţul să înceapă Și eu care era cât pe ce să cred spuneţi-mi, nu cumva — Credeţi că-i beat? strigă vocea de pe canapea E treaz de-a binelea! Să tot fi dat de dușcă vreo trei-patru pahare, hai, cinci, dar mai mult, nu; ce mai – disciplină",
    "490": " Prinţul dădu să i se adreseze vocii de pe canapea, dar începu să vorbească fata care, având întipărită pe faţa simpatică expresia cea mai sinceră, spuse: — Dimineaţa nu bea niciodată mult; dacă aţi venit cu vreo treabă la el, spuneţi-i-o acum E momentul potrivit Doar seara, când se întoarce, e cu chef; la drept vorbind, acum plânge mai mult în pragul nopţii și ne citește din Sfânta Scriptură, pentru că sunt cinci săptămâni de când ne-a murit mama — A fugit pentru că, cu siguranţă, i-a fost greu să vă răspundă, spuse și izbucni în râs tânărul de pe canapea Pariez că s-a și gândit să vă tragă pe sfoară și acum își face planul de bătaie — Doar cinci săptămâni! Doar cinci săptămâni! ţinu isonul Lebedev, întorcându-se deja îmbrăcat cu fracul; clipind din ochi, își scoase batista din buzunar ca să-și șteargă lacrimile",
    "491": " Suntem orfani! — De ce-ai ieșit în zdrenţe? îl întrebă fata Doar aici, după ușă, ai o redingotă nouă N-ai văzut-o? — Taci, libelulă! Ţi-arăt eu! făcu el, dând să bată la ea din picior Însă de data asta ea doar izbucni în râs — Nu-ncerca să mă sperii, eu nu-s Tania și n-o să fug Dar ai s-o trezești pe Liubocika, poate că o sâcâie colicii că tare mai ţipi! — Nu-nu-nu! Pușchea, pușchea se sperie teribil Lebedev și, repezindu-se la copilul care dormea în braţele fiicei lui, cu figura timorată, îi făcu cruce de trei ori Doamne ferește, ocrotește-o, Dumnezeule! E propriul meu copil sugar, Liubov, îi spuse el prinţului, și-i născută din cea mai legitimă căsătorie de recent răposata Elena, soţia mea, care a murit în chinurile facerii Iar ciovlica asta e fiică-mea, Vera, în doliu",
    "492": " Iar acest, acest, o, acest — De ce te-ai blocat? îi strigă tânărul Continuă, nu te jena — Luminăţia Voastră! exclamă deodată Lebedev, cu un fel de avânt Aţi binevoit să urmăriţi în ziare uciderea familiei Jemarin39? — Am citit, spuse prinţul cu o oarecare uimire — Ei bine, acesta-i adevăratul ucigaș al familiei Jemarin, chiar el este! — Ce spuneţi? întrebă prinţul — Adică, alegoric vorbind, viitorul al doilea ucigaș al viitoarei a doua familii Jemarin, dacă va exista vreuna Chiar pentru asta se pregătește Toţi izbucniră în râs Prinţului îi trecu prin minte că, poate, într-adevăr Lebedev se fandosește și se strâmbă doar pentru că, presimţind întrebările lui, nu știe cum să răspundă la ele și încearcă să câștige timp — Se răzvrătește! Pune comploturi la cale! strigă Lebedev, parcă nemaiputându-se stăpâni Ei bine, pot eu oare să-l consider pe acest clevetitor, pe acest, aș putea spune, desfrânat și monstru, am oare dreptul să-l consider drept nepot al meu, drept unicul fiu al surorii mele, răposata Anisia? — Termină odată, om beat ce ești! Credeţi-mă, prinţe, acum și-a pus în cap să se ocupe de avocatură, să umble cu acţiuni penale; și-a dat drumul la elocinţă, iar acasă, cu copiii, nu discută decât în stilul înalt",
    "493": " În faţa judecătorilor de pace a vorbit acum cinci zile Și pe cine s-a apucat să apere? Nu pe bătrâna care îl implora, care îl ruga și pe care un nemernic de cămătar a jefuit-o, n-avea decât cinci sute de ruble, toată averea ei, ci l-a apărat chiar pe cămătar, Seidler, un jidan, pentru că i-a promis că-i dă cincizeci de ruble — Cincizeci de ruble în caz de câștig procesul și numai cinci dacă îl pierd, explică deodată Lebedev, vorbind cu totul altfel decât mai înainte, ca și cum n-ar fi ţipat niciodată — Și, firește, a făcut-o de oaie, doar nu mai sunt rânduielile de altădată, așa că și-au râs toţi de el Însă dumnealui a rămas grozav de mulţumit de propria-i persoană; luaţi aminte, nepărtinitori domni judecători, că un bătrân trist, fără picioare, care trăiește din munca lui cinstită, rămâne fără ultimul codru de pâine; amintiţi-vă înţeleptele cuvinte ale legiuitorului: „Să domnească clemenţa în tribunale!“ Și, credeţi-mă: în fiecare dimineaţă, aici, ne redă această cuvântare exact cum a rostit-o acolo; astăzi a fost a cincea oară; chiar înaintea sosirii dumneavoastră ne-o recita, atât de mult a îndrăgit-o",
    "494": " Își face singur zâmbre Și se mai pregătește să apere pe cineva Sunteţi, mi se pare, prinţul Mâșkin, nu? Kolea mi-a vorbit despre dumneavoastră și mi-a spus că încă n-a întâlnit pe lume alt om mai inteligent — Și nu-i! Și nu-i! Nu există oameni mai inteligenţi pe lume! îi ţinu imediat isonul Lebedev — Cred că ăsta a minţit Unul vă iubește, iar celălalt vă lingușește; vreau să știţi că n-am deloc intenţia să vă măgulesc Sosirea dumneavoastră are un sens: ia arbitraţi-ne pe amândoi Ei, ce-ar fi ca prinţul să judece și să spună care din noi are dreptate? i se adresă el unchiului Prinţe, chiar sunt bucuros că s-a întâmplat să fiţi aici — Vreau! strigă decis Lebedev și, fără voie, întoarse capul spre publicul care începuse iarăși să se apropie — Și, mă rog, ce diferend aveţi? întrebă prinţul, încruntându-se",
    "495": " Într-adevăr, îl durea capul și, pe deasupra, era din ce în ce mai convins că Lebedev îl trage pe sfoară și se bucură că afacerea se amână — Relatarea faptelor Sunt nepotul lui, aici nu a minţit, deși minte mereu N-am terminat gimnaziul, însă vreau să-l termin și o să reușesc s-o fac, pentru că am voinţă Iar deocamdată, ca să am cu ce trăi, îmi iau o slujbă la calea ferată, plătită cu douăzeci și cinci de ruble În plus, recunosc că de două sau de trei ori până acum el m-a ajutat Am avut douăzeci de ruble și le-am pierdut Da, prinţe, credeţi-mă, am fost atât de ticălos, de josnic, încât le-am pierdut! — Ţi le-a câștigat un mizerabil, un mizerabil, căruia n-ar fi trebuit să-i plătești! strigă Lebedev — Da, un mizerabil, dar căruia trebuia să-i plătesc, continuă tânărul",
    "496": " Că este mizerabil, depun și eu mărturie și asta nu numai din cauză că te-a pocnit Prinţe, e vorba despre un ofiţer ratat, un locotenent în retragere din fosta echipă a lui Rogojin, care dă lecţii de box Acum, după ce Rogojin i-a alungat, hoinăresc cu toţii Dar cel mai rău e că știam totul despre el, știam că-i mizerabil, netrebnic și hoţoman și totuși m-am apucat să joc cu el și, când am pus la bătaie ultima rublă (jucam „beţe“), îmi ziceam: dacă pierd, mă duc la unchiul Lukian, îi fac o plecăciune, n-o să mă refuze Asta chiar că-i josnicie, josnicie adevărată! E o ticăloșie conștientă! — Chiar că-i ticăloșie conștientă! repetă Lebedev — Hei, nu jubila, mai așteaptă! strigă supărat nepotul Ia te uită la el, se bucură! Am venit la el, prinţe, chiar aici, și am recunoscut totul; am procedat frumos, nu m-am cruţat",
    "497": " M-am ocărât singur în faţa lui, cât de tare am putut, aici toţi sunt martori Ca să ocup slujba de la calea ferată trebuie neapărat să mă echipez cât de cât, pentru că-s tot în zdrenţe Ia uitaţi-vă ce cizme am! Altfel mi-e imposibil să apar la slujbă și, dacă nu mă prezint la termenul fixat, slujba o s-o ocupe altcineva și eu rămân în aer, habar n-am când mi-aș mai putea găsi una Acum nu-l rog decât să-mi dea cincisprezece ruble și îi promit că n-o să-i mai cer niciodată și că, pe deasupra, în decursul primelor trei luni, îi achit toată datoria, până la ultima copeică Și-o să mă ţin de cuvânt Știu cum să rezist trei luni numai cu pâine și cvas, pentru că am voinţă În trei luni primesc șaptezeci și cinci de ruble Cu banii de dinainte, i-aș datora în total treizeci și cinci de ruble, deci aș avea cu ce-i plăti",
    "498": " Și, la naiba, n-are decât să stabilească ce dobândă vrea! Ce, nu mă cunoaște? Ia întrebaţi-l, prinţe: mai înainte, când m-a ajutat, i-am dat sau nu banii înapoi? Atunci de ce acum nu vrea să-mi dea? S-a enervat că l-am plătit pe locotenentul acela; alt motiv nu există! Iată cum poate fi omul ăsta – nici lui, nici altora! — Și nu pleacă! strigă Lebedev S-a trântit aici și nu mai pleacă — Doar ţi-am zis Nu ies până nu-mi dai Zâmbiţi cumva, prinţe? Găsiţi, poate, că nu am dreptate? — Nu zâmbesc, dar, după părerea mea, nu aveţi întrucâtva dreptate, răspunse prinţul fără chef — Mai bine-aţi zice de-a dreptul că n-am dreptate deloc, nu mai umblaţi cu ocolișuri, cu “întrucâtva“! — Dacă doriţi, nu aveţi deloc dreptate — Dacă doresc! E caraghios! Chiar credeţi că nu știu și singur că e incorect să procedez așa, că banii sunt ai lui, voia lui și că din partea mea e un fel de violenţă? Dar dumneavoastră, prinţe",
    "499": " nu cunoașteţi viaţa Ãstora dacă nu le bagi minţile în cap, n-o scoţi la capăt cu ei Trebuie să-i înveţi minte Doar mi-e conștiinţa curată; cinstit să fiu, n-o să-l las în pagubă, o să-i înapoiez banii cu dobândă A avut parte și de satisfacţie morală: m-a văzut înjosindu-mă Ce mai vrea? De ce mai e bun, dacă nu-i e nimănui de folos? Iertaţi-mă, dar el ce face? Ia întrebaţi-l ce isprăvi comite și cum îi duce de nas pe oameni! Cum și-a agonisit banii pentru casa asta? Pun capul jos dacă nu v-a tras deja pe sfoară și dacă n-a plănuit cum să vă înșele și în continuare! Zâmbiţi, nu mă credeţi? — Mi se pare că întrebarea nu prea are legătură cu conflictul dumneavoastră, observă prinţul — Sunt trei zile de când zac aici și câte n-am văzut! strigă tânărul, fără să asculte",
    "500": " Închipuiţi-vă că pe acest înger, pe această fată, acum orfană, verișoara mea, deci pe propria lui fiică o bănuiește, caută în fiecare noapte iubiţi la ea în cameră! Vine aici pe furiș, cotrobăiește și pe sub canapeaua mea S-a smintit de-atâtea suspiciuni; în fiecare ungher i se năzăresc hoţi Noaptea întreagă, sare mereu din pat, se uită la ferestre, ca să vadă dacă-s bine zăvorâte, ba încearcă ușa, ba se uită în sobă, și asta de câte șapte ori pe noapte La tribunal îi apără pe potlogari, iar noaptea se trezește de câte trei ori ca să se închine, uite-aici, în sală, se-așază în genunchi, dă cu fruntea de dușumea câte o jumătate de oră și pentru cine nu se roagă, de câte și mai câte nu se vaietă la beţie? Se ruga pentru odihna sufletului contesei Du Barry40, l-am auzit cu urechile mele; și Kolea l-a auzit; s-a smintit de tot! — Prinţe, vedeţi, auziţi cum mă face de ocară! strigă Lebedev, înroșindu-se și ieșindu-și cu adevărat din fire",
    "501": " Dar nu știe că, poate, oi fi beţiv și destrăbălat, tâlhar nelegiuit, dar că am dreptul s-o ţin una și bună că pe acest zeflemist, pe când era prunc, l-am înfășat, în copaie l-am scăldat și la soră-mea Anisia, care sărăcise și rămăsese văduvă, eu, la fel de nevoiaș ca și ea, stăteam și nu dormeam cât era noaptea de lungă, îngrijindu-i pe amândoi, căci erau bolnavi, furam lemne de foc de la rândașul de jos, îi îngânam cântece, pocneam din degete și, cu burta goală, l-am crescut, iar el acum își râde de mine! Și ce te privește pe tine că m-am rugat într-adevăr pentru odihna sufletului contesei Du Barry, că am bătut odată mătănii pentru ea? Prinţe, acum patru zile, pentru prima oară în viaţa mea, am citit biografia ei într-un lexicon Știi tu ce a fost ea, contesa Du Barry? Spune, știi sau nu? — Las-o baltă, crezi că numai tu știi? bâigui ironic tânărul, dar în silă",
    "502": " — A fost o contesă care, din dezonoare ridicându-se, a ţinut frâul în locul reginei și pe care o mare împărăteasă, scriindu-i cu mâna ei, a numit-o „ma cousine“* Cardinalul, nunţiul papal, la lever du roi** (știi ce-nseamnă lever du roi?), îi trăgea ciorapii de mătase pe piciorușele ei goale chiar cu mâna lui, ba încă mai socotea și că e o onoare pentru el –, adică, uite ce făcea o persoană atât de sus-pusă și sfântă! Știi tu asta? Citesc pe faţa ta că nu știi! Hai, spune, cum a murit? Răspunde, dacă știi — Cară-te! Nu mă bate la cap — A murit, și uite cum: după asemenea onoare, pe această suverană, fără vreo vină, a târât-o pe eșafod călăul Samson, spre distracţia poissardes-lor*** pariziene, iar ea, de spaimă, nu pricepea ce se întâmplă cu ea Vede că el o apleacă sub cuţit, că o împinge cu ghionturi – toţi râd –, și a început să strige: „Encore un moment, monsieur le bourreau, encore un moment!“ Asta înseamnă „Mai lăsaţi-mă un moment, domnule bourreau****, doar un moment!“",
    "503": " Și, uite, pentru acest moment Dumnezeu poate că o va ierta, căci mai departe de această misère***** nu se poate imagina ce se întâmplă cu sufletul omenesc Știi tu ce înseamnă cuvântul misère? Ei, chiar misère este Din pricina acestui ţipăt al contesei, din pricina acestui moment, de îndată ce am citit, mi-am simţit inima parcă strânsă în clești Și n-are de ce să te doară capul pe tine, vierme ce ești, că eu, înainte de culcare, m-am gândit s-o pomenesc în rugăciunea mea pe această mare păcătoasă Am pomenit-o, poate, pentru că, de când există pământul, cu siguranţă nimeni nu s-a rugat pentru ea și nici măcar nu s-a gândit la asta Iar ei, pe lumea cealaltă, o să-i facă plăcere să simtă că s-a găsit un păcătos ca și ea, care s-a rugat pentru ea măcar o dată pe pământ De ce râzi? Nu crezi, ești ateu",
    "504": " Ce știi tu? De fapt, ai minţit, dacă tot zici că ai tras cu urechea Nu m-am rugat numai pentru contesa Du Barry, uite cum m-am jeluit: „Odihnește, Doamne, sufletul marii păcătoase, contesa Du Barry, și pe toţi cei asemeni ei“, iar asta-i cu totul altceva; căci multe sunt mari păcătoase ca ea și multe sunt felurile de schimbare a norocului, multe sunt jertfele care se zvârcolesc acolo și gem și așteaptă; păi eu și pentru tine, și pentru alţii ca tine, care-s neobrăzaţi și-i jignesc pe oameni, m-am rugat chiar atunci, ai fi putut să-ţi dai seama, dacă tot te-ai apucat să tragi cu urechea în timp ce mă închinam — Hai, ajunge, roagă-te pentru ce vrei, naiba să te ia, că prea te-ai pus pe ţipat! îl întrerupse nepotul înciudat Cum de n-aţi știut, prinţe, că-n familia noastră există un om citit de mama-focului! adăugă el cu un zâmbet forţat",
    "505": " Acum doar cărţulii din astea și memorii citește — Totuși, unchiul dumneavoastră nu-i un om fără inimă, observă prinţul fără chef Acest tânăr începea să-i devină foarte antipatic — N-are rost să ni-l lăudaţi atât de tare! Vedeţi, și-a dus mâna la inimă, și-a strâns buzele, imediat a prins gustul De, nu-i lipsit de inimă, dar e potlogar, asta-i nenorocirea; pe deasupra, mai e și beat, i s-au înmuiat balamalele de tot, ca oricărui om care se ţine de băutură câţiva ani la rând, de aceea îi scârţâie toate mădularele Pe copii îi iubește, e drept, pe mătușă-mea răposata a respectat-o chiar și pe mine mă iubește și prin testament, zău, mi-a lăsat o parte din — N-nu-ţi las nimic! strigă Lebedev cu încrâncenare — Ascultă, domnule Lebedev, spuse ferm prinţul, întorcându-se cu spatele la tânăr, doar știu din experienţă că ești un om serios, atunci când vrei",
    "506": " Acum am foarte puţin timp la dispoziţie și dacă dumneata Scuză-mă, care ţi-s prenumele și patronimicul? Le-am uitat — Ti-Ti-Timofei — Și? — Lukianovici Toţi cei din cameră începură iarăși să râdă — A minţit! strigă nepotul Și-acum a minţit! Prinţe, nu-l cheamă nici pe departe Timofei Lukianovici, ci Lukian Timofeevici! Hai, spune, de ce ai minţit? Nu ţi-e totuna dacă te cheamă Lukian sau Timofei, crezi că prinţului îi pasă de tine? Și doar din obișnuinţă minte, vă rog să mă credeţi! — Chiar așa e? întrebă prinţul nerăbdător — Lukian Timofeevici, într-adevăr, încuviinţă Lebedev și se fâstâci, plecându-și supus capul și ducându-și iar mâna la inimă — Dar de ce ai făcut-o? Ah, Dumnezeule! — Din autodesconsideraţie, șopti Lebedev, aplecându-și capul tot mai jos și mai umil — Eh, care autodesconsideraţie! Măcar dacă aș ști cum să dau de Kolea! spuse prinţul și se ridică să plece",
    "507": " — Vă spun eu unde-i Kolea, se oferi iarăși tânărul — Pst-pst! făcu Lebedev, care se ridică și el și începu să se agite gâfâind — Kolea a dormit aici astă-noapte, iar de cu dimineaţă a plecat să-și caute generalul, pe care dumneavoastră, prinţe, Dumnezeu știe de ce, l-aţi răscumpărat de la „datornici“ Ieri generalul a promis că vine să înnopteze aici, dar nu și-a făcut apariţia Cel mai probabil e că a dormit la hotelul „Balanţa“, foarte aproape de aici Deci, Kolea ori e acolo, ori la Pavlovsk, la Epancini Bani avea, încă de ieri voia să plece Așa că, la „Balanţa“ sau la Pavlovsk — La Pavlovsk, la Pavlovsk! Iar noi ieșim acum în grădină și bem o cafeluţă Și Lebedev îl trase pe prinţ de mână Ieșiră din cameră, traversară curtea mică și intrară pe o portiţă",
    "508": " Într-adevăr, aici era o grădină foarte mică și foarte drăguţă, în care, datorită timpului frumos, înfrunziseră toţi copacii Lebedev îl așeză pe prinţ pe o bancă verde din lemn, la o masă verde, cu picioarele înfipte în pământ, ocupând locul din faţa lui Peste câteva clipe veni și cafeaua, pe care prinţul nu o refuză Lebedev continua să-l privească în ochi slugarnic și lacom — N-am știut că ai o gospodărie atât de frumoasă, spuse prinţul cu aerul unui om care se gândește la cu totul altceva — Sâ-suntem orfani, dădu să înceapă, făcând o grimasă, Lebedev, însă se opri: prinţul privea distrat înainte și, firește, uitase ce voia să întrebe Se scurse aproape un minut; Lebedev îl studia și aștepta — Deci, ce ziceam? spuse prinţul, parcă dezmeticindu-se Ah, da! Doar știi, Lebedev, care-i problema noastră: am venit din cauza scrisorii pe care mi-ai trimis-o",
    "509": " Spune-mi ce ai de spus Lebedev se fâstâci, dădu să spună ceva, dar nu putu decât să bâlbâie un început de frază: nu reuși să rostească nici un cuvânt Prinţul așteptă și surâse trist — Mi se pare că te înţeleg foarte bine, Lukian Timofeevici: cred că nu te-ai așteptat să apar Credeai că, din locul acela uitat de lume, n-o să mă pun în mișcare la prima înștiinţare și mi-ai scris numai ca să fii cu conștiinţa împăcată Însă uite că am venit Ei, ajungă-ţi, nu mai încerca să mă înșeli N-are rost să mai slujești la doi stăpâni Rogojin e aici de trei săptămâni, știu tot Ai reușit să i-o vinzi ca data trecută sau nu? Spune-mi adevărul — Monstrul a aflat singur, singur — Nu-l mai ocărî ; desigur, s-a purtat urât cu dumneata — M-a bătut, m-a bătut! îi luă vorba din gură Lebedev cu o înflăcărare teribilă",
    "510": " Și prin Moscova m-a fugărit cu câinele, pe toată strada, cu o căţea de ogar O căţea îngrozitoare — Mă iei drept un copil, Lebedev Spune-mi, l-a părăsit acum la modul serios, la Moscova? — Serios, serios, și iar aproape din faţa altarului El de-acum număra minutele, iar ea a șters-o la Petersburg și a venit direct la mine: „Salvează-mă, apără-mă, Lukian, și nu-i spune nimic prinţului“ Prinţe, se teme și mai mult de dumneavoastră, și aici e tot chichirezul! Și, cu un aer viclean, Lebedev își duse degetul la buze — Și acum i-ai pus din nou faţă în faţă? — Luminăţia Voastră, prinţe, cum aș fi putut cum aș fi putut să-l împiedic? — Hai, ajunge, aflu eu totul Numai spune-mi unde-i ea acum? La el? — O, nu! Nici pe departe! Eu, zice, sunt liberă și, știţi, prinţe, o ţine morţiș, sunt absolut liberă, zice! Locuiește tot în Petersburgskaia Storona, în casa cumnatei mele, cum v-am scris",
    "511": " — Și acum e acolo? — Acolo, dacă nu cumva o fi la Pavlovsk, căci e vreme frumoasă, la casa de vară a Dariei Alexeevna Zice: sunt absolut liberă; chiar ieri tare i s-a mai lăudat lui Nikolai Ardalionovici cu libertatea ei Semn rău! Și Lebedev râse, dezgolindu-și toţi dinţii — Kolea o vizitează des? — E ușuratic și de neînţeles și nu-i secretos — Ai fost de mult acolo? — În fiecare zi, în fiecare zi — Deci, și ieri? — N-nu; acum patru zile — Păcat că ai cam băut, Lebedev! Altfel te-aș fi întrebat ceva — Ba deloc, sunt treaz de-a binelea! Lebedev îl privi fix — Spune-mi, cum ai lăsat-o? — C-căutătoare — Căutătoare? — Parcă tot ar căuta ceva, ca și cum ar fi pierdut ceva Despre căsătoria care o așteaptă, numai când se gândește și i se face silă și, dacă-i aduci aminte, își închipuie că vrei s-o jignești",
    "512": " La el se gândește cel mult ca la o coajă de portocală, adică, mai mult, cu spaimă și groază, nici măcar să-i vorbești nu te lasă și de văzut se văd numai de nevoie și el cam simte cum stau lucrurile! Și nu-i mare lucru să se întâmple o nenorocire! E neliniștită, rea de gură, iute la mânie — Rea de gură și iute la mânie? — Iute la mânie; căci data trecută mai că nu m-a înșfăcat de păr din cauza unei discuţii Am început s-o dojenesc cu Apocalipsa — Cum asta? întrebă prinţul, crezând că nu a auzit bine — Dându-i pilde din Apocalipsă E o femeie cu imaginaţia frământată, he-he-he! Pe deasupra, am observat că e foarte înclinată spre subiecte serioase, chiar dacă n-o privesc personal Îi plac, îi plac și le ia chiar drept un semn de respect deosebit pentru dânsa",
    "513": " Da Iar eu sunt tare în tâlcuirea Apocalipsei și sunt cincisprezece ani de când tot o tâlcuiesc S-a declarat de acord cu mine că suntem în vremea celui de-al treilea cal, cel negru, care-l poartă în șa pe călăreţul care duce cântarul în mână, deoarece în secolul ăsta totu-i cu cântar și legământ și toţi oamenii nu-și caută decât dreptul lor: „măsura de grâu un dinar și trei măsuri de orz un dinar“ și duhul e liber încă și inima-i curată și trupul sănătos și toţi vor să păstreze darurile lui Dumnezeu Însă numai pe baza dreptului lor nu le vor păstra, și apoi va urma calul cel galben-vânăt și cel al cărui nume e Moartea, iar după el va urma de-acum iadul Uite, întâlnindu-ne, despre asta vorbim și – a impresionat-o puternic — Deci, ești credincios? întrebă prinţul și îl măsură pe Lebedev cu o privire ciudată",
    "514": " — Cred și tâlcuiesc Căci sunt sărman și gol, sunt un atom în învârtejirea omenească Și cine să-l preţuiască pe Lebedev? Fiecare se dă mare faţă de el și mai că nu-l îmbrâncește afară Însă aici, în această tâlcuială, sunt pe picior de egalitate cu orice mare dregător Căci e vorba de minte! Și un mare dregător ar tremura în faţa mea în fotoliul lui, bâjbâind cu mintea Excelenţa Sa, Nil Alexeevici, acum trei ani, înaintea duminicii Paștelui, a auzit de asta – pe atunci mai lucram la departamentul lui – și m-a chemat special din sala de serviciu, l-a trimis, adică, pe Piotr Zaharâci să mă cheme, și m-a întrebat între patru ochi: „E adevărat că ești profesor de antihrist?“ Și nu m-am ascuns: „Sunt“, îi zic, și i-am expus și i-am prezentat și groaza n-am înmuiat-o, ba încă încet, dezvoltând o curbă alegorică, am amplificat-o, am exemplificat și cu cifre",
    "515": " Dumnealui râdea, dar la cifre și asemănări a început să tremure și m-a rugat să închid cartea și să plec și mi-a alocat o gratificaţie de Paști, iar în Duminica Tomei și-a dat duhul — Ce spui, Lebedev? — Chiar așa-i A căzut din cărucior după ce-a mâncat de prânz s-a lovit cu tâmpla de-o noptieră și, ca un prunc, ca un prunc, s-a dus pe loc Șaptezeci și trei de ani avea după statul de serviciu; era roșu, cărunt, parfumat totdeauna și surâdea, surâdea mereu, ca un prunc Și-a adus aminte atunci Piotr Zaharâci: „Tu i-ai prezis“, zice Prinţul se ridică Lebedev se miră și chiar era surprins de faptul că prinţul se ridică deja — Aţi devenit foarte indiferent, he-he! îndrăzni el să observe cu slugărnicie — Zău, nu mă simt prea bine, capul mi s-a făcut greu din pricina drumului, îi răspunse prinţul încruntându-se",
    "516": " — Nu v-ar strica vreo câteva zile de vilegiatură, îngăimă sfios Lebedev Prinţul stătea în picioare, îngândurat — Și eu, după ce mai rămân aici trei zile, plec cu toate odraslele la casa de vară, ca să nu-l pierd cumva pe puiul nou-născut, iar între timp aici niște meșteri o să facă reparaţii Tot la Pavlovsk mă duc — Tot la Pavlovsk? întrebă deodată prinţul Cum vine asta, chiar toţi pleacă la Pavlovsk? Și spui că ai acolo o casă de vară? — Nu pleacă chiar toţi la Pavlovsk În ce mă privește, Ivan Petrovici Ptiţân mi-a cedat una dintre casele lui de vară pe care le-a căpătat ieftin E și bine, e și la înălţime, e și verdeaţă, e și ieftin și de bonton, e și muzică, și de aceea toţi se mută la Pavlovsk De altminteri, eu ocup atenansa, iar casa propriu-zisă",
    "517": " — Ai închiriat-o? — N-n-nu Nu nu întocmai — Închiriază-mi-o mie, propuse prinţul deodată S-ar fi părut că Lebedev tocmai spre așa ceva ţintea Această idee îi trecuse prin cap acum trei minute La drept vorbind, nu avea nevoie de chiriaș Primise deja vizita unui doritor, care-l anunţase că, poate, va lua casa Lebedev știa că nu „poate“, ci cu siguranţă o va lua Dar acum îi venise ideea, după socoteala lui, foarte rodnică, de a-i închiria casa prinţului, profitând de faptul că celălalt doritor se exprimase vag Propunerea prinţului o acceptă aproape cu entuziasm, așa că la întrebarea directă a acestuia, privitoare la preţ, chiar începu să dea din mâini — Bine, cum dorești; o să mă interesez și n-o să rămâi în pierdere Aproape că ieșiseră amândoi din grădină — Aș",
    "518": " aș putea dacă aţi dori, aș putea să vă comunic ceva foarte interesant, venerabile prinţ, aș putea să vă comunic ceva referitor la aceeași chestiune, bâigui Lebedev, gudurându-se bucuros pe lângă prinţ Prinţul se opri — Și Daria Alexeevna are o căsuţă de vară la Pavlovsk — Și? — Și o anumită persoană, care îi e prietenă, după cât se pare, are intenţia s-o viziteze des la Pavlovsk Cu un scop — Și? — Aglaia Ivanovna — Ah, destul, Lebedev! îl întrerupse prinţul cu un fel de senzaţie neplăcută, de parcă acesta l-ar fi atins în locul unde-l doare Asta nu-i așa Spune-mi, mai bine, când te muţi? Din partea mea, cu cât mai iute, cu atât mai bine, pentru că stau la hotel Discutând, ieșiră din grădină și, nemaiintrând în casă, traversară curtea mică și se apropiară de poartă",
    "519": " — Cred că ar fi mai bine, spuse Lebedev, găsind în sfârșit o soluţie, să vă mutaţi de la hotel direct la mine, chiar astăzi, iar poimâine plecăm cu toţii la Pavlovsk — O să văd, zise prinţul îngândurat și ieși pe poartă Lebedev îl urmări cu privirea Îl uimise subita atitudine distrată a prinţului Plecând, uitase chiar să spună „la revedere“, nu dăduse nici măcar din cap, ceea ce nu se potrivea deloc cu politeţea și solicitudinea pe care i le cunoștea el IIItc \"III\" Trecuse de-acum de ora unsprezece Prinţul știa că, dintre Epancini, l-ar mai putea găsi în oraș numai pe general, care, deși puţin probabil, putea fi reţinut de treburile de la serviciu Se gândi că, poate, generalul îl va lua imediat și îl va duce la Pavlovsk, iar el ţinea foarte mult să mai facă o vizită",
    "520": " Riscând să întârzie la Epancini și să-și amâne pentru a doua zi plecarea la Pavlovsk, prinţul se decise să caute casa în care dorea atât de mult să intre De altfel, această vizită era, pentru el, imprudentă într-o anumită privinţă Se afla într-o situaţie dificilă și ezita Despre casă, știa că se află pe Gorohovaia, în apropiere de Sadovaia, și se gândi s-o pornească într-acolo, sperând că, până să ajungă la destinaţie, va reuși în cele din urmă să se hotărască definitiv Ajungând la intersecţia dintre Gorohovaia și Sadovaia, se miră singur de emoţia neobișnuită pe care o avea; nu se așteptase ca inima să i se zbată atât de dureros în piept O casă, probabil datorită aspectului ei distinct, începu să-i atragă atenţia încă de la distanţă și mai târziu, prinţul avea să ţină minte că își spusese: „Probabil, chiar asta e casa",
    "521": "“ Cu o curiozitate neobișnuită se apropie ca să-și verifice ipoteza; simţea că, cine știe de ce, îi va fi foarte neplăcut dacă a ghicit Casa era mare, posomorâtă, cu parter și două etaje, fără nici un fel de arhitectură, de culoare verde-murdar Unele case de acest fel, de altminteri foarte puţine, clădite la sfârșitul secolului trecut, se păstraseră chiar pe aceste străzi ale Petersburgului (oraș în care totul se schimbă atât de repede) aproape fără nici o schimbare Sunt clădite solid, cu ziduri groase și ferestre extrem de rare; la parter, uneori ferestrele au gratii Cel mai adesea, jos e dugheana unui zaraf Scopitul care stă la dugheană ţine cu chirie o odaie de la etaj Pe dinafară și pe dinăuntru totul parcă e neprimitor și rece, totul parcă se ascunde și se ferește, și ar fi greu să-ţi explici de ce-ţi faci această impresie numai după aspectul casei",
    "522": " Combinaţiile arhitectonice ale liniilor au, desigur, secretul lor În aceste case locuiesc aproape în mod exclusiv oameni din tagma negustorilor Apropiindu-se de poartă și privind tăbliţa, prinţul citi: „Casa lui Rogojin, cetăţean de onoare prin naștere“ Fără să mai ezite, deschise ușa cu geamlâc, care se trânti zgomotos în urma lui, și începu să urce scara principală ce ducea la etaj Scara era întunecoasă, de piatră, grosolan alcătuită, iar pereţii erau vopsiţi în roșu Prinţul știa că Rogojin, împreună cu mama și fratele lui, ocupă tot etajul întâi al acestei case plicticoase Servitorul care îi deschise nu se duse să-l anunţe, ci îl conduse imediat pe un traseu lung; traversară și o sală principală, ai cărei pereţi erau zugrăviţi în „imitaţie de marmură“, cu dușumeaua din scânduri de stejar și cu mobilierul din anii douăzeci, grosolan și masiv, făcând rotocoale și zigzaguri, urcând câte două, câte trei trepte și coborând tot atâtea, până când, în sfârșit, bătură într-o ușă",
    "523": " Le deschise însuși Parfion Rogojin; văzându-l pe prinţ, se făcu alb la faţă și încremeni în loc, astfel încât un timp păru o statuie de piatră, care îl ţintuia cu privirea lui fixă și speriată, cu gura strâmbată într-un zâmbet cu desăvârșire nedumerit, ca și cum în vizita prinţului găsea ceva imposibil și aproape miraculos Deși se aștepta la așa ceva, prinţul era stupefiat — Parfion, poate n-am venit într-un moment potrivit, plec imediat, spuse el, în cele din urmă, fâstâcit — Ba-i potrivit! Potrivit! zise Parfion, venindu-și, în sfârșit, în fire Fii binevenit, prinţe Erau la per tu La Moscova se ivise prilejul să se întâlnească des, avuseseră întrevederi lungi și în decursul acestor întâlniri ale lor existaseră câteva clipe care îl întipăriseră prea bine pe fiecare din ei în inima celuilalt Acum, însă, nu se mai văzuseră de vreo trei luni și ceva",
    "524": " Paloarea și un fel de frisoane mărunte, fugare încă nu părăsiseră faţa lui Rogojin Deși îl invitase în cameră pe musafir, totuși deruta lui neobișnuită continua În timp ce-l conducea pe prinţ spre fotoliu și-l îndemna să se așeze lângă masă, acesta își întoarse capul din întâmplare și se opri sub privirea lui extrem de ciudată și de grea Își aminti de ceva recent, greoi, sumbru Rămânând nemișcat în picioare, îl privi câtva timp pe Rogojin drept în ochi; aceștia luciră parcă și mai tare în prima clipă În sfârșit, Rogojin râse, dar întrucâtva fâstâcit și parcă pierdut cu firea — De ce te uiţi așa de încordat? îngăimă el Stai jos! Prinţul se așeză — Parfion, spuse el, spune-mi sincer, știai sau nu că sosesc astăzi la Petersburg? — Că o să sosești, mă gândeam eu, și vezi că n-am greșit, adăugă acesta, zâmbind sarcastic",
    "525": " Dar de unde să știu că o să sosești chiar astăzi? O anumită impulsivitate tăioasă și ciudata irascibilitate conţinută de întrebare îl uimiră și mai mult pe prinţ — Chiar dacă ai fi știut că astăzi, ce rost are să te enervezi în halul ăsta? rosti prinţul încet, intimidat — Ce vrei să zici cu asta? — Mai înainte, coborând din vagon, am văzut o pereche de ochi ca ai tăi, cu care chiar acum m-ai privit din spate — Asta-i bună! Și ai cui erau ochii? bâigui bănuitor Rogojin Prinţului i se păru că a tresărit — Nu știu; chiar am crezut că mi s-o fi năzărit în mulţime; tot încep să mi se năzară anumite lucruri Eu, frăţioare Parfion, mă simt aproape ca acum cinci ani în urmă, când încă îmi mai veneau crizele — Asta-i, poate că ţi s-o fi năzărit; eu unul nu știu",
    "526": " îngăimă Parfion Zâmbetul blând de pe faţă nu-i stătea bine în acest moment, de parcă s-ar fi spart ceva în acest zâmbet și Parfion, oricât se străduia, nu era în stare să lipească la loc cioburile — Ce-ai de gând, pleci iar în străinătate? întrebă el și adăugă deodată: mai ţii minte cum am venit amândoi cu trenul de la Pskov, la sfârșitul toamnei, eu aici, iar tu cu pelerina, mai ţii minte ghetrele? Și Rogojin râse brusc, de data aceasta cu un fel de răutate făţișă și parcă bucurându-se că a reușit să și-o exprime cumva — Te-ai mutat aici de tot? îl întrebă prinţul, uitându-se prin birou — Da, sunt acasă Unde să locuiesc dacă nu aici? — Nu ne-am văzut de mult Despre tine am auzit niște lucruri, de parcă nici n-ai fi tu — Parcă puţine zice lumea! observă Rogojin cu răceală",
    "527": " — Totuși, ai împrăștiat toată ceata; uite că stai în casa părintească, nu-ţi faci de cap Casa-i a ta sau aţi moștenit-o toţi? — Casa-i a mamei La ea se-ajunge pe coridor — Dar fratele tău unde stă? — Frate-meu Semion stă în atenansă — Are familie? — E văduv Da’ de ce mă întrebi? Prinţul îl privi și nu-i răspunse: brusc, căzuse pe gânduri și nu părea să fi auzit întrebarea Rogojin nu insistă și rămase în așteptare Tăcură câtva timp — Venind încoace, am ghicit care-i casa ta de la o sută de pași, spuse prinţul — Cum așa? — Habar n-am Casa ta are fizionomia întregii voastre familii și a modului vostru de viaţă; dar întreabă-mă de ce am ajuns la concluzia asta și n-am să știu cum să-ţi explic E o aiureală, desigur Chiar mă tem că tocmai asta mă neliniștește atât de mult",
    "528": " Mai înainte nici nu m-am gândit că stai într-o casă ca asta, însă, de cum am văzut-o, mi-am și zis: „Păi tocmai așa trebuia să fie casa lui!“ — Vezi! râse vag Rogojin, neînţelegând pe de-a-ntregul ideea confuză a prinţului Casa a clădit-o bunicul, observă el Au locuit mereu în ea niște scopiţi, Hludeakovii, care și acum stau cu chirie în câteva odăi — E tare întunecoasă Stai la întunecime, spuse prinţul, plimbându-și privirile prin cabinet Era o cameră mare, înaltă, cam mohorâtă, ticsită cu felurite mobile, în majoritate mese mari de scris, un birou, dulapuri, în care se păstrau registre și tot felul de hârtii Se pare că lui Rogojin îi ţinea loc de pat o canapea lată, tapiţată cu marochin roșu Prinţul observă pe masa la care-l așezase Rogojin două-trei cărţi; una dintre ele, Istoria lui Soloviov41, era deschisă și avea un semn în ea",
    "529": " Pe pereţi, în rame aurite, mate, atârnau câteva tablouri în ulei, negre, afumate, pe care era greu să deslușești vreun contur Un portret în mărime naturală îi atrase prinţului atenţia: înfăţișa un om de vreo cincizeci de ani, într-o redingotă de croială nemţească, dar lungă în poale, cu două medalii agăţate de gât, cu o barbă căruntă foarte rară și cam scurtă, cu faţa galbenă și plină de riduri, cu privirea suspicioasă, ascunsă și tristă — Nu cumva e tatăl tău? întrebă prinţul — Chiar el, îi răspunse Rogojin cu un surâs dezagreabil, ca și cum s-ar fi pregătit să audă imediat o glumă necuviincioasă la adresa răposatului său părinte — Nu a fost credincios de rit vechi, nu-i așa? — Nu, mergea la biserică, însă, ce-i drept, zicea că după credinţa veche e mai bine Și pe scopiţi îi stima foarte mult Uite, ăsta a fost cabinetul lui",
    "530": " Dar de ce m-ai întrebat dacă n-a fost de credinţa cea veche? — Nunta aici o s-o faci? — A-aici, răspunse Rogojin, aproape tresărind din pricina întrebării la care nu se așteptase — V-aţi gândit s-o faceţi repede? — Știi și tu: parcă de mine depinde? — Parfion, nu-ţi sunt dușman și n-am intenţia să te încurc în vreo privinţă Îţi repet acum ceea ce ţi-am spus și mai înainte, odată, într-un moment exact ca acesta Când, la Moscova, te pregăteai de nuntă, nu te-am împiedicat cu nimic, știi asta Prima dată ea singură s-a repezit la mine, mai că nu din faţa altarului, rugându-mă s-o „salvez“ de tine Îţi repet propriile ei cuvinte Apoi a fugit de la mine, tu iar ai găsit-o și ai vrut s-o duci la altar, iar acum se zice că a fugit din nou de tine, că a venit aici",
    "531": " E adevărat? Așa mi-a dat Lebedev de știre și de aceea am sosit Și despre faptul că între voi s-au aranjat lucrurile n-am aflat decât ieri în tren, am auzit pentru prima oară de la unul dintre foștii tăi amici, de la Zaliojev, dacă vrei să știi Și am venit aici cu un scop: voiam s-o conving pe ea, în sfârșit, să plece în străinătate pentru îngrijirea sănătăţii; e foarte zdruncinată și trupește, și sufletește, mai ales capul îi e bolnav și, după părerea mea, are nevoie de îngrijire Nu m-am gândit s-o însoţesc în străinătate, intenţionam să aranjez toate astea fără prezenţa mea Îţi spun purul adevăr Dacă e adevărat că între voi această treabă a fost pusă iarăși pe roate, nici nu mă arăt în ochii ei și nici la tine nu mai vin Știi și singur că nu umblu cu înșelăciuni, pentru că întotdeauna am fost sincer cu tine",
    "532": " Nu ţi-am ascuns niciodată părerea mea în această privinţă și mereu ţi-am spus că măritișul cu tine ar însemna pieirea ei sigură Și pe tine te-ar aștepta pieirea poate, chiar mai neîndoielnică decât a ei Dacă v-aţi despărţi din nou, aș fi cât se poate de mulţumit; dar n-am intenţia să vă stric socotelile sau să vă fac să vă certaţi Deci, fii liniștit și nu mă bănui De fapt, știi și singur dacă ţi-am fost vreodată rival adevărat, chiar și atunci, când a fugit la mine Uite, ai izbucnit acum în râs; știu ce te-a făcut să zâmbești Da, am trăit acolo despărţiţi, fiecare în alt oraș, lucru pe care tu îl știi sigur Doar și mai înainte ţi-am explicat că n-o „iubesc cu dragoste, ci cu milă“ Cred că definesc destul de exact situaţia Mi-ai spus atunci că ai înţeles aceste cuvinte ale mele; e adevărat? Oare le-ai înţeles? Uite cu câtă dușmănie mă privești! Am venit ca să te liniștesc, pentru că și tu îmi ești foarte drag",
    "533": " Te iubesc mult, Parfion Iar acum plec și n-o să mai vin niciodată Rămâi cu bine Prinţul se ridică — Mai stai cu mine, spuse încet Parfion, fără să se miște din loc și sprijinindu-și capul pe palma mâinii drepte Nu te-am văzut de mult Prinţul se așeză Amândoi tăcură din nou — De îndată ce nu mai ești în faţa mea, simt că te urăsc, Lev Nikolaevici În aceste trei luni, de când nu te-am văzut, zău că te-am dușmănit în fiecare clipă Aș fi fost în stare să te otrăvesc cu ceva! Uite-așa Iar acum nu e nici o jumătate de oră de când stai cu mine și toată ura îmi trece și îmi ești drag ca altădată Mai stai cu mine — Când sunt cu tine, mă crezi, iar când nu sunt, imediat încetezi să mai ai încredere și mă bănuiești",
    "534": " Semeni cu taică-tu! îi răspunse prinţul surâzând prietenește și încercând să-și ascundă sentimentul care îl stăpânea — Cred în vocea ta când stau cu tine Doar pricep și eu că nu suntem deopotrivă, eu și tu — De ce ai adăugat vorbele astea? Și văd că iar te-ai enervat, spuse prinţul, privindu-l uimit pe Rogojin — Păi în treaba asta, frăţioare, pe noi nu ne întreabă nimeni, zise celălalt, aici s-a hotărât fără noi Uite, și de iubit iubim altfel, adică în toate e o deosebire, continuă el încet, apoi tăcu câteva clipe Uite, tu zici că o iubești cu milă Dar eu n-am nici un pic de milă din asta pentru ea De fapt, mă și urăște mai mult decât pe oricare altul O visez acum în fiecare noapte: parcă ar fi cu altul și și-ar râde de mine",
    "535": " Chiar așa e, frăţioare Merge cu mine la altar, dar a uitat până și să se gândească la mine, ca și cum și-ar schimba un pantof Te rog să mă crezi că n-am văzut-o de cinci zile pentru că mi-e frică să mă duc la ea; m-ar întreba: „De ce-ai poftit?“ Parcă nu m-a făcut destul de rușine — Cum te-a făcut de rușine? Ce spui? — Parcă n-ai ști? Păi m-a părăsit și a fugit cu tine când eram “în faţa altarului“, doar singur ai spus-o mai înainte — Doar nici tu nu crezi că — Parcă nu m-a făcut de rușine, la Moscova, cu ofiţerul acela, Zemtiujnikov? Știu precis că m-a făcut de rușine și după ce a stabilit chiar ea ziua nunţii — Nu se poate! strigă prinţul — Știu precis, repetă Rogojin cu convingere",
    "536": " Ce, nu-i din alea, vrei să spui? Frăţioare, n-are rost să zici că n-ar fi din alea Toate astea-s prostii Cu tine n-o fi din alea, poate că s-ar speria de treaba asta, însă cu mine uite că este din alea Știu bine ce spun Se uită la mine ca la ultima lepădătură Cu Keller, cu ofiţerul acela care a făcut box, știu precis că numai ca să-și râdă de mine a scornit povestea Și încă nu știi ce figuri mi-a făcut la Moscova! Iar bani, bani câţi am cheltuit eu — Dar cum o să te mai însori acum cu ea? Cum o să trăiești după aceea? îl întrebă prinţul, îngrozit Rogojin îi aruncă o privire grea și teribilă și nu-i răspunse nimic — Asta e a cincea zi de când n-am fost la ea, continuă el după ce tăcu cam un minut",
    "537": " Mă tem că o să mă alunge „Eu, zice, încă-mi sunt propria mea stăpână; dacă vreau, mă descotorosesc de tine și plec în străinătate“ (chiar mie mi-a spus că pleacă în străinătate, observă el ca între paranteze și privindu-l cumva aparte pe prinţ în ochi); câteodată, ce-i drept, vrea numai să mă sperie, nu știu ce i se tot pare caraghios la mine Iar alteori chiar se încruntă de-adevăratelea, se îmbufnează, nu scoate o vorbă; tocmai de asta mă tem Într-un rând mi-am zis: ia să nu mă duc eu cu mâna goală, dar n-am izbutit decât s-o fac să râdă, iar pe urmă chiar s-a înciudat I-a dăruit cameristei Katia un șal adus de mine, unul scump, de care poate nici n-a mai văzut, deși și înainte a trăit în lux Cât despre cununie, nu pot zice nici pâs Ce fel de logodnic sunt eu, dacă mi-e frică și să mă duc la ea? Așa că stau aici și, când nu mai pot răbda, mă furișez în taină pe lângă casa ei, trec pe stradă sau mă ascund după colţ",
    "538": " Într-un rând am stat de strajă la poarta ei până a început să se crape de ziuă, mi s-a năzărit ceva atunci Iar ea m-a văzut de bună-seamă pe fereastră „Ce-ai face cu mine, zice, dacă ai vedea că te înșel?“ N-am mai putut răbda și i-am zis: „Știi tu și singură“ — Ce să știe? — Da’ eu de unde să știu! râse cu răutate Rogojin Atunci, la Moscova, n-am putut-o prinde cu nimeni, deși am urmărit-o mult timp M-am apucat odată și i-am spus atunci: „Ai făgăduit că mergi cu mine la altar; intri într-o familie cinstită, dar știi cum ești tu acum? Uite, zic, așa ești“ — I-ai spus? — I-am spus — Și? — „Poate că acum, zice, n-o să mai vreau să te iau nici ca lacheu, nici să te mai gândești că o să-ţi fiu soţie",
    "539": "“ „Iar eu, zic: nu mai plec de-aici și basta!“ „Iar eu, zice, îl chem acum pe Keller, îi spun și el o să-ţi dea brânci pe poartă“ M-am repezit la ea și am bătut-o pe loc până am învineţit-o — Nu se poate! strigă prinţul — Îţi zic: așa a fost, întări Rogojin cele spuse, încet, dar fulgerând din priviri O zi și jumătate n-am dormit, n-am mâncat, n-am băut, din cameră n-am ieșit, mă tot aruncam în genunchi în faţa ei: „Mor, zic, dar nu plec până când nu mă ierţi și, dacă poruncești să fiu scos afară, mă înec; căci ce-o să mă fac fără tine?“ Toată ziua aceea a fost ca smintită, ba plângea, ba voia să mă omoare cu cuţitul, ba își bătea joc de mine Pe Zaliojev, pe Keller și pe Zemtiujnikov, pe toţi i-a chemat, mă arăta cu degetul și mă făcea de rușine",
    "540": " „Să mergem, domnilor, cu toţii la teatru astă-seară, să-l lăsăm aici, dacă nu vrea să plece, căci nu sunt legată de el Iar dumitale, Parfion Semionâci, o să ţi se servească ceai în lipsa mea, sunt sigură că ţi s-a făcut foame“ Se întoarce singură de la teatru „Ceilalţi, zice, sunt niște fricoși și niște nemernici, se tem de tine, mă sperie și pe mine; îmi zic: n-o să plece cu una, cu două, nu-i mare lucru să te înjunghie Însă eu mă duc în dormitor și nici n-o să încui ușa după mine: uite ce tare mă tem de tine! Vreau să auzi și să vezi asta! Ai băut ceai?“ „Nu, îi zic, și nici n-o să beau“ „Mai treacă-meargă dacă ar fi o chestiune de onoare, dar tare nu ţi se potrivește asta“ Și cum a zis, așa a făcut, camera n-a încuiat-o",
    "541": " Dimineaţa a ieșit, râde: „Ţi-ai ieșit din minţi? zice Vrei să mori de foame?“ „Iartă-mă“, îi zic „Nu vreau să te iert, nu mă mărit cu tine, doar ţi-am spus Chiar ai stat toată noaptea pe fotoliul ăsta, n-ai dormit?“ „Nu, îi zic, n-am dormit“ „Ce deștept ești! Nici ceai nu bei, nici prânzul n-o să-l iei mai încolo?“ „Ţi-am spus că nu, iartă-mă!“ „Ah, tare nu-ţi șade bine, zice, dacă ai ști că scena asta ţi se potrivește precum șaua pe spinarea vacii! Nu cumva vrei să mă sperii? Mare pacoste pe capul meu dacă stai flămând; ce să zic, m-ai speriat!“ S-a supărat, dar nu pentru mult timp: iar s-a apucat să mă hărţuiască Și m-am mirat atunci de ea, de ce n-are deloc ciudă pe mine? Căci ţine minte răul, mult timp ţine ură pe cei care au jignit-o Uite, atunci mi-a trecut prin cap că mă dispreţuiește atât de mult, încât nici nu poate fi mult timp supărată pe mine",
    "542": " Și ăsta-i adevărul „Știi tu, zice, ce înseamnă papa de la Roma?“ „Am auzit“, îi spun „Tu, zice, Parfion Semionâci, n-ai învăţat nimic din istoria universală“ „Nimic, îi zic, n-am învăţat“ „Atunci, zice, îţi dau ceva să citești: a fost un papă care s-a supărat pe un împărat și acesta, fără să bea și fără să mănânce nimic, desculţ, a stat trei zile, în genunchi în faţa palatului, până când papa l-a iertat; ce crezi, împăratul acela, în acele trei zile, stând în genunchi, ce gândea în sinea lui și ce juruinţe făcea? Dar stai, zice, îţi citesc chiar eu despre asta!“ A sărit în picioare, a adus o carte: „Sunt versuri“, îmi zice și s-a apucat să-mi citească cum împăratul acela, timp de trei zile, s-a tot jurat să se răzbune pe papă „Oare, zice, chiar nu-ţi place asta, Parfion Semionâci?“ „Tot ce-ai citit, zic eu, e adevărat",
    "543": "“ „Aha, zice, spui că-i adevărat, deci și tu, poate, juri în sinea ta că: se mărită ea cu mine și atunci o să-i aduc eu aminte de toate, atunci o să-mi bat eu joc de ea după pofta inimii“ „Nu știu, îi zic, poate că mă gândesc la asta“ „Cum adică nu știi?“ „Așa, zic, nu știu, nu la asta mi-s gândurile acum“ „Și, mă rog, la ce te gândești?“ „Că o să te ridici, că o să treci pe lângă mine, iar eu mă uit la tine și te urmăresc din ochi; o să foșnească rochia ta, iar inima mea o să se prăbușească; și, dacă o să ieși din cameră, o să-mi amintesc fiecare cuvinţel al tău, ce și cu ce ton l-ai spus; iar toată noaptea asta nu m-am gândit la nimic, am ascultat cum respirai prin somn și cum te-ai mișcat de vreo două ori",
    "544": "“ „Văd că tu, zice ea râzând, nici nu te gândești că m-ai bătut, nici nu-ţi mai aduci aminte, nu-i așa?“ „Poate, zic, că-mi aduc aminte, nu știu“ „Și dacă nu te iert și nu mă mărit cu tine?“ „Ţi-am spus că mă înec“ „Cred că m-ai omorî înainte de asta“ Așa a spus și a căzut pe gânduri Apoi s-a supărat și a ieșit Peste un ceas se întoarce la mine, posomorâtă „Mă mărit cu tine, zice, Parfion Semionâci, și nu pentru că mi-e frică de tine, ci pentru că mi-e indiferent cum o să mă prăpădesc Nu s-ar putea doar să fie pe undeva mai bine? Șezi, zice, acum o să ţi se servească prânzul Și dacă mă mărit cu tine, a adăugat, o să-ţi fiu soţie credincioasă, să nu te îndoiești de asta și să nu-ţi faci griji",
    "545": "“ Apoi a tăcut puţin și zice: „Totuși, nu ești lacheu; mai înainte am crezut că ești un lacheu desăvârșit“ Tot atunci a fixat și ziua nunţii, iar peste o săptămână m-a părăsit și a fugit aici, la Lebedev De cum am sosit, îmi zice: „Să știi că nu mă dezic câtuși de puţin de tine; vreau numai să mai aștept, cât o să mai am chef, pentru că încă îmi sunt singura stăpână Așteaptă și tu, dacă vrei“ Uite, așa-i acum între noi Ce crezi despre toate astea, Lev Nikolaevici? — Dar tu ce crezi? îi răspunse prinţul tot cu o întrebare, privindu-l trist pe Rogojin — Parcă pot crede ceva! explodă acesta Voi să mai adauge ceva, însă tăcu, cuprins de o tristeţe nemărginită Prinţul se ridică și vru iar să plece — Totuși, n-o să-ţi pun piedici, spuse el încet, aproape îngândurat, parcă răspunzându-și la un gând interior, ascuns",
    "546": " — Uite ce vreau să-ţi spun! se însufleţi brusc Rogojin și ochii începură să-i strălucească Cum de mi-o cedezi? Nu te înţeleg Sau n-o mai iubești deloc? Mai înainte erai, totuși, întristat; doar am văzut Atunci de ce ai venit aici, mâncând pământul de-atâta fugă? Din milă? (Și faţa i se strâmbă într-un zâmbet batjocoritor) He-he! — Crezi că vreau să te înșel? îl întrebă prinţul — Nu, te cred, numai că nu pricep nimic Cu siguranţă, mila ta e, probabil, mai mare decât dragostea mea! Pe faţa lui se aprinse ceva răutăcios, care dorea neapărat să fie exprimat în cuvinte — Asta-i, dragostea ta nu poate fi deosebită de ură, zise prinţul zâmbind, și, dacă o să-ţi treacă, nu-i mare lucru să se întâmple o nenorocire și mai amarnică Frate Parfion, dacă îţi spun că — Că o s-o înjunghii? Prinţul tresări",
    "547": " — O s-o urăști mult pentru dragostea ta de acum, pentru tot chinul pe care îl ai acum de pe urma ei Pe mine mă miră cel mai mult că e în stare din nou să se mărite cu tine Când am auzit ieri, de-abia de-am reușit să cred și mi s-a făcut foarte greu Doar s-a lepădat deja de tine de două ori și a fugit din faţa altarului, deci, are o presimţire! Acum ce-ar mai căuta la tine? Oare o interesează banii tăi? E absurd De altfel, mă tem că ai și cheltuit cea mai mare parte a banilor Pe deasupra, ea ar putea găsi și pe altcineva Oricare ar fi mai bun decât tine, căci tu chiar că ai fi în stare s-o înjunghii, lucru pe care ea, poate, îl pricepe acum prea bine Că o iubești atât de tare? E drept, numai că",
    "548": " Am auzit că există oameni care caută tocmai o asemenea dragoste numai Prinţul se opri și căzu pe gânduri — De ce ai râs din nou uitându-te la portretul lui taică-meu? întrebă Rogojin, care urmărea extrem de atent fiecare schimbare, fiecare expresie fugară de pe chipul prinţului — De ce am râs? Pentru că mi-a venit ideea că, dacă nu ţi s-ar fi întâmplat această pacoste, dacă n-ar fi dat peste tine dragostea asta, ai fi ajuns pesemne exact ca tatăl tău, ba încă destul de curând Te-ai fi instalat tăcut aici, cu o soţie ascultătoare, care nu zice nici pâs, ai fi vorbit rar și cu asprime, n-ai fi avut încredere în nimeni, de fapt nici n-ai fi avut nevoie de așa ceva, pentru că, tăcut și posac, n-ai fi făcut altceva decât să agonisești bani Și tare ai mai fi lăudat cărţile vechi, te-ai fi interesat de semnul crucii făcut cu două degete, însă asta ar fi venit mai târziu, la bătrâneţe",
    "549": " — N-ai decât să râzi Și ea mi-a spus exact aceleași cuvinte, de curând, când s-a uitat și ea la portretul ăsta! E de-a mirării cum vă potriviţi acum în toate — Zici că a și fost la tine? îl întrebă curios prinţul — A fost S-a uitat mult timp la portret, mi-a pus întrebări despre răposatul „Exact așa ai fi fost și tu, mi-a spus ea la urmă, zâmbind ironic Tu, Parfion Semionâci, ai patimi puternice, patimi care te-ar duce tocmai în Siberia, la ocnă, dacă n-ai avea minte, pentru că ai multă minte“, zice (chiar așa mi-a spus, crezi sau nu? Pentru prima oară am auzit de la ea vorba asta!) „Te-ai fi lăsat iute de zburdălnicia de acum Și, întrucât ești un om cu totul lipsit de educaţie, te-ai fi pus pe agonisit bani și ai fi rămas, precum tatăl tău, în casa asta, la un loc cu scopiţii: pesemne că la sfârșit ai fi trecut la credinţa lor și așa de mult ai fi îndrăgit banii, că nu două milioane, ci poate vreo zece ai fi strâns și ai fi murit de foame pe sacii tăi, pentru că tu ai patimă în toate, toate le împingi până la patimă",
    "550": "“ Uite-așa mi-a spus, aproape cu aceleași cuvinte Până atunci n-a mai vorbit niciodată așa cu mine! Doar cu mine nu stă de vorbă decât despre fleacuri sau mă ia în râs; a umblat prin toată casa, ca s-o vadă, și părea speriată „Schimb totul, îi zic, o ornez, dacă vrei, cumpăr altă casă până la nuntă“ „Ba nu, zice, nu trebuie schimbat nimic, așa o să trăim Vreau să stau lângă mama ta, când o să-ţi fiu soţie“ Am dus-o la mama, a fost respectuoasă cu ea, ca o fiică bună Și mai înainte, cam de vreo doi ani, mama parcă nu era întreagă la minte (e bolnavă), iar după moartea tatei s-a prefăcut de tot într-un prunc, nu mai vorbește: stă mereu într-un fotoliu pentru că n-o mai ţin picioarele și, de la locul ei, le face plecăciuni tuturor celor pe care-i vede; cred că, dacă trei zile nu i-aș da mâncare, ea nici n-ar observa",
    "551": " Am luat mâna dreaptă a mamei, i-am împreunat degetele: „Binecuvânteaz-o, mamă, zic, merge cu mine la altar“; i-a sărutat cu înflăcărare mamei mâna „Cred că multă amărăciune, zice, a îndurat mama ta“ Uite, cartea asta a văzut-o la mine: „Cum, te-ai apucat să citești Istoria rusă?“ (Însă chiar ea mi-a spus odată la Moscova: „Ai face bine să te instruiești cât de cât, măcar Istoria rusă a lui Soloviov citește-o, doar nu știi nimic“) „Bine faci, mi-a zis, ţine-o tot așa, citește Îţi scriu cu mâna mea o listă, ce cărţi trebuie să citești mai întâi și mai întâi; vrei sau nu?“ Și niciodată, niciodată până atunci nu mai vorbise așa cu mine, încât chiar m-a uimit; am răsuflat și eu pentru prima oară ca un om viu — Mă bucur mult, Parfion, spuse prinţul cu sinceritate, mă bucur foarte mult Cine știe, poate că Dumnezeu o să vă unească",
    "552": " — Niciodată nu se va întâmpla asta! strigă impulsiv Rogojin — Ascultă, Parfion, dacă o iubești atât de mult, oare chiar n-o să vrei să meriţi respectul ei? Și, dacă vrei, chiar nu speri? Uite, mai înainte ţi-am spus că pentru mine e o enigmă: de ce se mărită cu tine? Și, cu toate că nu-mi pot răspunde, totuși nu mă îndoiesc că trebuie să existe neapărat un motiv suficient, raţional E convinsă de dragostea ta; însă e cu siguranţă convinsă și de unele calităţi ale tale Doar altfel e imposibil! Ceea ce ai zis acum confirmă spusele mele Spui singur că ea a găsit posibilitatea de a discuta cu tine în cu totul alt limbaj, decât cel cu care ţi se adresa și îţi vorbea mai înainte Ești suspicios și gelos și de aceea ai exagerat tot ce ai observat că e rău",
    "553": " Fii sigur că ea nu are despre tine o părere chiar atât de proastă cum spui tu Doar altfel ar însemna că, măritându-se cu tine, se-aruncă în mod conștient în apă sau se bagă singură sub cuţit Crezi că e posibil așa ceva? Cine se-aruncă în apă cu bună știinţă sau se bagă sub cuţit? Parfion ascultă cu un zâmbet posac vorbele înflăcărate ale prinţului Convingerea lui părea de nezdruncinat — Cu ce privire grea mă fixezi acum, Parfion! lăsă prinţul să-i scape, cu un sentiment apăsător — În apă sau sub cuţit! rosti, în sfârșit, acesta He! Se mărită cu mine tocmai pentru că se așteaptă să-mi înfig cuţitul în ea! Prinţe, chiar nu ţi-ai dat seama până acum despre ce-i vorba aici? — Nu te înţeleg — Bine, poate că chiar nu înţelegi, he-he! Doar se zice despre tine că ești",
    "554": " sărit Iubește pe altul, pricepe odată! La fel cum eu o iubesc acum pe ea, și ea iubește pe altul Și știi cine-i acest altcineva? Tu ești! Ce, n-ai știut? — Eu! — Tu Te-a îndrăgit de-atunci, chiar de la aniversare Numai că se gândește că nu se poate mărita cu tine, că te-ar face de rușine și ţi-ar distruge viaţa „Eu, zice, se știe cum sunt“ Și acum tot așa o ţine Toate astea mi le-a spus de-a dreptul în obraz Se teme să nu te nenorocească și să te facă de rușine, însă cu mine, deci, nu-i nimic, se poate mărita – iată drept cine mă ia, ţine minte și asta! — Păi cum a fugit la mine de la tine și de la mine — Și de la tine la mine! He! Parcă puţine îi trec deodată prin cap: acum parcă-i cuprinsă toată de febră",
    "555": " Ba strigă la mine: „Mă mărit cu tine ca și cum m-aș îneca Pune nunta cât mai curând!“ Apoi singură mă grăbește, fixează ziua, iar când se-apropie sorocul, se sperie sau îi vin alte gânduri; Dumnezeu s-o mai știe, doar ai văzut și tu: plânge, râde, se zbate ca scuturată de friguri Și ce-i de-a mirării că a fugit de la tine? Te-a părăsit atunci pentru că și-a dat singură seama cât te iubește de tare Îi era peste puterile ei cu tine Uite, mai adineaori ai zis că eu am căutat-o și am găsit-o atunci, la Moscova; nu-i adevărat, singură a dat fuga la mine, părăsindu-te: „Fixează ziua, îmi strigă, sunt gata! Adă șampanie! Să mergem la ţigani!“ Păi, dacă n-aș fi existat eu, de mult s-ar fi aruncat în apă; îţi spun adevărul Și nu se-aruncă pentru că eu, poate, sunt mai înspăimântător decât apa",
    "556": " De necaz se mărită cu mine Dacă se mărită, ăsta-i adevărul: se mărită de necaz — Dar cum poţi cum poţi! strigă prinţul și nu încheie fraza Îl privea îngrozit pe Rogojin — De ce nu termini? adăugă acesta, zâmbind Dacă vrei, îţi spun ce gândești tu în sinea ta, chiar în momentul ăsta: „Ah, cum o să trăiască de-acum cu el? Cum s-o las să facă pasul ăsta?“ Se vede ce gândești — Nu de asta am venit aici, Parfion, îţi spun că nu asta am avut-o în minte — Se poate că nu de asta și nu asta ai avut-o în minte, numai că acum cu siguranţă s-a prefăcut în „de asta“, he-he! Gata, ajunge! De ce ești în halul ăsta de întors pe dos? Chiar n-ai știut? Mă uimești! — Asta-i gelozie, Parfion, e o boală, le-ai exagerat enorm pe toate",
    "557": " bâigui prinţul, foarte tulburat La ce bun? — Lasă, rosti Parfion și smulse iute din mâna prinţului cuţitașul pe care acesta îl luase de pe masă, de lângă carte Îl puse la loc — Parcă știam când am ajuns la Petersburg, parcă presimţeam continuă prinţul N-am vrut să vin aici Voiam să uit toate cele întâmplate aici, să mi le smulg din inimă! Ei, rămâi cu bine Dar ce faci? Vorbind distrat, prinţul luase iarăși în mână cuţitul de pe masă, iar Rogojin i-l smulse iarăși și îl aruncă pe masă Era un cuţitaș cu o formă destul de simplă, cu mâner din corn de cerb, cu lama fixă, lungă de vreo trei verșoci și jumătate și potrivit de lată Văzând că prinţul acordă o atenţie specială faptului că acest cuţit i-a fost smuls a doua oară din mână, Rogojin, cu ciudă răutăcioasă, îl înșfăcă, îl puse în carte, iar cartea o trânti pe altă masă",
    "558": " — Ce faci cu el, tai foile? întrebă prinţul, însă cumva distrat, parcă fiind încă sub presiunea unei puternice îngândurări — Da, foile — Păi nu-i un cuţit de grădinărie? — Da, de grădinărie Și dacă-i de grădinărie, nu pot tăia foile cu el? — Păi e nou-nouţ — Și ce dacă-i nou? Crezi că nu-mi pot cumpăra acum un cuţit nou? strigă, în sfârșit, Rogojin, cu un fel de frenezie, enervându-se la fiecare cuvânt Prinţul se cutremură și-l privi fix — Oho, halal de noi! râse el deodată, dezmeticindu-se de tot Iartă-mă, frate, când capul mi-e atât de greu ca acum, și boala asta devin distrat de tot, de tot și foarte caraghios Dar nu asta voiam să te întreb altceva voiam, dar nu-mi mai aduc aminte Rămâi cu bine",
    "559": " — Nu pe-acolo, spuse Rogojin — Am uitat! — Pe aici, pe aici, hai cu mine, îţi arăt eu IVtc \"IV\" Traversară camerele prin care prinţul deja trecuse; Rogojin mergea puţin înaintea lui, prinţul îl urma Ajunseră în sala mare Aici, pe pereţi, erau câteva tablouri, toate portrete de arhierei și peisaje, din care nu se putea distinge nimic Deasupra ușii care dădea în camera următoare, atârna un tablou destul de ciudat ca formă, de vreo doi verșoci și jumătate în lăţime și de cel mult șase verșoci înălţime Îl reprezenta pe Mântuitorul de-abia coborât de pe cruce Prinţul îl privi iute, ca și cum și-ar fi adus aminte de ceva; de altminteri, nu se opri, ci dădu să iasă pe ușă Îi era foarte greu și voia să părăsească imediat această casă Însă, brusc, Rogojin îl opri în dreptul tabloului",
    "560": " — Uite, toate tablourile de aici, spuse el, au fost cumpărate cu câte o rublă sau două, la licitaţii, de răposatul meu tată Le-a cercetat un om care se pricepe; sunt nimicuri, zice, dar ăsta, tabloul de deasupra ușii, cumpărat tot pe două ruble, zice, nu-i deloc un fleac Pe când tata mai trăia, s-a găsit unul care-i dădea pe el trei sute cincizeci de ruble, iar altul, Saveliev, Ivan Dimitrievici, neguţător, mare amator, a ajuns până la patru sute și săptămâna trecută i-a oferit chiar cinci sute lui frate-meu Semion Semionâci L-am reţinut pentru mine — Păi e e o copie după Hans Holbein42, spuse prinţul, reușind să vadă tabloul mai bine Chiar dacă nu-s cine știe ce mare cunoscător, mi se pare că e o copie excelentă Am văzut tabloul ăsta în străinătate și nu pot să-l uit",
    "561": " Dar ce ai de Rogojin părăsi brusc tabloul și o luă înainte Desigur, aerul distrat și dispoziţia deosebită, ciudat de irascibilă, descoperită pe neașteptate la Rogojin, puteau explica într-un fel această impetuozitate; însă prinţul rămase totuși uimit de felul brusc în care se încheiase această discuţie, pe care nu el o începuse, și că Rogojin nici măcar nu-i dăduse un răspuns — Lev Nikolaevici, uite ce voiam de mult să te întreb: crezi sau nu în Dumnezeu? deschise iarăși brusc discuţia Rogojin, după ce făcură câţiva pași — Ce ciudat mă întrebi și mă privești! observă prinţul fără să vrea — Îmi place să mă uit la tabloul ăsta, îngăimă Rogojin, după câteva clipe de tăcere, de parcă ar fi uitat din nou întrebarea pusă — Tabloul ăsta! strigă subit prinţul, sub impresia unui gând neașteptat",
    "562": " Tabloul ăsta! Păi din pricina acestui tablou unii ar putea să-și piardă credinţa! — Se-ntâmplă să și-o piardă, îi confirmă pe neașteptate Rogojin Ajunseseră de-acum la ușa de la intrare — Cum? se opri prinţul deodată Nu mai spune! Aproape că am glumit, iar tu o iei așa de în serios! Și ce ai vrut cu întrebarea dacă cred sau nu în Dumnezeu? — N-am vrut nimic, am întrebat și eu așa Și mai înainte am vrut să te întreb Doar sunt mulţi acum care nu cred O fi adevărat (tu ai trăit în străinătate) ce mi-a spus unul la beţie că la noi, în Rusia, sunt mai mulţi oameni care nu cred în Dumnezeu decât în toate celelalte ţări? „Nouă, zice, în privinţa asta ni-i mai ușor decât lor, pentru că am mers mai departe decât ei“ Rogojin râse caustic; rostindu-și întrebarea, deschise brusc ușa și, ţinând-o de clanţă, îl așteptă pe prinţ să iasă",
    "563": " Prinţul se miră, dar ieși Celălalt ieși și el pe casa scării și închise ușa în urma lui Stăteau amândoi faţă în faţă și arătau de parcă au uitat unde au ajuns și ce trebuie să facă acum — Atunci, la revedere, spuse prinţul, întinzându-i mâna — La revedere, rosti Rogojin, strângând tare, dar cu totul automat, mâna întinsă de celălalt Prinţul coborî o treaptă și se uită înapoi — Cât despre credinţă, începu el zâmbind (nedorind probabil să-l lase așa pe Rogojin) și, pe deasupra, înviorându-se sub impresia unei amintiri subite, în privinţa credinţei, am avut parte săptămâna trecută de patru întâlniri diferite în două zile Dimineaţa călătoream pe o cale ferată nouă și am stat de vorbă în tren patru ore cu un anume S, pe care l-am cunoscut chiar atunci Auzisem multe mai înainte despre el și, printre altele, aflasem că e ateu",
    "564": " E un om într-adevăr foarte instruit și m-am bucurat că voi discuta cu un savant veritabil Pe deasupra, e un om bine educat, cum rar poţi întâlni, așa că a vorbit cu mine ca și cum aș fi fost egal cu el în cunoștinţe și idei Nu crede în Dumnezeu Totuși, m-a uimit ceva: parcă ar fi vorbit tot timpul despre altceva și am fost mirat tocmai pentru că și mai înainte, ori de câte ori m-am întâlnit cu oameni care nu cred, oricâte cărţi de-ale lor am citit, mereu mi s-a părut că vorbesc și scriu în cărţi parcă cu totul altceva, deși dau impresia că vorbesc și scriu tocmai ce trebuie I-am spus pe loc părerea mea, însă, probabil, m-am exprimat confuz sau n-am știut să-mi formulez ideea, pentru că el n-a înţeles nimic Seara, m-am oprit într-un hotel judeţean, ca să înnoptez acolo, iar în hotelul acela, cu o noapte mai înainte, avusese loc un omor, așa că la sosirea mea toţi numai despre asta vorbeau",
    "565": " Doi ţărani, destul de în vârstă, treji, care se cunoșteau de mult și erau prieteni, au băut ceai pe săturate și au vrut să se culce amândoi într-o chicineaţă Dar unul dintre ei a văzut la celălalt, în ultimele două zile, un ceas de argint cu șnur galben de mărgele, de care probabil nu știuse până atunci că-l are Însă acest ceas i-a plăcut atât de mult și într-atâta l-a ispitit, încât în cele din urmă n-a mai putut să rabde: a pus mâna pe cuţit și, când prietenul lui s-a întors cu spatele, s-a apropiat pe furiș de el, și-a cumpănit lovitura, și-a înălţat ochii spre cer, și-a făcut cruce, spunând în sinea lui o rugăciune amară: „Doamne, iartă-mă întru Hristos!“ –, i-a retezat beregata prietenului dintr-o mișcare, ca unui berbec, și i-a luat ceasul Rogojin pufni în râs Hohotea de parcă ar fi fost apucat de o criză",
    "566": " Chiar te simţeai ciudat văzând acest râs după dispoziţia lui atât de posacă de acum câteva clipe — Uite, asta îmi place! Nu, asta-i cea mai grozavă chestie! striga el convulsiv, aproape sufocându-se Unul nu crede deloc în Dumnezeu, iar altu-i atât de credincios, că înjunghie oamenii după ce-și face rugăciunea Nu, frate prinţ, asta nu poate fi o scorneală! Ha-ha-ha! Nu, asta-i cea mai grozavă chestie! — A doua zi am ieșit de cu dimineaţă să mă plimb, continuă prinţul de îndată ce Rogojin se opri, deși râsul încă îi mai tremura pe buze spasmodic Văd că pe trotuarul de lemn se împleticește un soldat beat, cu hainele zdrenţuite pe el Se-apropie de mine: „Cumpără, boierule, o cruciuliţă de argint, o dau numai pe două grivne; e de argint!“ Văd în palma lui cruciuliţa, probabil că de-abia și-o scosese de la gât; era pusă pe o panglică albastră, foarte uzată; crucea era însă din cositor curat, se vedea de la prima privire, de format mare, cu opt colţuri, plină de desene bizantine",
    "567": " Am scos cele două grivne, i le-am dat și mi-am pus pe loc crucea la gât; pe chipul lui se vedea cât era de mulţumit că l-a tras pe sfoară pe boierul acela prost și s-a dus imediat ca să-și bea crucea, nu mă îndoiesc de asta Pe-atunci, frate, eram încă sub impresia cea mai puternică lăsată de tot ce mă copleșise în Rusia; mai înainte nu înţelegeam nimic din ea, ca și cum aș fi crescut mutește și în cei cinci ani petrecuţi în străinătate mi-o aminteam cumva la modul fantastic Uite, mergeam și mă gândeam: nu, n-o să mă grăbesc să-l judec pe acest vânzător al lui Hristos Doar Dumnezeu știe ce se ascunde în inimile bete și slabe Peste o oră, în drum spre hotel, am dat de o femeie cu un copil de ţâţă Femeia era încă tânără, iar pruncul să tot fi avut vreo șase săptămâni",
    "568": " După cum socotea ea, copilul îi zâmbise pentru prima dată de când se născuse Mă uit și-o văd făcându-și cruce cu mare evlavie „Ce faci, zic, nevastă?“ (Pe-atunci doar puneam întrebări la toată lumea) „Uite, zice, la fel cum mama se bucură când zărește primul zâmbet al pruncului ei, tot așa se bucură și Dumnezeu, când vede din cer că un păcătos îngenunchează din toată inima ca să-și facă rugăciunea“ Această femeie mi-a spus, aproape cu cuvintele astea, o idee atât de profundă, atât de subtilă și atât de veritabil religioasă, o idee în care întreaga esenţă a creștinismului s-a exprimat dintr-odată, adică toată ideea de Dumnezeu ca părinte bun al nostru, care se bucură de om, așa cum se bucură tatăl de copilul lui – ideea cea mai importantă a lui Hristos! O femeie simplă! Ce-i drept, era mamă și, cine știe, poate că femeia era chiar nevasta soldatului aceluia",
    "569": " Ascultă, Parfion, mai adineaori mi-ai pus o întrebare, iată răspunsul meu: esenţa sentimentului religios nu încape în nici un fel de raţionament, în nici un fel de delicte și crime și nici într-un fel de ateisme; aici ceva e altfel și va fi veșnic altfel; aici e ceva pe care ateismele vor aluneca veșnic și vor vorbi mereu altceva Însă cel mai important lucru e că remarci asta cel mai limpede și mai repede în inima rusească, și asta-i concluzia mea! Este una dintre primele mele convingeri pe care o extrag din Rusia noastră Avem ce face, Parfion! Avem ce face pe pământul nostru rusesc, crede-mă! Adu-ţi aminte cum ne-am împrietenit la Moscova și am vorbit cu tine un timp Și n-am vrut deloc să mă întorc acum aici! Și nu așa, nu așa m-am gândit la întâlnirea noastră! Ah, ce-i cu mine!",
    "570": " Rămâi cu bine, la revedere! Să te aibă Domnul în paza Lui! Se întoarse și porni în jos pe scări — Lev Nikolaevici! strigă Parfion de sus, când prinţul ajunse la primul palier Crucea, pe care ai cumpărat-o de la soldat, o ai la tine? — Da, o am la gât Și prinţul se opri din nou — Ia arată-mi-o! Încă o ciudăţenie! se gândi prinţul, urcă scara și îi arătă crucea, fără s-o scoată de la gât — Dă-mi-o mie, zise Rogojin — De ce? Tu nu Prinţul nu voia să se despartă de această cruce — O s-o port, și pe-a mea ţi-o dau ţie, poart-o tu — Vrei să facem schimb de cruci? Bine, Parfion, mă bucur dacă-i așa; ne facem fraţi de cruce! Prinţul își scoase crucea de cositor, Parfion pe a lui, de aur, și făcură schimb",
    "571": " Parfion tăcea Prinţul observă, cu grea uimire, că fosta neîncredere, fostul zâmbet amar și aproape batjocoritor încă nu se ștergeau de pe faţa fratelui său de cruce, măcar din când în când manifestându-se foarte puternic În cele din urmă, tăcut, Rogojin îl luă pe prinţ de mână și stătu câtva timp, parcă neputându-se hotărî să facă ceva; în sfârșit, îl trase deodată după el, spunându-i cu vocea abia auzită: „Hai“ Traversară palierul scării de la parter și sunară la ușa aflată faţă în faţă cu cea pe care ieșiseră Li se deschise repede O femeie bătrână, gârbovită de tot și îmbrăcată în negru, îmbrobodită cu o basma, îi făcu, tăcută, o plecăciune adâncă lui Rogojin; acesta o întrebă ceva în grabă și, fără să se oprească pentru a auzi răspunsul, îl conduse pe prinţ mai departe prin camere Se perindară iarăși niște încăperi întunecoase, de o curăţenie neobișnuită, reci, ticsite cu piese de mobilier străvechi, cu huse albe și curate",
    "572": " Fără să se anunţe, Rogojin îl duse pe prinţ de-a dreptul într-o cameră mică, semănând a salon, despărţită în două printr-un paravan din lemn de mahon, cu două uși laterale, dincolo de care era, probabil, un dormitor Într-un ungher al salonului, pe fotoliul de lângă sobă, ședea o femeie mărunţică, despre care nu s-ar fi putut spune că e foarte bătrână; dimpotrivă, avea faţa destul de sănătoasă, plăcută și rotundă, în schimb părul îi era cu desăvârșire cărunt și (se putea deduce de la prima privire) femeia dăduse cu totul în mintea copiilor Era îmbrăcată cu o rochie neagră de lână, cu o basma mare și neagră la gât, cu o bonetă albă și curată, de care atârnau panglici negre Picioarele și le sprijinea pe o băncuţă Lângă ea era altă băbuţă curăţică, mai în vârstă decât ea, tot în doliu și tot cu bonetă albă; probabil, era vreo fiinţă ţinută din milă pe lângă casă; aceasta împletea un ciorap",
    "573": " Cu siguranţă, tăceau amândouă tot timpul Prima bătrână, văzându-i pe Rogojin și pe prinţ, le zâmbi și, de câteva ori, în semn de bucurie, își aplecă drăgăstoasă capul — Mamă, spuse Rogojin, sărutându-i mâna, iată-l pe bunul meu prieten, prinţul Lev Nikolaevici Mâșkin Am făcut cu el schimb de cruciuliţe; într-un timp, la Moscova, mi-a fost ca un frate de sânge, a făcut multe pentru mine Binecuvântează-l, mamă, așa cum ţi-ai binecuvânta fiul pe care l-ai născut Stai, bătrână, uite-așa, lasă-mă să-ţi împreunez degetele Însă înainte ca Parfion să apuce să facă ceva, bătrâna își ridică mâna dreaptă, își împreună cele trei degete și îi făcu, cu evlavie, de trei ori cruce prinţului Apoi încă o dată îi făcu cu capul un semn drăgăstos și gingaș — Hai să mergem, Lev Nikolaevici, spuse Parfion Numai pentru asta te-am adus aici",
    "574": " Când ajunseră iarăși pe scară, adăugă: — Uite, nu pricepe ce i se spune și n-a înţeles nimic din cuvintele mele, dar te-a binecuvântat; înseamnă că i s-a făcut chiar ei milă de tine Asta-i, la revedere, nici eu, nici tu nu mai avem timp Și deschise ușa de la apartamentul lui — Hai să te îmbrăţișez la despărţire, om ciudat ce ești! exclamă prinţul, privindu-l cu un reproș gingaș și încercând să-l ia în braţe Însă Parfion doar își ridică mâinile și le coborî imediat la loc Nu se putea hotărî ; își ferea ochii ca să nu-l privească pe prinţ Nu voia să-l îmbrăţișeze — Cred și eu! Deși ţi-am luat crucea, n-o să te înjunghii pentru ceasornic! îngăimă el ininteligibil și deodată râse cumva ciudat Însă subit, toată faţa lui își schimbă expresia: se făcu grozav de palid, buzele începură să-i tremure, ochii i se aprinseră",
    "575": " Își ridică mâinile, îl îmbrăţișă cu putere pe prinţ și, sufocându-se, spuse: — Atunci ia-o tu, dacă așa-i soarta! E a ta! Ţi-o cedez! Să-l ţii minte pe Rogojin Și, părăsindu-l pe prinţ, fără să-l privească, intră grăbit în apartamentul lui și trânti ușa după el Vtc \"V\" Era de-acum târziu, aproape două și jumătate, și prinţul nu-l mai prinse acasă pe Epancin Lăsându-și cartea de vizită, se decise să treacă pe la hotelul „Balanţa“ și să întrebe acolo de Kolea; dacă nu-l va găsi, îi va lăsa un bilet La „Balanţa“ i se spuse că Nikolai Ardalionovici „a plecat de dimineaţă, dar, plecând, a anunţat că, dacă vine cineva să-l caute, să i se transmită vizitatorului că dumnealui, poate, se întoarce pe la ora trei Dacă nu va fi aici până la trei și jumătate, înseamnă că a plecat cu trenul la Pavlovsk, la casa de vară a generalului Epancin și că, deci, va mânca acolo",
    "576": "“ Prinţul rămase ca să-l aștepte și profită de prilej ca să comande și el masa de prânz Nici la trei și jumătate și nici măcar la patru, Kolea nu-și făcu apariţia Prinţul ieși din hotel și porni mașinal încotro vedea cu ochii La începutul verii, Petersburgul are uneori noroc de zile splendide, senine, călduroase, fără vânt Ca un făcut, aceasta era una dintre acele rare zile Câtva timp, prinţul rătăci fără ţintă Orașul îi era prea puţin cunoscut Se oprea uneori la intersecţii în dreptul unor clădiri, în pieţe, pe poduri; odată intră să se odihnească într-o cofetărie Alteori începea să-i studieze cu mare curiozitate pe trecători; dar cel mai adesea nu-i remarca nici pe trecători, nici nu-și dădea seama unde anume se duce Era într-o stare chinuitoare de încordare și neliniște și în același timp resimţea o neobișnuită nevoie de izolare",
    "577": " Voia să fie singur și să se lase cu totul în voia acestei încordări dureroase la modul absolut pasiv, fără să caute nici cea mai mică portiţă de scăpare Dezgustat, nu voia să-și răspundă la întrebările care îi năvăliseră în suflet și în inimă „Cum, oare sunt vinovat de toate astea?“ bâiguia el în sinea lui, aproape neconștientizându-și cuvintele Pe la ora șase se pomeni la gară, pe peronul de unde se lua trenul spre Ţarskoe Selo Curând, izolarea îi deveni insuportabilă; un nou avânt îi cuprinse cu înflăcărare inima și, pentru o clipă, o lumină strălucitoare împrăștie bezna în care tânjea sufletul lui Își cumpără bilet până la Pavlovsk și se hotărî nerăbdător, să plece; însă, desigur, îl urmărea ceva, și acest ceva era realitatea, nu fantezia, cum înclina el să creadă Aproape instalat în vagon, aruncă subit pe podea biletul de-abia cumpărat și ieși din clădirea gării, fâstâcit și îngândurat",
    "578": " Peste câtva timp, în stradă, parcă își aminti brusc ceva, parcă-și dădu seama pe neașteptate de ceva foarte ciudat, care-l îngrijora cam de prea multă vreme Dintr-odată fu nevoit să se surprindă, în mod conștient, că are o ocupaţie, care dura deja de mult, dar pe care n-o observase până în clipa aceea; iată, de câteva ore, poate de la „Balanţa“, poate chiar de dinaintea „Balanţei“, parcă începea subit să caute ceva împrejurul lui Uită de asta, chiar pentru mult timp, câte o jumătate de oră, și deodată iar privește cu neliniște și caută de jur-împrejur Dar, de îndată ce-și surprinse această mișcare bolnăvicioasă, absolut inconștientă până atunci, care pusese de mult stăpânire pe el, brusc, îi mai licări în faţa ochilor încă o amintire, care îl intrigă nespus: își aminti că, în clipa când remarcase că tot caută ceva în jur, stătea pe trotuar în faţa ferestrei unei prăvălii și privea cu mare curiozitate mărfurile expuse în vitrină",
    "579": " Acum voia neapărat să verifice: stătuse într-adevăr acum, poate cu doar cinci minute în urmă, în faţa ferestrei acelei prăvălii, nu cumva i s-o fi năzărit, n-o fi confundat ceva? Oare există în realitate prăvălia și marfa? Doar într-adevăr se simte astăzi într-o dispoziţie deosebit de bolnăvicioasă, aproape la fel cum i se întâmpla la începutul crizelor fostei lui boli Știa că în perioada de dinaintea crizelor i se întâmplă să fie neobișnuit de împrăștiat, adeseori confundă obiectele și chipurile, dacă le privește fără o atenţie deosebită, încordată Însă exista și un motiv special, în virtutea căruia voia să verifice dacă s-a oprit atunci în faţa prăvăliei: printre lucrurile expuse în vitrină, era unul pe care îl studiase și chiar îl evaluase la șaizeci de copeici-argint, își amintea aceasta, în pofida stării lui confuze și a îngrijorării Prin urmare, dacă această prăvălie există și acest lucru este într-adevăr expus printre mărfuri, înseamnă că se oprise tocmai de dragul lucrului respectiv",
    "580": " Deci, acest lucru prezenta pentru el un interes atât de mare, încât îi atrăsese atenţia chiar și când era atât de zăpăcit, ieșind din clădirea gării Mergea, privind aproape cu tristeţe spre dreapta și inima i se zbătea din pricina nerăbdării alarmate Însă iată prăvălia, a găsit-o în cele din urmă! Era aproape de ea, la vreo cincizeci de pași, când se gândise să se întoarcă Iată și obiectul de șaizeci de copeici; „desigur, șaizeci de copeici, nu face mai mult!“ își spuse el și acum, izbucnind în râs Dar râse isteric; își simţi sufletul foarte greu Își aminti clar că tocmai aici, stând în faţa acestei ferestre, întorsese brusc capul, ca mai înainte, când surprinsese privirea lui Rogojin Convingându-se că nu s-a înșelat (lucru de care, de altminteri, fusese sigur înainte de a face verificarea), părăsi prăvălia și se îndepărtă repede de ea",
    "581": " Toate acestea trebuiau bine cumpănite, neapărat; acum era clar că nici la gară nu i se năzărise, că i se întâmplase negreșit ceva real și neapărat legat de toată această neliniște a lui de până atunci Dar un fel de dezgust invincibil învinse iarăși: nu avea chef să chibzuiască nimic și nu se apucă să chibzuiască; începu să se gândească la cu totul altceva Se gândi, printre altele, și la faptul că în starea lui epileptică avea un stadiu, aproape de criză (numai dacă această criză îi venea în realitate), când deodată, prin tristeţea, prin întunericul sufletesc, prin presiunea care îl apăsa, existau clipe când creierul i se înflăcăra și forţele lui vitale se încordau toate deodată într-un avânt neobișnuit Simţirea vieţii, a conștiinţei de sine se amplifica aproape de zece ori în aceste momente, care, ca niște fulgerări, nu ţineau mai mult de-o clipă Mintea, inima îi erau străbătute de o lumină neobișnuită; toate emoţiile, toate îndoielile lui, toate neliniștile parcă i se potoleau simultan, se revărsau într-un calm superior, plin de bucurie și speranţă senină, armonioasă, plin de raţiune și cauzalitate finală",
    "582": " Însă asemenea momente, aceste luciri nu erau încă decât presimţirea acelei secunde finale (niciodată mai mult de o secundă), cu care începea însăși criza Această secundă era, firește, insuportabilă Meditând la această clipă ulterior, deja în starea de însănătoșire, își zicea adeseori că toate aceste fulgere și luciri de simţire superioară a propriei fiinţe și a propriei conștiinţe, deci a „existenţei superioare“, nu sunt altceva decât o boală, o dezechilibrare a stării normale, și dacă așa este, înseamnă că nu-i câtuși de puţin vorba de o existenţă superioară ci, dimpotrivă, de una care ar trebui categorisită ca fiind dintre cele de cea mai joasă speţă Și cu toate acestea, ajunse, în sfârșit, la o concluzie extrem de paradoxală: „Și ce dacă-i o boală? se hotărî el, în cele din urmă, ce importanţă are faptul că această încordare este anormală, dacă însuși rezultatul, dacă minutul de simţire, pe care ţi-l amintești și îl analizezi după ce ai trecut de criză, se dovedește a fi armonie, frumuseţe superlativă, dacă îţi oferă un nemaiauzit și nebănuit până acum sentiment al plenitudinii, al măsurii și al unei entuziaste contopiri evlavioase cu însăși sinteza supremă a vieţii?“ Aceste expresii vagi i se păreau foarte ușor de înţeles, deși încă prea nesatisfăcătoare",
    "583": " Cât despre faptul că aceasta este într-adevăr „frumuseţe și rugăciune“ – nu se putea îndoi deloc și nici nu-și putea permite îndoieli Doar nu visa vedenii anormale și inexistente în acel moment, ca și cum s-ar fi drogat cu hașiș, opiu sau vin, care înjosesc raţiunea și sluţesc sufletul! Toate acestea le putea cântări cu înţelepciune după ce ieșea din starea bolnăvicioasă Clipele acestea erau tocmai un singur efort neobișnuit al conștiinţei de sine– dacă ar trebui să exprimăm această stare într-un cuvânt –, a conștiinţei de sine și în același timp a simţirii propriei fiinţe, în modul cel mai nemijlocit cu putinţă Dacă în acea secundă, adică în cel mai de pe urmă moment conștient de dinaintea crizei, i se întâmpla să apuce a-și spune clar și conștient: „Da, pentru acest moment merită să-ţi dai viaţa toată!“, atunci, firește, acest moment în sine preţuia cât viaţa toată",
    "584": " De altfel, nu susţinea partea dialectică a concluziei sale: abrutizarea, bezna sufletească, idiotismul stăteau în faţa lui ca o clară consecinţă a acestor „clipe superioare“ Desigur, nu s-ar fi apucat de polemizat la modul serios În concluzie, adică în aprecierea pe care i-o acorda acestei clipe, exista, cu siguranţă, o eroare, însă realitatea simţirii îl deruta întrucâtva Ce să faci, la urma urmei, cu realitatea? Căci acest ceva se întâmpla, reușea doar să-și spună chiar în această secundă că secunda respectivă, datorită fericirii nemărginite, pe care el o simţea pe deplin, putea să merite toată viaţa „În acest moment – cum îi spusese el odată lui Rogojin, la Moscova, în timpul întâlnirilor lor de acolo –, în acest moment parcă începe să-mi fie pe înţeles expresia neobișnuită că timp nu va mai fi“ „Probabil, adăugase el zâmbind, aceasta este tocmai secunda în care n-a apucat să se verse urciorul cu apă, răsturnat, al epilepticului Mahomed, care, totuși, a izbutit să vadă în clipa aceea toate lăcașurile lui Allah",
    "585": "“ Da, la Moscova se întâlnea des cu Rogojin și nu doar de asta vorbeau „Rogojin mi-a spus adineaori că pe-atunci i-am fost frate; pentru prima oară mi-a spus-o“, se gândi prinţul în sinea lui Gândea așa stând pe o bancă, sub un copac, în Grădina de Vară Ora era aproape șapte Grădina era pustie; ceva întunecat acoperi pentru o clipă soarele care asfinţea Era zăduf; se simţeau parcă semnele îndepărtate ale unei furtuni Starea lui contemplativă de acum conţinea un fel de momeală pentru el Se agăţa cu amintirile și mintea de fiecare obiect exterior și asta îi plăcea; tot voia să uite ceva veritabil, esenţial, dar la prima privire aruncată împrejur își recunoștea din nou imediat gândul întunecat, gândul de care voia atât de mult să se descotorosească Își aminti că, la birt, când luase masa de prânz, a stat de vorbă cu ospătarul despre un omor recent, neobișnuit de ciudat, care făcuse senzaţie și provocase multe discuţii",
    "586": " Dar, de îndată ce-și aminti, iar se întâmplă cu el ceva deosebit O dorinţă extraordinară, irezistibilă, aproape o ispită îi amorţi brusc toată voinţa Se ridică de pe bancă și din grădină porni direct spre cartierul Petersburgskaia Storona Mai înainte, pe splaiul Nevei, îl rugase pe un trecător să-i arate cum se poate ajunge acolo, pe celălalt mal al fluviului Omul îi arătase; dar nu plecase atunci într-acolo În orice caz, n-avea nici un rost să meargă astăzi acolo Adresa o avea de mult; putea găsi cu ușurinţă casa rudei lui Lebedev; dar știa aproape cu siguranţă că n-o va găsi acasă „Negreșit că a plecat la Pavlovsk, altfel Kolea ar fi lăsat ceva la «Balanţa», după cum ne-a fost înţelegerea“ Deci, dacă se ducea acum, n-o făcea câtuși de puţin cu intenţia de a o vedea O altă curiozitate sumbră, chinuitoare îl tenta",
    "587": " Îi trecuse prin cap o altă idee, nouă, subită Însă pentru el era prea de-ajuns că s-a pornit și că știa unde se duce: peste câteva clipe se îndepărtase deja de grădină și mergea, aproape fără să-și dea seama pe unde merge Imediat simţi un dezgust îngrozitor și se gândi că îi e aproape imposibil să-și ducă mai departe „ideea subită“ Cu o atenţie chinuitor de încordată privea tot ce-i cădea sub ochi, se uita la cer, la Neva Dădu să intre în vorbă cu un băieţel care venea din direcţia opusă Poate că starea epileptică i se amplifica din ce în ce mai mult Furtuna părea într-adevăr că se apropie, dar încet Începeau de-acum să se audă tunete îndepărtate Se făcea zăpușeală Cine știe de ce, așa cum îţi revine uneori în memorie un motiv muzical agasant, prostesc, de care te-ai săturat până peste cap, și-l amintea acum întruna pe nepotul lui Lebedev, pe care îl văzuse mai înainte",
    "588": " Ciudat era că și-l amintea sub înfăţișarea criminalului de care vorbise Lebedev, prezentându-i-l pe nepot Da, citise recent despre acest ucigaș Citise și auzise multe asemenea lucruri din clipa când pusese piciorul pe teritoriul Rusiei; urmărea cu perseverenţă aceste evenimente Iar mai înainte, în discuţia cu ospătarul, se arătase chiar prea interesat tot de uciderea familiei Jemarin Își aminti că ospătarul fusese de acord cu el Și-l aduse aminte și pe ospătar; era un flăcău dezgheţat, serios și prudent, însă, „de altminteri, Dumnezeu să-l mai știe E greu să-i ghicești pe oamenii noi dintr-o ţară nouă“ Cu toate acestea, începea să creadă cu patimă în sufletul rus O, în aceste șase luni, aflase multe lucruri noi și neștiute, și neauzite, și neașteptate pentru el! Dar nu poţi ști ce zace în sufletul omului, iar sufletul rus e un mister; pentru mulţi e un mister",
    "589": " Uite, s-a întâlnit de atâtea ori cu Rogojin, s-a împrietenit bine cu el, s-au “înfrăţit“, dar oare îl cunoaște pe Rogojin? De altfel, aici, în toate astea, ce haos e câteodată, ce zăpăceală, ce sluţenie! Și, totuși, ce lepră dezgustătoare și îngâmfată e acest nepot al lui Lebedev, pe care de-abia l-a cunoscut! Dar, la o adică, de ce zic asta? (continua reveria prinţului), oare el a ucis fiinţele acelea, el i-a omorât pe cei șase oameni? Parcă aș confunda ce ciudăţenie! Mi se cam învârtește capul Și ce drăguţă, ce simpatică e la chip fiica cea mare a lui Lebedev, cea care ţinea copilul în braţe, ce expresie nevinovată, aproape de copil, ce râs aproape de copil! Ciudat că uitase acest chip și abia acum și-l amintise Lebedev, care bătea la ei din picior, îi adoră probabil pe toţi Dar ce-i mai sigur decât toate, ca doi ori doi, e că Lebedev își adoră și nepotul! De altfel, de ce s-a apucat să-i judece pe toţi atât de categoric tocmai el, sosit de-abia astăzi, de ce rostește asemenea verdicte? Iar Lebedev care, chiar el i-a dat astăzi de gândit; oare se aștepta să întâlnească un astfel de Lebedev? Oare l-a știut mai înainte pe Lebedev că ar fi așa? Lebedev și Du Barry, Dumnezeule! De altminteri, dacă Rogojin va ucide, măcar n-o va face atât de dezordonat",
    "590": " Nu va exista acest haos Un instrument comandat conform planului și șase oameni uciși absolut în transă! Oare Rogojin are un instrument comandat conform planului el dar oare chiar se știe că Rogojin va ucide?! tresări prinţul deodată „Oare nu-i o crimă, nu-i o josnicie din partea mea să fac această supoziţie cu un cinism atât de făţiș?“ strigă el și culoarea rușinii îi inundă dintr-odată obrajii Era stupefiat, stătea în mijlocul drumului de parcă ar fi prins rădăcini în pământ Dintr-odată își aminti și Gara Pavlovsk unde fusese de curând, și Gara Nikolaevsk, unde coborâse dimineaţă din tren, și întrebarea despre ochi pe care i-o pusese lui Rogojin de-a dreptul, și cruciuliţa lui Rogojin, pe care o purta acum la piept, și binecuvântarea mamei lui, la care chiar acesta îl dusese, și ultima îmbrăţișare convulsivă, ultima renunţare a lui Rogojin, pe care o rostise mai înainte, pe scări, și după toate acestea să te surprinzi că tot cauţi ceva mereu în jurul tău, și această prăvălie, și acest obiect",
    "591": " ce josnicie! Și, după toate astea, se duce acum cu un „scop special“, cu o anume „idee subită“! Disperarea și suferinţa îi cuprinseră tot sufletul Prinţul voi să facă imediat cale întoarsă; chiar se răsuci pe călcâie și porni; dar după un minut, se opri, se gândi și o luă înapoi De fapt, ajunsese deja în cartierul Petersburgskaia Storona, era aproape de casa pe care o căuta; doar acum nu mai merge cu fostul scop, cu „ideea deosebită“! Și cum s-ar fi putut una ca asta! Da, boala îi revine, nu mai e nici o îndoială; poate că va avea criza negreșit în această zi Datorită crizei a apărut și toată această întunecime, și „ideea“ se datorează tot crizei! Acum întunericul s-a împrăștiat, demonul a fost alungat, îndoielile nu mai există și are bucurie în inimă! Și – pe ea n-a văzut-o de atâta vreme, trebuie s-o vadă și",
    "592": " da, ar dori acum să-l întâlnească pe Rogojin, l-ar lua de mână și ar merge împreună Inima îi e curată; oare îi e rival lui Rogojin? Mâine se va duce singur și-i va spune lui Rogojin că a văzut-o; doar a venit aici în zbor, cum a spus adineaori Rogojin, numai ca s-o vadă! Poate că o va găsi acasă, doar plecarea ei la Pavlovsk nu este certă! Da, acum trebuie toate lămurite, pentru ca toţi să poată citi limpede unul în ochii celuilalt, ca să nu mai existe aceste deziceri sumbre și pătimașe, cum s-a dezis Rogojin mai înainte, iar toate astea să se săvârșească liber și senin Oare Rogojin nu-i capabil de lumină? Spune că o iubește altfel, că n-are în el compătimire, n-are „nici un fel de milă“ Ce-i drept, a adăugat pe urmă că „mila ta e, poate, mai mare decât dragostea mea“ – însă se calomniază singur",
    "593": " Hm, Rogojin cu cartea în mână – oare aceasta nu-i „milă“, nu-i un început de „milă“? Oare și numai prezenţa acestei cărţi nu demonstrează faptul că el își conștientizează întru totul atitudinea faţă de ea? Dar povestirea lui de mai înainte? Nu, e ceva mai profund decât simpla senzualitate Și parcă numai senzualitate sugerează chipul lui? Și oare acest chip poate sugera numai senzualitate? De fapt, acum chiar și acest chip mai poate sugera patimă? Sugerează suferinţă, îţi pătrunde în suflet, e și o amintire năprasnică, chinuitoare trecu dintr-odată prin inima prinţului Da, chinuitoare Își aduse aminte cum, doar cu puţin timp în urmă, se chinuise când pentru prima oară începuse să observe la ea semne de nebunie Atunci ajunsese aproape la disperare Și cum putea s-o oprească atunci când fugise de la el la Rogojin? Ar fi trebuit să fugă el însuși după ea, nu să aștepte vești",
    "594": " Dar oare nici până acum Rogojin nu i-a remarcat nebunia? Hm Rogojin vede în toate alte cauze, cauze pasionale! Și ce gelozie nebună! Ce-o fi vrut să spună cu ipoteza lui de dinainte? (Prinţul roși de tot și ceva păru că-i tresare în inimă) La drept vorbind, ce rost au aceste amintiri? Aici e nebunie de ambele părţi Dar pentru el, pentru prinţ, a o iubi cu pasiune pe această femeie e aproape de neconceput, ar fi aproape o cruzime, o lipsă de omenie Da, da! Nu, Rogojin se vorbește singur de rău; are o inimă mare care poate să pătimească, dar și să compătimească Când va afla tot adevărul și când se va convinge ce fiinţă vrednică de milă este această femeie vătămată, smintită, oare nu-i va ierta trecutul și chinurile lui toate? Oare nu-i va deveni slugă, frate, prieten, pronie? Compătimirea va da un sens vieţii lui Rogojin, îl va învăţa ce să facă",
    "595": " Compătimirea este cea mai importantă și, poate, unica lege a existenţei întregii omeniri O, cât de necinstit și de vinovat e el faţă de Rogojin! Nu, nu “în sufletul rus nu se știe ce zace“, ci în sufletul lui nu se știe ce zace, nici nu și-ar fi putut imagina ceva atât de îngrozitor După câteva cuvinte înflăcărate și sincere, rostite la Moscova, Rogojin îi și zice „frate“, iar el Dar toate acestea sunt din pricina bolii și a delirului! Curând totul se va limpezi! Ce sumbru a zis adineaori Rogojin că “își pierde credinţa“! Probabil că acest om suferă mult Spune că “îi place să privească acest tablou“; deci, nu-i place, ci simte nevoia Rogojin nu înseamnă numai sufletul lui pătimaș; e, totuși, un luptător; vrea să-și readucă înapoi cu forţa credinţa pierdută Are acum chinuitor de mult nevoie de ea",
    "596": " Da! să creadă în ceva! să creadă în cineva! Și totuși, ce ciudat e tabloul ăsta al lui Holbein! A, asta-i strada! Uite, asta trebuie să fie casa, chiar așa, e numărul 16, „casa doamnei Filisova, soţie de secretar de colegiu Aici e!“ Prinţul sună și întrebă de Nastasia Filippovna Însăși stăpâna casei îi răspunse că Nastasia Filippovna e plecată de dimineaţă la Pavlovsk, la Daria Alexeevna și că „s-ar putea întâmpla să rămână acolo câteva zile“ Filisova era o femeie cu privirea vioaie și faţa ascuţită, de vreo patruzeci de ani și se uita la el cu viclenie și circumspecţie La întrebarea cu privire la nume, întrebare căreia, parcă în mod intenţionat, îi conferise o nuanţă misterioasă, mai întâi prinţul nu voi să răspundă; dar imediat se întoarse și o rugă insistent să-i comunice Nastasiei Filippovna numele lui Filisova primi această insistenţă cu o atenţie și mai mare și cu un aer neobișnuit de misterios, prin care voia probabil să spună: „Nu vă faceţi griji, am înţeles",
    "597": "“ Era evident că numele prinţului îi produsese o impresie puternică Prinţul o privi distrat, se răsuci pe călcâie și porni înapoi, spre hotelul lui Dar nu mai ieși cu înfăţișarea pe care o avea când sunase la ușa Filisovei Se petrecuse cu el, și parcă într-o singură clipă, o schimbare neobișnuită: pășea din nou palid, slab, suferind, tulburat; genunchii îi tremurau și un zâmbet confuz, pierdut rătăcea pe buzele lui învineţite: „ideea subită“ i se confirmase și se adeverea deodată – și el îi dădea iarăși crezare demonului său! Dar oare s-a confirmat? Dar oare s-a adeverit? De ce l-au apucat iarăși acest tremur, această sudoare rece, această beznă și răceală din suflet? Oare pentru că văzuse din nou acești ochi? Însă doar plecase din Grădina de Vară numai și numai ca să-i vadă! Doar tocmai aceasta îi fusese „ideea subită“ Ţinuse morţiș să vadă „ochii de adineaori“, pentru ca să se convingă definitiv că îi va întâlni neapărat acolo, lângă această casă",
    "598": " Aceasta fusese dorinţa lui febrilă și atunci de ce era atât de strivit și uimit acum că într-adevăr îi văzuse? Ca și cum nu s-ar fi așteptat! Da, erau chiar ochii aceia (și că erau aceia acum nu mai exista nici o îndoială!), care de dimineaţă îl fulgeraseră din mulţime, când cobora din tren la gara Nikolaevsk; chiar aceiași (absolut aceiași!), a căror privire o surprinsese apoi, din spate, când se așezase pe scaun acasă la Rogojin Adineaori Rogojin negase, îl întrebase cu un zâmbet strâmb, de gheaţă: „Și ai cui erau ochii, mă rog?“ Și prinţul voise grozav de mult, acum câtva timp, la gara liniei ferate spre Ţarskoe Selo, când urca în tren, ca să plece la Aglaia și văzuse din nou acești ochi, deja pentru a treia oară în acea zi, voise deci să se apropie de Rogojin și să-i spună lui „ai cui erau ochii“! Dar coborâse în grabă din vagon și se dezmeticise de-abia în faţa tarabei meșterului de cuţite în clipa când se oprise și evaluase la șaizeci de copeici un obiect cu mânerul din corn de cerb",
    "599": " Ciudatul și teribilul demon se agăţase definitiv de el și nu mai voia să-l lase în pace Acest demon îi șoptise în Grădina de Vară, când stătea sub tei, cufundat în gândurile lui, că, dacă Rogojin ţine atât de mult să-l urmărească de dimineaţă pas cu pas, atunci, dându-și seama că nu pleacă la Pavlovsk (ceea ce, desigur, ar fi fost o descoperire fatală pentru Rogojin), acesta se va duce negreșit acolo, spre casa aceea din cartierul Petersburgskaia Storona și-l va pândi neapărat acolo pe el, pe prinţ, care-și dăduse de dimineaţă cuvântul de onoare că „nu o va vedea“ și că „nu de asta a sosit la Petersburg“ Și iată, prinţul se repede ca apucatul spre casa aceea și ce importanţă mai are faptul că într-adevăr îl întâlnește acolo pe Rogojin? N-a văzut decât un om nefericit, a cărui stare sufletească era sumbră, dar ușor de înţeles",
    "600": " Acest om nefericit acum nici măcar nu se ascundea Da, cine știe de ce, mai înainte Rogojin s-a închis în sine și a minţit, însă la gară stătuse aproape fără să se ascundă Iar acum, lângă casă, stătuse pe partea cealaltă a străzii, la vreo cincizeci de pași, pieziș, pe trotuarul de vizavi, cu mâinile încrucișate pe piept și așteptând De data aceasta era întru totul la vedere și parcă voia cu bună știinţă să stea la vedere Stătea ca un acuzator și ca un judecător, nu precum Adică, nu precum cine? Și de ce el, prinţul, nu s-a dus acum spre el, ci a pornit în altă direcţie, prefăcându-se a nu fi observat nimic, deși ochii li s-au întâlnit? (Da, ochii li s-au întâlnit! S-au privit unul pe altul) Doar singur voise mai înainte să-l ia de mână și să meargă acolo, nu? Doar singur voise să meargă a doua zi la el și să-i spună că a fost la ea, nu? Doar s-a dezis singur de demonul lui încă de la mijlocul drumului, când bucuria i-a umplut sufletul, nu? Sau exista ceva în Rogojin, adică în întreaga imagine de astăzi a acestui om, în ansamblul cuvintelor, mișcărilor, faptelor, părerilor lui, ceva ce putea justifica teribilele presimţiri ale prinţului și șoaptele revoltătoare ale demonului său? Ceva ce se vede de la sine, dar care e greu de analizat și de povestit, care e imposibil de justificat cu motive suficiente, dar care, cu toată această dificultate și imposibilitate, este o impresie cu desăvârșire unitară și irezistibilă, care fără voie se transformă în cea mai deplină convingere?",
    "601": " Ce fel de convingere? (O, ce mult îl chinuia pe prinţ monstruozitatea, „caracterul înjositor“ al acestei convingeri, al „acestei presimţiri groaznice“, și cum se acuza singur!) Spune, dacă ai curaj, ce fel? își zicea el neîncetat, cu reproș și provocare – formulează, ia-ţi inima în dinţi și exprimă-ţi gândul limpede, precis, fără ezitare! O, sunt necinstit! repeta el cu mânie și cu roșeaţă în obraji, cu ce ochi o să-l mai privesc de-acum toată viaţa pe acest om? O, ce zi! O, Doamne, ce coșmar! Existase un moment, la capătul acestui drum lung și chinuitor din cartierul Petersburgskaia Storona, când prinţul fu stăpânit brusc de o dorinţă irezistibilă: să se ducă chiar acum acasă la Rogojin, să-l aștepte, să-l îmbrăţișeze și, cu rușine, cu lacrimi, să-i spună totul și să termine totul dintr-odată Însă era de-acum în faţa hotelului lui Acest hotel nu-i plăcuse mai înainte, aceste coridoare, toată această clădire, camera lui, toate nu-i plăcuseră de cum le văzuse; de câteva ori în această zi, cu un dezgust deosebit, își amintise că va trebui să se întoarcă aici",
    "602": " „Ce-o fi cu mine? Parcă-s o femeie bolnavă și cred astăzi în toate presimţirile!“ se gândi el cu un zâmbet iritat, oprindu-se în poartă Un nou val de rușine, insuportabil, aproape de disperare îl ţintuia pe loc, la un pas înaintea porţii Se opri pentru câteva clipe Așa li se întâmplă oamenilor câteodată: amintiri nesuferite, subite, mai ales când sunt combinate cu rușinea, îi opresc de regulă, pentru câteva clipe, în loc „Da, sunt un om fără inimă și laș!“ repetă el sumbru și dădu să pornească avântat, însă se opri din nou Sub această poartă și așa întunecoasă, în clipa aceea era foarte întuneric: un nor de furtună veni și înghiţi lumina înserării și, în momentul când prinţul se apropie de casă, se descătușă brusc și se revărsă În clipa când el pornise avântat din loc, după oprirea de câteva secunde, se afla chiar în dreptul porţii, chiar la intrarea dinspre stradă a bolţii",
    "603": " Și deodată văzu un om în profunzimea bolţii, în semiântuneric, chiar lângă primele trepte ale scării Omul părea să aștepte ceva, dar dispăru repede Prinţul nu-l putuse vedea bine pe acest om și, desigur, n-ar fi putut spune cine-i Pe deasupra, pe aici puteau trece mulţi oameni; era un hotel și multă lume trecea la pas sau în grabă pe coridoare, înainte și înapoi Însă în el se născuse brusc convingerea cea mai deplină și mai fermă că l-a recunoscut pe omul acela și că acel om era cu siguranţă Rogojin Peste o clipă prinţul se repezi pe scări în urma acestuia Inima i se oprise în loc „Acum se rezolvă toate!“ își spuse el cu o stranie presimţire Scara pe care prinţul dăduse buzna în fugă, de sub bolta porţii, ducea în coridoarele de la parter și etajul întâi, de-a lungul cărora erau amplasate camerele hotelului",
    "604": " Această scară, ca la toate clădirile vechi, era din piatră, întunecoasă, îngustă și șerpuia împrejurul unui stâlp gros din piatră Pe primul palier, în acest stâlp, era o adâncitură, un fel de nișă, nu mai lată de un pas și de cel mult o jumătate de pas în adâncime Însă un om ar fi putut să încapă acolo Cu tot întunericul, ajungând în fugă pe palier, prinţul remarcă imediat că aici, în această nișă, cine știe de ce, se ascunde un om Brusc, prinţului îi veni să treacă pe-alături și să nu se uite spre dreapta Făcu chiar un pas, dar nu rezistă și întoarse capul Cei doi ochi de mai înainte, chiar ochii aceia, se întâlniră deodată cu privirile lui Și omul care se ascundea în nișă apucase să iasă din ea cu un pas Timp de o secundă stătură faţă în faţă, aproape lipiţi unul de celălalt",
    "605": " Brusc, prinţul îl înșfăcă de umeri și îl trase îndărăt, spre trepte, mai la lumină: voia să-l vadă mai bine la faţă Ochii lui Rogojin începură să lucească și un zâmbet turbat îi strâmbă faţa Mâna lui dreaptă se ridică și în ea străluci ceva; prinţul nici nu se gândi s-o oprească Își aminti doar că, se pare, a strigat: — Parfion, nu cred! Apoi deodată, dinaintea lui, parcă se căscă o prăpastie: o lumină interioară neașteptată îi răbufni în suflet Această străfulgerare ţinu, poate, o jumătate de secundă; totuși el, clar și conștient, își amintea începutul, sunetul cel dintâi al teribilului său ţipăt, care i se smulse singur din piept și pe care nu l-ar fi putut opri cu nici o putere Apoi conștiinţa i se stinse fulgerător și se făcu beznă deplină Avea o criză de epilepsie, boală de care scăpase deja de mult timp",
    "606": " Se știe că crizele de epilepsie, mai precis stropșitura propriu-zisă, vin fulgerător În această clipă, dintr-odată se deformează extrem de mult faţa, mai ales privirea Convulsiile și spasmele pun stăpânire pe tot trupul și pe toate trăsăturile feţei Un strigăt îngrozitor, inimaginabil, care nu seamănă cu nimic, izbucnește din piept; din acest strigăt dispare parcă brusc tot ce e omenesc, și unui observator nu i-ar fi nicidecum posibil sau, în orice caz, i-ar fi foarte greu să-și închipuie și să accepte ideea că ţipătul e chiar al omului pe care îl vede Are chiar impresia că parcă ar ţipa altcineva, care se află în interiorul omului respectiv În orice caz, mulţi au relatat astfel impresia avută, multora înfăţișarea unui om apucat de epilepsie le provoacă o groază incontestabilă și insuportabilă, care conţine chiar ceva mistic Trebuie să presupunem că aceeași impresie de groază subită, însoţită de toate celelalte impresii teribile ale acelui moment, l-a făcut brusc pe Rogojin să încremenească pe loc și astfel l-a salvat pe prinţ de lovitura inevitabilă a cuţitului, care cădea deja asupra lui",
    "607": " Apoi, încă neapucând să-și dea seama că e vorba de o criză și văzând că prinţul s-a tras îndărăt și s-a prăbușit deodată cu faţa în sus, drept în jos pe scară, lovindu-se în cădere cu ceafa de o treaptă de piatră, Rogojin se repezi pe scară, îl ocoli din fugă pe cel prăbușit și ieși din hotel într-o goană aproape nebună Din cauza convulsiilor, zbaterilor și a spasmelor, trupul bolnavului alunecă pe trepte, care nu erau mai mult de cincisprezece, până la capătul de jos al scării Foarte repede, în cel mult cinci minute, cineva îl văzu pe cel căzut și un grup de oameni se adună Băltoaca de sânge de lângă cap semăna nedumerire: omul s-o fi lovit singur sau „o fi fost un păcat“? Totuși, curând, unii își dădură seama că e vorba de o criză de epilepsie; unul dintre servitori recunoscu în persoana prinţului pe unul dintre locatarii sosiţi în timpul zilei",
    "608": " În cele din urmă, panica se risipi, datorită unei întâmplări fericite Kolea Ivolghin, care promisese că va fi la „Balanţa“ pe la ora patru și care, în loc de asta, plecase la Pavlovsk, dintr-un motiv neașteptat renunţase „să mănânce“ la generăleasa Epancina, se întorsese în Petersburg și se grăbise spre „Balanţa“, unde ajunsese pe la ora șapte seara Aflând din biletul lăsat acolo că prinţul este în oraș, pornise iute ca să-l găsească la adresa indicată Aflând de la hotel că prinţul e plecat, coborâse la bufet și începuse să-l aștepte, bând ceai și ascultând orga Auzind întâmplător o discuţie din care rezulta că cineva a avut o criză, se repezi la locul cu pricina, stăpânit de o presimţire fermă, și îl recunoscu pe prinţ Imediat au fost luate măsurile necesare Prinţul a fost transportat în camera lui; deși se dezmeticise, nu-și putu reveni complet încă mult timp",
    "609": " Doctorul chemat ca să-i vadă capul spart îi dădu un lichid pentru comprese și declară că rana nu este deloc primejdioasă Iar după vreo oră, când prinţul începu să înţeleagă destul de bine ce se întâmplă, Kolea luă o trăsură și îl duse de la hotel acasă la Lebedev Lebedev îl întâmpină pe bolnav cu înflăcărarea obișnuită și cu plecăciuni Pentru el își grăbi mutarea la casa de vară; în a treia zi erau deja cu toţii la Pavlovsk VItc \"VI\" Casa de vară a lui Lebedev era mică, dar confortabilă și chiar frumoasă O parte a ei, destinată închirierii, era împopoţonată în mod deosebit Pe terasa destul de spaţioasă, la intrarea dinspre stradă, erau plasaţi câţiva copăcei: portocali amari, lămâi și arbuști de iasomie, în putini mari din lemn, vopsite în verde, care, după cum socotea Lebedev, alcătuiau priveliștea cea mai seducătoare",
    "610": " Câţiva dintre acești copăcei îi căpătase împreună cu casa, dar sedus de efectul pe care-l aveau pe terasă, se hotărâse, datorită unei întâmplări, să mai cumpere la o licitaţie niște arbuști în hârdaie, pentru a-și completa setul După ce copăceii au fost, în sfârșit, aduși și amplasaţi la locul lor, Lebedev cobora în fugă, de câteva ori pe zi, scările terasei, ieșea în stradă și de acolo își admira proprietatea, mărind de fiecare dată suma pe care avea de gând s-o pretindă de la viitorul chiriaș Prinţului, care era vlăguit, zdrobit, care tânjea, casa îi plăcu foarte mult De altfel, în ziua mutării la Pavlovsk, adică a treia zi după criză, prinţul avea înfăţișarea unui om aproape sănătos, deși lăuntric încă nu se simţea înzdrăvenit Se bucura de toţi cei pe care îi văzuse în jurul lui în cursul acestor trei zile, se bucura de Kolea, care stătuse aproape tot timpul lângă el, se bucura de toată familia lui Lebedev (fără nepot, care dispăruse undeva), se bucura de Lebedev însuși; îl primise chiar cu plăcere pe generalul Ivolghin, care îl vizitase pe când încă mai era în oraș",
    "611": " În chiar ziua mutării, care avusese loc spre seară, în jurul lui, pe terasă, se adunară destul de mulţi musafiri: mai întâi veni Ganea, pe care prinţul îl recunoscu cu greu, atât de mult se schimbase și slăbise între timp După aceea apărură Varia și Ptiţân, aflaţi și ei în vilegiatură la Pavlovsk Cât despre generalul Ivolghin, acesta era de găsit în casa lui Lebedev aproape permanent; se pare chiar că se și mutaseră în același timp Lebedev încerca să nu-l lase să intre la prinţ și îl ţinea pe lângă el; se vedea că se cunoșteau de mult În cele trei zile, prinţul băgă de seamă că purtau uneori discuţii lungi, adeseori ţipau și se contraziceau chiar, probabil pe marginea unor chestiuni savante, ceea ce, pesemne, îi făcu plăcere lui Lebedev S-ar fi putut crede chiar că avea nevoie de general Însă măsurile de prevedere pe care Lebedev le luase faţă de prinţ, fură impuse și propriei lui familie, din momentul mutării în casa de vacanţă; sub pretextul că prinţul nu trebuie deranjat, nu lăsa pe nimeni să intre la el, bătea din picior, se repezea și le alunga pe fiicele lui, nefăcând excepţie nici pentru Vera cu copilul mic, la prima bănuială că se duc pe terasa unde stătea prinţul, cu toate rugăminţile acestuia de a nu alunga pe nimeni",
    "612": " — În primul rând, nu v-ar arăta nici urmă de respect, dacă i-aș lăsa să-și facă de cap; în al doilea rând, ar fi chiar necuviincios din partea lor dădu el, în sfârșit, lămuriri la întrebarea directă a prinţului — Dar de ce? îl dojeni prinţul Zău, nu reușești decât să mă chinuiești cu supravegherea și paza asta Mi-e urât stând singur, ţi-am mai spus de câteva ori, însă dumneata, cu datul permanent din mâini și cu mersul în vârful picioarelor, îmi adâncești și mai mult plictisul Prinţul făcea aluzie la faptul că Lebedev, sub pretextul liniștii de care avea nevoie bolnavul, îi gonea pe toţi ai casei, însă el în persoană, în aceste trei zile, intra la prinţ aproape în fiecare clipă și, de fiecare dată deschidea mai întâi ușa, își băga capul înăuntru, cerceta camera ca și cum ar fi vrut să se convingă că e aici, că nu a evadat cumva și apoi, în vârful picioarelor, cu pași furișaţi, se apropia încet de fotoliu, așa că uneori își speria fără să vrea chiriașul",
    "613": " Neîncetat se interesa dacă nu are nevoie de ceva și după ce, în sfârșit, prinţul începuse să-i facă reproșuri, spunându-i să-l lase în pace, el se răsucea, ascultător și tăcut, pe călcâie, făcea în vârful picioarelor calea întoarsă spre ușă și, mergând, dădea tot timpul din mâini, ca și cum ar fi vrut să-i dea de știre că n-a venit decât așa și că nu va sufla o vorbă, că, iată, a și ieșit și nu mai vine și, totuși, peste zece minute sau peste cel mult un sfert de oră, își făcea din nou apariţia Kolea, care avea accesul liber la prinţ, îi provoca lui Lebedev cea mai profundă amărăciune și chiar o ostilitate de om jignit Kolea băgase de seamă că Lebedev stă câte o jumătate de oră la ușă și trage cu urechea la discuţiile dintre el și prinţ, lucru pe care, desigur, îl adusese la cunoștinţa prinţului",
    "614": " — Parcă ţi-ai pus în gând să mă ţii sub cheie, protestă prinţul Măcar aici, în vilegiatură, vreau să fie altfel și te asigur că voi primi pe oricine și voi pleca unde voi avea chef — Fără cea mai mică îndoială! zise Lebedev, dând din mâini Prinţul îl privi insistent din creștet până în tălpi — Lukian Timofeevici, dulăpiorul, pe care l-am văzut la căpătâiul patului, l-ai adus aici? — Nu, nu l-am adus — Chiar l-ai lăsat acolo? — Nu poate fi adus, ar trebui să-l smulg din perete E bine fixat — Atunci nu cumva este și aici unul exact la fel? — Chiar mai bun, chiar mai bun, de asta am și cumpărat casa — A-a Și mai înainte pe cine n-ai lăsat să intre la mine? Acum vreo oră — Pe",
    "615": " pe general Într-adevăr, nu l-am lăsat să intre și n-are ce căuta la dumneavoastră Eu, prinţe, îl respect profund pe acest om, e e un om mare; nu mă credeţi? Bine, o să vedeţi, totuși Luminăţia Voastră, ar fi mai bine să nu-l primiţi — Și de ce mă rog, dacă-mi permiţi să întreb? Și de ce, Lebedev, umbli acum în vârful picioarelor și te apropii întotdeauna de mine ca și cum ai vrea să-mi șoptești un secret la ureche? — Sunt josnic, josnic, recunosc, răspunse pe neașteptate Lebedev, lovindu-se cu înflăcărare în piept Dar nu credeţi că generalul ar fi prea ospitalier pentru dumneavoastră? — Ar fi prea ospitalier? — Ospitalier, da În primul rând, are de gând să stea la mine; fie, dar sare peste cal, imediat susţine că suntem rude De câteva ori ne-am făcut socoteala rubedeniilor și a reieșit că suntem cumnaţi",
    "616": " Și dumneavoastră, după mamă, îi sunteţi nepot de verișoară, lucru pe care mi l-a explicat încă de ieri Îi sunteţi nepot, așa că și cu mine, Luminăţia Voastră, sunteţi rudă Asta n-ar fi nimic, ia, o mică slăbiciune acolo, dar chiar mai înainte mă încredinţa că în toată viaţa lui, încă de pe când era locotenent și până pe unsprezece iunie anul trecut, la el acasă nu se așezau la masă mai puţin de două sute de persoane, în fiecare zi În sfârșit, a ajuns până acolo, încât nici nu se mai ridicau, așa că și prânzeau, și cinau, și beau ceaiul câte cincisprezece ceasuri pe zi, cam treizeci de ani la rând, fără cea mai mică întrerupere, de-abia dacă aveau timp servitorii să schimbe faţa de masă Unul se ridică, pleacă, altul vine, iar la sărbătorile naţionale și de ziua ţarului ajungea să aibă și câte trei sute de invitaţi",
    "617": " Cică la aniversarea de o mie de ani a Rusiei a umflat cu mâncare și băutură șapte sute de inși Păi asta-i o sminteală, asemenea relatări sunt semne foarte rele; ţi-e și frică să primești în casă oameni atât de ospitalieri, tocmai de aceea m-am gândit: n-o să fie cumva prea ospitalier pentru mine și dumneavoastră? — Dar mi s-a părut că sunteţi în relaţii foarte bune Nu-i așa? — Omenește, o iau drept o glumă; bine, suntem cumnaţi: eu ce am de pierdut? Am parte de mai multă cinste În persoana lui întrezăresc un om extraordinar chiar și prin cele două sute de persoane, chiar și prin aniversarea de o mie de ani a Rusiei O spun sincer Dumneavoastră, prinţe, aţi deschis vorba despre secrete, cică m-aș apropia ca și cum aș vrea să vă șoptesc un secret, însă, ca un făcut, chiar există un secret: persoana știută mi-a dat de știre că ar dori foarte mult să aibă o întâlnire secretă cu dumneavoastră",
    "618": " — De ce să fie secretă? Nici pomeneală Mă duc chiar eu la ea, pot s-o fac și astăzi — Ba nu, ba nu, zise Lebedev dând din mâini, nu se teme de ceea ce vă închipuiţi dumneavoastră Apropo: monstrul vine în fiecare zi nesmintit și se interesează de sănătatea dumneavoastră, știaţi acest lucru? — Cam prea des îl faci monstru, ceea ce e foarte suspect pentru mine — Nu puteţi avea nici o suspiciune, nici una, îl contră cât putu de repede Lebedev, am vrut doar să vă explic că persoana știută nu de el se teme, ci de altcineva, de cu totul altcineva — Păi spune mai repede, îl interogă prinţul cu nerăbdare, văzând grimasele misterioase ale lui Lebedev — Tocmai aici e secretul Și Lebedev zâmbi ironic — Secretul cui? — Secretul dumneavoastră Singur mi-aţi interzis, luminate prinţ, să vorbesc în prezenţa dumneavoastră",
    "619": " îngăimă Lebedev și, încântat de faptul că a împins curiozitatea interlocutorului până la o stare de nerăbdare bolnăvicioasă, încheie brusc: de Aglaia Ivanovna se teme Prinţul se încruntă și tăcu cam un minut — Lebedev, zău că renunţ la casa dumitale, spuse el deodată Unde-s Gavrila Ardalionovici și soţii Ptiţân? La dumneata? Și pe ei i-ai atras de partea dumitale? — Vin, vin Chiar și generalul le calcă pe urme Deschid toate ușile, le chem pe toate fiicele mele, pe toate, acum, chiar acum, șoptea speriat Lebedev, fluturându-și mâinile și repezindu-se de la o ușă la alta În acest moment Kolea apăru pe terasă, intrând dinspre stradă, și anunţă că în urma lui vin oaspeţi: Lizaveta Prokofievna cu cele trei fiice ale ei — Soţilor Ptiţân și lui Gavrila Ardalionovici să le dau sau să nu le dau drumul înăuntru? Să-l las sau să nu-l las pe general să intre? sări în sus Lebedev, uluit de această veste",
    "620": " — De ce nu? Să intre cine vrea! Lebedev, te asigur că de la bun început n-ai înţeles bine ceva în privinţa relaţiilor mele; te afli într-o eroare continuă N-am nici cel mai neînsemnat motiv să mă feresc sau să mă ascund de cineva, spuse prinţul și izbucni în râs Privindu-l, Lebedev consideră că e de datoria lui să râdă și el Cu toată emoţia deosebită pe care o încerca, se vedea clar că era foarte satisfăcut Vestea adusă de Kolea era adevărată; le-o luase înaintea doamnei și domnișoarelor Epancin doar cu vreo câţiva pași, ca să le anunţe, așa că oaspeţii apărură în același timp din două părţi, de pe terasă– doamnele Epancin și din camere – soţii Ptiţân, Ganea și generalul Ivolghin Doamnele Epancin auziseră de boala prinţului și de faptul că se află la Pavlovsk de-abia acum, de la Kolea, iar până în această clipă generăleasa se aflase într-o stare de grea nedumerire",
    "621": " Trecuseră deja trei zile de când generalul arătase familiei sale cartea de vizită a prinţului, care îi insuflase Lizavetei Prokofievna convingerea fermă că prinţul va sosi la Pavlovsk, pentru întâlnire, imediat după ce a lăsat această carte de vizită Degeaba o încredinţau fetele că un om care nu a scris o jumătate de an s-ar putea să nu fie câtuși de puţin chiar atât de grăbit nici acum și că, poate, și fără ele, are destule treburi la Petersburg – parcă cine ar putea să-i știe interesele? Generăleasa se supărase de tot în urma acestor observaţii și era gata să parieze că prinţul va apărea cel mai târziu a doua zi, deși „și așa va fi prea târziu“ A doua zi îl așteptaseră toată dimineaţa; l-au așteptat până la prânz, la cină, și, când s-a făcut întuneric de tot, Lizaveta Prokofievna s-a supărat și s-a certat cu toţi, nepomenind, firește, nici un cuvânt despre prinţ printre motivele disputei",
    "622": " Nu se rosti nici un cuvânt despre el nici în decursul celei de-a treia zile Când întâmplător, la masa de prânz, Aglaia lăsă să-i scape că maman e supărată pentru că nu vine prinţul, iar generalul remarcă imediat că „doar acesta nu-i vinovat cu nimic“, Lizaveta Ivanovna se ridică și, plină de mânie, plecă de la masă În sfârșit, spre seară veni Kolea cu toate veștile și le relată toate întâmplările prin care trecuse prinţul, așa cum le știa el Drept rezultat, Lizaveta Prokofievna triumfă, dar Kolea, în orice caz, avu parte de un perdaf pe cinste: „Te-nvârţi pe-aici toată ziua, de nu te mai poate omul da afară din casă, iar când era nevoie, nici măcar n-ai binevoit să dai de știre, darămite să-ţi fi trecut prin cap să vii în persoană!“ Kolea dădu să se supere pe loc pentru expresia „nu te mai poate omul da afară din casă“, dar lăsă pe altădată și, dacă expresia n-ar fi fost prea jignitoare, ar fi renunţat chiar cu totul să se mai supere, într-atât de mult îi plăcuseră îngrijorarea și neliniștea Lizavetei Prokofievna când aflase de boala prinţului",
    "623": " Aceasta insistă mult timp asupra necesităţii de a trimite un curier la Petersburg ca să pună în mișcare vreo celebritate din lumea medicinei și s-o aducă încoace cu primul tren Însă fetele o făcură să se răzgândească; dar nici ele nu voiră să rămână mai prejos decât mama lor când aceasta făcu într-o clipă toate pregătirile necesare ca să-l viziteze pe bolnav — E pe patul de moarte, spunea, agitându-se, Lizaveta Prokofievna, iar noi mai facem nazuri? E sau nu e prietenul familiei noastre? — Dar nici n-ar trebui să dăm buzna pe neanunţate, căută Aglaia să facă o observaţie — Atunci n-ai decât să nu mergi și bine ai face: o să vină Evgheni Pavlovici și n-o să aibă cine să-l primească Auzind aceste cuvinte, desigur, Aglaia o și porni pe urmele celorlalte, ceea ce, de altfel, avea de gând s-o facă și fără asta",
    "624": " Prinţul Ș, care stătea deoparte cu Adelaida, la rugămintea ei, acceptă de îndată să le însoţească pe doamne Și mai înainte, pe când de-abia făcuse cunoștinţă cu Epancinii, era foarte interesat când auzea câte ceva despre prinţ Le destăinuise că îl cunoștea pe prinţ, că făcuseră nu de mult cunoștinţă și locuiseră amândoi vreo două săptămâni în același orășel Întâmplarea aceasta avusese loc cu vreo trei luni în urmă Prinţul Ș le povestise chiar multe despre prinţ, se exprima cu foarte multă simpatie la adresa lui și acum mergea cu sinceră plăcere să-și viziteze vechiul amic De astă dată, generalul Ivan Feodorovici nu era acasă Nici Evgheni Pavlovici nu sosise încă De la Epancini până la Lebedev nu erau mai mult de trei sute de pași Prima impresie neplăcută acasă la prinţ o resimţi Lizaveta Prokofievna când îl văzu înconjurat de mai mulţi musafiri, ca să nu mai vorbim de faptul că printre aceștia erau două-trei persoane pe care nu le putea suferi absolut deloc; a doua impresie fu cea de mirare, văzându-l pe tânărul aparent sănătos, elegant îmbrăcat, surâzător, care le păși în întâmpinare, pe când ea se aștepta să găsească un suferind aflat pe patul de moarte",
    "625": " Chiar se opri nedumerită, spre marea satisfacţie a lui Kolea, care, desigur, ar fi putut foarte bine să-i explice încă înainte de a ieși din casă că nu moare nimeni și că nu există nici un pat de moarte, dar nu-i explicase, presimţind cu șiretenie viitoarea mânie comică a generălesei, când aceasta, după cum își făcea el socoteala, avea să se supere negreșit, găsindu-l sănătos pe prinţ, pe sincerul ei prieten Kolea avu chiar lipsa de delicateţe de a-și rosti cu voce tare bănuiala, ca s-o scoată cu totul din sărite pe Lizaveta Prokofievna, cu care tot timpul și din când în când se ciorovăia răutăcios, în pofida prieteniei care îi lega — Stai amice, nu te grăbi, nu-ţi umbri triumful! îi răspunse Lizaveta Prokofievna, așezându-se în fotoliul oferit de prinţ Lebedev, Ptiţân, generalul Ivolghin se grăbiră să le ofere scaune domnișoarelor Generalul se ocupă de cel pentru Aglaia",
    "626": " Lebedev îi oferi un scaun și prinţului Ș, reușind până și prin frângerea șalelor să exprime un respect neobișnuit Ca de obicei, Varia se salută bucuroasă, în șoaptă, cu domnișoarele — E adevărat, prinţe, am crezut că o să te găsesc la pat, atât de mult exageram din cauza spaimei, și, pentru nimic în lume n-o să mint acum, mi s-a făcut tare ciudă văzându-ţi chipul bucuros, dar îţi jur că asta n-a ţinut decât câteva clipe, până când am izbutit să cuget Când cuget, fac și spun întotdeauna lucruri mai inteligente; cred că și tu Și să știi că nici de însănătoșirea propriului meu fiu, dacă l-aș avea, nu m-aș bucura mai mult decât de a ta; și, dacă nu mă crezi, ţie să-ţi fie rușine, nu mie Cât despre băieţandrul ăsta răutăcios, își permite cu mine glume și mai urâte Mi se pare că-l protejezi; așa că te previn: într-o bună dimineaţă, crede-mă, o să mă lipsesc pe viitor de a avea plăcerea și onoarea să-l mai cunosc",
    "627": " — Păi eu cu ce-s vinovat? striga Kolea Oricât v-aș fi asigurat că prinţul e aproape sănătos, n-aţi fi vrut să credeţi, deoarece pentru dumneavoastră era mult mai interesant să vi-l închipuiţi pe patul de moarte — Rămâi mult timp la noi? i se adresă prinţului Lizaveta Prokofievna — Toată vara, poate și mai mult — Ești singur? Nu te-ai însurat? — Nu, nu m-am însurat, spuse prinţul și zâmbi de naivitatea insinuării — N-ai de ce zâmbi, se mai întâmplă De casă te întreb; de ce n-ai venit la noi? Avem o atenansă întreagă în care nu stă nimeni; de fapt, faci cum vrei De la ăsta închiriezi? De la ăsta? adăugă ea cu jumătate de glas, arătând cu capul spre Lebedev De ce se tot strâmbă? În acest moment, venind din interiorul casei, ieși pe terasă Vera, ducând ca de obicei copilul în braţe",
    "628": " Lebedev, care se învârtea pe lângă scaune și habar n-avea ce să facă, deși nici să plece tare n-ar fi vrut, se repezi deodată la Vera, dădu din mâini spre ea, alungând-o de pe terasă, și chiar, întrecând măsura, bătu din picior — E nebun? adăugă deodată generăleasa — Nu, e — Beat, poate? Nu-i frumoasă societatea în care te învârtești, i-o reteză ea, învăluindu-i cu privirea și pe ceilalţi musafiri Dar ce fată drăguţă! Cine-i? — E Vera Lukianovna, fiica acestui Lebedev — A! Foarte drăguţă Vreau să fac cunoștinţă cu ea Însă Lebedev, care auzise laudele Lizavetei Prokofievna, o târa chiar el pe fiică-sa, ca să i-o prezinte — Suntem orfani! Orfani! zise el mieros, apropiindu-se Și acest copil din braţele ei e orfan, sora ei, fiica mea Liubov, care-i născută din căsătoria cea mai legitimă cu recent răposata Elena, soţia mea, moartă acum șase săptămâni pe când năștea, din vrerea lui Dumnezeu",
    "629": " da îi ţine loc de mamă, deși nu-i e decât soră, deși nu-i e mai mult decât soră nu mai mult — Iar tu, domnul meu, nu ești decât un prost, scuză-mă Ajunge, cred că pricepi și singur că ajunge, o trânti subit Lizaveta Prokofievna, nespus de înfuriată — E purul adevăr, spuse Lebedev, făcându-i plecăciunea cea mai respectuoasă și mai profundă — Domnule Lebedev, e adevărat ce se spune despre dumneavoastră, că tâlcuiţi Apocalipsa? îl întrebă Aglaia — E purul adevăr o fac de cincisprezece ani — Am auzit de dumneavoastră S-a scris și în ziare sau mi se pare mie? — Nu, s-a scris despre alt tâlcuitor, despre altul, care a murit, iar eu am rămas în locul lui, spuse Lebedev nemaiâncăpându-și în piele de bucurie — Fiţi bun și tâlcuiţi-mi ceva zilele astea, așa, ca între vecini",
    "630": " Nu pricep nimic din Apocalipsă — Nu pot să nu vă previn, Aglaia Ivanovna, că din partea lui e doar șarlatanie, credeţi-mă, strecură repede generalul Ivolghin, care stătuse ca pe ace, dorind din răsputeri să înceapă cumva discuţia; se așeză lângă Aglaia Ivanovna Desigur, continuă el, vilegiatura are drepturile și plăcerile ei și primirea acestui neobișnuit intrus pentru tâlcuirea Apocalipsei este o idee ca toate celelalte, chiar o idee extraordinar de inteligentă, însă eu Mi se pare că mă priviţi mirată, nu-i așa? Generalul Ivolghin, am onoarea să mă recomand V-am purtat în braţe, Aglaia Ivanovna — Îmi pare bine Le cunosc pe Varvara Ardalionovna și Nina Alexandrovna, îngăimă Aglaia, abţinându-se cu greu să nu pufnească în râs Lizaveta Prokofievna explodă Ceva de mult acumulat în suflet pretinse brusc un deznodământ Nu-l putea suferi pe generalul Ivolghin, cu care fusese cândva în relaţii mai bune, numai că foarte de mult",
    "631": " — Minţi, domnule, după cum ţi-i obiceiul, n-ai purtat-o niciodată în braţe, i-o reteză ea cu mânie — Ai uitat, maman, zău că m-a purtat, la Tver, confirmă pe neașteptate Aglaia Locuiam pe atunci la Tver Aveam vreo șase ani și ţin minte Mi-a făcut o săgeată și un arc, m-a învăţat să trag cu el și am doborât un porumbel Vă mai amintiţi cum am doborât împreună porumbelul? — Iar mie tot atunci mi-a adus o cască din carton și o sabie de lemn Mi-amintesc și eu! strigă Adelaida — Și eu mi-aduc aminte, confirmă Alexandra V-aţi certat atunci din pricina porumbelului doborât și aţi fost puse la colţ; Adelaida stătea cu casca și sabia Spunându-i Aglaiei că a ţinut-o în braţe, generalul o făcuse doar așa, numai ca să înceapă discuţia și numai pentru că aproape întotdeauna așa începea discuţia cu toţi tinerii, dacă găsea necesar să facă cu ei cunoștinţă",
    "632": " Însă de data aceasta, ca un făcut, se întâmplase să spună adevărul și, tot ca un făcut, uitase și el această întâmplare adevărată Așa că, acum, când Aglaia adeverise pe neașteptate spusele lui, susţinând că trăseseră împreună cu arcul într-un porumbel, memoria i se lumină dintr-odată și își aminti episodul până la cel mai mic amănunt, așa cum adeseori, la o vârstă înaintată, oamenii își aduc aminte câte ceva din trecutul îndepărtat Greu de spus prin ce va fi putut acţiona această amintire atât de puternic asupra generalului care, ca de obicei, era puţin cu chef; însă, din senin, se înduioșă neobișnuit de mult — Îmi amintesc, îmi amintesc totul! strigă el Pe-atunci eram locotenent-colonel Eraţi micuţă, frumușică Nina Alexandrovna Ganea La dumneavoastră eram primit Ivan Feodorovici — Și vezi până unde ai ajuns! îi luă generăleasa vorba din gură",
    "633": " Înseamnă că nu ţi-ai băut toate sentimentele frumoase, dacă te-a impresionat atât de mult Dar soţia ţi-ai chinuit-o În loc să te îngrijești de copii, stai la închisoarea datornicilor Pleacă, domnule, de-aici, intră într-o cameră, închide ușa, oprește-te într-un ungher și plângi, amintindu-ţi cuminţenia de altădată și, poate, te-o ierta Dumnezeu Du-te, du-te, vorbesc serios cu tine Nimic nu-i mai bun pentru îndreptare decât să-și amintească omul trecutul și să se căiască Însă n-avea rost să repete că vorbește serios; generalul, ca toţi oamenii ameţiţi permanent de băutură, era foarte sensibil și, ca toţi oamenii prea dedaţi beţiei, nu suporta cu ușurinţă amintirile din trecutul fericit Se ridică supus și porni spre ușă, astfel încât Lizavetei Prokofievna i se făcu imediat milă de el — Ardalion Alexandrovici! îl strigă ea din urmă Oprește-te o clipă; toţi suntem păcătoși; când o să simţi că te mustră mai puţin conștiinţa, treci pe la mine ca să stăm de vorbă, să ne amintim trecutul",
    "634": " Poate că și eu oi fi de cincizeci de ori mai păcătoasă decât tine; acum du-te sănătos, mergi, n-ai ce face aici se sperie ea deodată că generalul ar putea reveni — Mai bine nu te duce acum după el, îl opri prinţul pe Kolea, care dăduse s-o ia la fugă după tatăl lui Nu-i exclus să se înciudeze după un minut și tot momentul s-ar rata — Așa-i, lasă-l în pace; te duci după o jumătate de oră, decise Lizaveta Prokofievna — Uite ce înseamnă să spui adevărul măcar o dată în viaţă: i-au dat lacrimile! îndrăzni să strecoare Lebedev — Ei, domnule, și tu trebuie să fii om cuminte, dacă-i adevărat ce-am auzit, îl luă imediat la rost Lizaveta Prokofievna Raporturile reciproce dintre toţi oaspeţii veniţi la prinţ se limpeziră încetul cu încetul Prinţul, desigur, era în măsură să aprecieze și apreciase la superlativ îngrijorarea generălesei și a fiicelor ei și, firește, le spuse sincer că și el, tot astăzi, înainte de venirea lor, avusese intenţia să treacă pe la ele neţinând cont nici de boala lui, nici de ora târzie",
    "635": " Lizaveta Prokofievna, privindu-i musafirii, îi răspunse că asta o poate face și acum Ptiţân, un om politicos și extrem de sociabil, se ridică foarte curând și se retrase în atenansa lui Lebedev, dorind foarte mult să-l ia cu el și pe Lebedev Acesta îi promise că vine repede; între timp, Varia intrase în vorbă cu domnișoarele și rămăsese pe loc Ea și Ganea erau foarte bucuroși de plecarea generalului; curând și Ganea îl urmă pe Ptiţân În timpul celor câtorva minute cât rămăsese pe terasă în prezenţa doamnelor Epancin, se arătase modest, demn, nu se pierduse deloc sub privirea hotărâtă a Lizavetei Prokofievna, care îl măsurase de două ori din cap până în picioare Într-adevăr, cei care îl cunoșteau mai demult îl puteau găsi foarte schimbat Asta îi plăcu foarte mult Aglaiei — Cel care-a ieșit e Gavrila Ardalionovici, nu-i așa? întrebă ea deodată cum îi plăcea uneori s-o facă, tare, brusc, întrerupând cu întrebarea ei discuţia celorlalţi și neadresându-se nimănui personal",
    "636": " — El e, îi răspunse prinţul — De-abia l-am recunoscut S-a schimbat mult și în bine — Mă bucur pentru el, spuse prinţul — A fost foarte bolnav, adăugă Varia cu compătimire bucuroasă — Prin ce s-a schimbat în bine? întrebă Lizaveta Prokofievna cu nedumerire, furioasă și aproape speriată De unde ai scos-o? Nimic nu-i mai bine Ce ţi se pare mai bine? — Nu-i nimic mai grozav decât „cavalerul sărman“! declară deodată Kolea, care stătuse tot timpul în picioare lângă scaunul Lizavetei Prokofievna — Și eu cred tot așa, spuse prinţul Ș, izbucnind în râs — Și eu am exact aceeași părere, enunţă solemn Adelaida — Care „cavaler sărman“? întrebă generăleasa, privindu-i contrariată și înciudată pe toţi vorbitorii, însă, văzând-o pe Aglaia pufnind în râs, adăugă mânioasă: prostii! Care „cavaler sărman“? — Parcă e prima dată când băieţandrul ăsta, favoritul tău, schimonosește vorbele altora! îi răspunse Aglaia cu ciudă trufașă",
    "637": " Prin fiecare ieșire nervoasă a Aglaiei (care se mânia foarte des), aproape de fiecare dată, în pofida întregii ei seriozităţi și a neînduplecării aparente, răzbătea ceva atât de copilăresc, nerăbdător-școlăresc și rău disimulat, încât uneori, privind-o, era imposibil să nu râzi, ceea ce, de altminteri, o înfuria foarte mult pe Aglaia, care nu înţelegea de ce râd ceilalţi și „cum pot, cum îndrăznesc să râdă“ Izbucniră și acum în râs surorile, prinţul Ș, zâmbi până și prinţul Lev Nikolaevici, care roșise și el cine știe de ce Kolea hohotea și jubila Aglaia se supără, nu glumă, și se făcu de două ori mai frumoasă O prindeau foarte bine fâstâceala și ciuda pe propria ei persoană pentru această fâstâceală — Parcă puţine cuvinte ţi-a schimonosit, adăugă ea — M-am bazat pe propria dumitale exclamaţie! strigă Kolea Acum o lună frunzăreai Don Quijote și ai exclamat că nimic nu-i mai grozav decât „cavalerul sărman“",
    "638": " Nu știu la cine te-ai referit atunci: la Don Quijote sau la Evgheni Pavlovici, sau poate la o a treia persoană, dar oricum ai vorbit de cineva și discuţia a fost lungă — Văd că-ţi permiţi cam multe cu ipotezele tale, dragul meu, îl opri înciudată Lizaveta Prokofievna — Parcă numai eu? o ţinu morţiș Kolea Toţi au vorbit atunci, și acum vorbesc; iată, în chiar clipa asta prinţul Ș și Adelaida Ivanovna și toţi au declarat că sunt de partea „cavalerului sărman“, deci „cavalerul sărman“ există, trebuie să existe și, după părerea mea, dacă nu s-ar fi împotrivit Adelaida Ivanovna, am fi știut de mult cine-i „cavalerul sărman“ — Nu-s vinovată cu nimic, râdea Adelaida — N-ai vrut să pictezi portretul, asta-i vina dumitale! Aglaia Ivanovna te-a rugat atunci să desenezi portretul „cavalerului sărman“ și chiar ţi-a expus subiectul tabloului, pe care l-a compus chiar ea, mai ţii minte subiectul? Dumneata n-ai vrut",
    "639": " — Dar cum să desenez și pe cine? Din subiect reiese că acest „cavaler sărman“ Viziera oţelită Nu și-o ridica defel43 Atunci, ce fel de chip îmi putea ieși? Ce să desenezi, niște zăbrele? Un anonim? — Nu pricep despre ce zăbrele vorbești! se enervă generăleasa care începuse să înţeleagă prea bine în sinea ei cine este „cavalerul sărman“ desemnat de această expresie (probabil de mult stabilită) Dar cel mai mult o scotea din sărite că și prinţul Lev Nikolaevici se fâstâcise și, în cele din urmă, se rușinase ca un copilandru de zece ani Nu mai terminaţi odată cu prostia asta? Nu-mi zice nimeni ce-i cu „cavalerul sărman“? O fi vreun secret atât de grozav, încât nici nu mă pot apropia de el? Însă toţi continuau să râdă — Pur și simplu, e vorba de o poezie rusească ciudată, interveni, în sfârșit, prinţul Ș",
    "640": ", dorind probabil să mușamalizeze totul mai repede și să schimbe discuţia Poezia este despre un „cavaler sărman“, e un fragment fără început și fără sfârșit Acum vreo lună râdeam cu toţii după masa de prânz și, ca de obicei, ne-am apucat să căutăm un subiect pentru viitorul tablou al Adelaidei Ivanovna Știţi doar că distracţia noastră comună e să găsim un subiect ca să-l picteze Adelaida Ivanovna Așa am dat peste „cavalerul sărman“, nu știu cine a fost primul — Aglaia Ivanovna! strigă Kolea — Poate, de acord, numai că nu-mi amintesc, continuă prinţul Ș Unii au râs de subiect, alţii au declarat că nu poate fi nimic mai sublim, însă, ca să-l reprezinţi pe „cavalerul sărman“, acesta trebuie să aibă măcar un chip; am început să trecem în revistă chipurile tuturor cunoscuţilor, nici unul nu s-a potrivit, așa că ne-am lăsat păgubași; asta-i tot; nu înţeleg de ce Nikolai Ardalionovici s-a gândit să ne aducă aminte de asta și să redeschidă discuţia",
    "641": " Ceea ce atunci a fost caraghios și potrivit acum nu mai e deloc interesant — Pentru că se subînţelege o nouă prostie, caustică și jignitoare, i-o reteză Lizaveta Prokofievna — Nu-i nici pe departe prostie, ci doar cel mai profund respect, spuse, absolut pe neașteptate, pe un ton serios și plin de importanţă, Aglaia, care izbutise să-și vină cu totul în fire și să-și reprime jena de mai înainte Ba încă, după unele semne, privind-o, puteai crede că acum se bucură că gluma merge din ce în ce mai departe și toată această schimbare avusese loc în sufletul ei tocmai în clipa când devenise prea vizibilă fâstâceala mereu crescândă a prinţului, care ajunsese în cele din urmă la apogeu — Ba râd ca smintiţii, ba îi apucă respectul cel mai profund! Sunt turbaţi! De unde și până unde respect? Ia spune, de unde ţi-a venit din senin cel mai profund respect? — Respectul cel mai profund, continuă Aglaia pe un ton la fel de serios și plin de importanţă, drept răspuns la întrebarea aproape ostilă a mamei ei, e pentru că aceste versuri reprezintă în mod nemijlocit un om capabil să aibă un ideal; în al doilea rând, odată ce și-a fixat un ideal, e capabil să creadă în el și, crezând, poate să-și dedice lui orbește toată viaţa",
    "642": " Așa ceva nu se întâmplă foarte des în secolul nostru Versurile nu spun, de fapt, în ce consta idealul „cavalerului sărman“, dar se vede că acesta era o imagine luminoasă, imaginea „purei frumuseţi“, și cavalerul îndrăgostit, în loc de fular, își legase chiar un șirag de mătănii la gât Ce-i drept, mai există o deviză enigmatică, vagă, adică literele ANB, pe care și le-a încrustat pe scut — AND, o corectă Kolea — Spun că ANB, asta înseamnă că așa vreau eu, i-o reteză înciudată Aglaia Oricum, e clar că acestui cavaler sărman îi era deja indiferent cine era și ce făcea această doamnă Era de-ajuns că o alesese și crezuse în „pura ei frumuseţe“, după care i-a și acordat admiraţia lui eternă; meritul lui e că, chiar dacă ea mai apoi ar fi devenit hoaţă, el trebuia să creadă totuși în ea și să lupte pentru pura ei frumuseţe",
    "643": " Mi se pare că poetul a vrut să contopească într-o imagine extraordinară întregul sens uriaș al dragostei medievale platonice pe care o avea un cavaler pur și distins; firește, toate acestea sunt un ideal Iar în persoana „cavalerului sărman“ totul a fost împins deja până la limita extremă, până la ascetism; trebuie să recunosc că vocaţia acestui sentiment înseamnă mult și că aceste sentimente, prin ele însele, sunt semnul unui caracter profund și, pe de o parte, foarte lăudabil, ca să nu mai vorbim de Don Quijote „Cavalerul sărman“ este același Don Quijote, însă unul serios, nu comic La început nu am înţeles și am râs, dar acum îmi place „cavalerul sărman“ și, ceea ce e mai important, îi stimez faptele de vitejie Așa încheie Aglaia și, privind-o, era greu să-ţi dai seama dacă vorbește serios sau în derâdere — Aș, e un prost și prostești îi sunt faptele de vitejie! conchise generăleasa",
    "644": " Iar tu, scumpo, ne-ai turnat gogoși, un discurs întreg; cred că nici nu-ţi șade bine să faci așa ceva În orice caz, nu-i permis Despre ce versuri e vorba? Recită-mi-le, precis că le știi! Vreau neapărat să știu versurile Toată viaţa n-am putut suferi versurile, parcă am avut o presimţire Pentru Dumnezeu, prinţe, rabdă, cred că amândoi va trebui să răbdăm, i se adresă ea prinţului Lev Nikolaevici Era foarte mâhnită Prinţul Lev Nikolaevici vru să spună ceva, dar, din pricina fâstâcelii care tot nu-i trecuse, nu putu scoate o vorbă Numai Aglaia, care-și permisese atâtea în „discursul“ ei, nu era câtuși de puţin jenată, dimpotrivă, părea chiar bucuroasă Se ridică imediat, tot serioasă și plină de importanţă, de parcă se pregătise din timp și nu aștepta decât să fie solicitată, păși spre mijlocul terasei și se opri în dreptul prinţului, care continua să stea în fotoliu",
    "645": " Toţi o priveau întrucâtva miraţi și aproape toţi, prinţul Ș, surorile, mama ei, urmăreau noua ștrengărie care se pregătea și care, și așa, fusese împinsă prea departe Dar se vedea că Aglaiei îi plăcea tocmai afectarea cu care începea ceremonia de recitare a poeziei Lizaveta Prokofievna era cât pe ce s-o gonească la locul ei, dar, chiar în clipa când Aglaia începu să declame celebra baladă, doi oaspeţi noi, vorbind tare, pătrunseră pe terasă dinspre stradă Musafirii erau Ivan Feodorovici Epancin și un tânăr care îl urma Se produse o mică agitaţie VIItc \"VII\" Tânărul care îl însoţea pe general avea vreo douăzeci și opt de ani, era înalt, zvelt, cu faţa frumoasă și inteligentă, cu ochii mari și negri, care străluceau de spirit și de ironie Aglaia nici nu-și întoarse capul spre el și-și văzu de recitarea poeziei, continuând să-l privească cu afectare numai pe prinţ și adresându-i-se doar lui",
    "646": " Prinţul înţelegea că fata o face cu un scop anume Însă sosirea noilor musafiri reuși măcar să-i îmbunătăţească poziţia penibilă în care se afla Văzându-i, el se ridică, îl salută cu amabilitate, de la distanţă, pe general, le făcu semn să nu întrerupă recitarea și apucă să se retragă îndărătul fotoliului, unde, sprijinindu-și de spătar cotul mâinii stângi, continuă să asculte balada, aflându-se deja, ca să zicem așa, într-o poziţie mai comodă și nu atât de „caraghioasă“, cum era cea din fotoliu La rândul ei, Lizaveta Prokofievna își flutură mâna de două ori spre cei intraţi, poruncindu-le prin acest gest să se oprească Între timp, prinţul începu să-l studieze cu mare atenţie pe oaspetele care îl însoţea pe general; își dăduse seama că acesta era Evgheni Pavlovici Radomski, de care apucase să audă destule și la care se gândise adeseori Îl deruta doar costumul civil al acestuia; auzise că Evgheni Pavlovici era ofiţer",
    "647": " Un zâmbet ironic rătăcea pe buzele noului musafir în timpul recitării poeziei, de parcă acesta ar fi auzit deja câte ceva despre „cavalerul sărman“ „Poate chiar el a scornit povestea“, se gândi prinţul în sinea lui Însă cu totul altceva i se întâmpla Aglaiei Toată afectarea și grandilocvenţa cu care își începuse recitarea se acopereau acum cu atâta seriozitate, cu atâta pătrundere în spiritul și sensul operei poetice, cu atâta înţelegere pronunţa fiecare cuvânt al poeziei, cu atâta simplitate superlativă îl rostea, încât la sfârșitul recitării nu numai că atrase atenţia generală, dar și, prin transmiterea sublimului spirit al baladei, parcă justifica parţial accentuatul aer de afectare și importanţă cu care ieșise atât de solemn în mijlocul terasei În această atitudine plină de importanţă puteau fi văzute acum doar imensitatea și, poate, naivitatea respectului ei faţă de ceea ce se apucase să transmită Ochii îi străluceau, pe chipul ei frumos trecură de vreo două ori fiori abia vizibili de inspiraţie și încântare",
    "648": " Recită: A trecut cândva prin viaţă, Trist, sărman, un cavaler, Palid, încruntat la faţă, Curajos, tăcut, stingher O vedenie-avusese Imposibil de-nţeles, Care-n inimă-i pusese O pecete de neșters De atunci, priviri deșarte Spre femei n-a mai întors Și se spune: pân’ la moarte Nici o vorbă n-a mai scos Drept fular, purta smerită Salbă de mătănii el, Viziera oţelită Nu și-o ridica defel Plin de dragostea lui pură, De al său prea dulce vis, El pe scut și pe armură AMD* cu sânge-a scris Când la luptă paladinii Se-aruncau cu crunt avânt În pustiul Palestinei Nume de femei strigând, Lumen coeli, sancta Rosa*! Exclama înspre dușmani, Semănând apoteoza Spaimei printre musulmani În castelul lui, departe, Se-ntorcea din Răsărit Și-a rămas până la moarte Mut și trist, ca un smintit Amintindu-și apoi aceste clipe, cuprins de o nemaipomenită tulburare, prinţul fu chinuit mult timp de o întrebare: cum poţi însoţi un asemenea sentiment veritabil, sublim cu o ironie atât de făţișă și de răutăcioasă? Că era vorba de ironie– nu se îndoia de asta: înţelesese doar acest lucru și avea toate motivele: în timpul recitării, Aglaia își permisese să înlocuiască literele A",
    "649": "MD cu NFB Că nu era o greșeală și că auzise bine – nu se putea îndoi (ulterior acest lucru a fost confirmat) În orice caz, ieșirea Aglaiei – desigur, o glumă, deși prea vehementă și prea ușuratică – fusese premeditată Despre „cavalerul sărman“ vorbiseră toţi (și „râseseră“) cu o lună mai înainte Însă, după cum își amintea prinţul, Aglaia rostise aceste litere fără vreo umbră de glumă sau de ironie, nici măcar nu le accentuase câtuși de puţin, ca să le reliefeze sensul secret, ci, dimpotrivă, le pronunţase cu atâta simplitate nevinovată și naivă, încât ai fi putut crede că în baladă existau tocmai literele respective și că așa erau tipărite în carte Ceva greoi și neplăcut îl lezase parcă pe prinţ Lizaveta Prokofievna, firește, nu pricepu și nu remarcă nici substituirea literelor, nici aluzia Generalul Ivan Feodorovici remarcă doar că se recitau niște versuri",
    "650": " Dintre ceilalţi ascultători foarte mulţi înţeleseră și fură surprinși și de îndrăzneala ieșirii, și de intenţie, dar tăceau și încercau să se prefacă a nu fi observat nimic Însă Evgheni Pavlovici (prinţul era chiar gata să parieze) nu doar că își dăduse seama, dar se și străduia să se remarce faptul că a înţeles: zâmbea prea ironic — Ce minunăţie! exclamă generăleasa, sincer entuziasmată, imediat ce se încheie recitarea Ale cui sunt versurile? — Ale lui Pușkin, maman, nu ne face de rușine! exclamă Adelaida — Păi, cu voi, omul poate ajunge și mai prost decât sunt eu! îi răspunse cu amărăciune Lizaveta Prokofievna Rușine! Imediat ce ajungem acasă, să-mi arătaţi poezia asta a lui Pușkin! — Cred că n-avem nici o carte de Pușkin — Din vremuri imemoriale, adăugă Alexandra, zac pe undeva două volume ferfeniţite — Trimiteţi imediat pe cineva la oraș ca să cumpere, pe Feodor sau pe Alexei, cu primul tren – mai bine pe Alexei",
    "651": " Aglaia, vino încoace! Sărută-mă, ai recitat excelent, dar – dacă ai fost sinceră când ai recitat – să știi că-mi pare rău de tine; dacă le-ai recitat în bătaie de joc pentru el, nu-ţi accept sentimentele, pentru că în orice caz ar fi fost mai bine să nu reciţi deloc Pricepi? Du-te, duduie, mai stau eu de vorbă cu tine, pentru că aici am întârziat deja prea mult Între timp prinţul se salutase cu generalul Ivan Feodorovici, iar generalul i-l prezentase pe Evgheni Pavlovici Radomski — L-am întâlnit pe drum, de-abia a sosit cu trenul; a aflat că vin aici și că toţi sunt — Am aflat că și dumneavoastră sunteţi aici, îl întrerupse Evgheni Pavlovici pe general și, întrucât de mult mi-am pus neapărat în gând nu doar să vă cunosc, ci să mă și împrietenesc cu dumneavoastră, n-am vrut să mai pierd timpul",
    "652": " Sunteţi bolnav? De-abia acum am aflat — Sunt bine sănătos și mă bucur să vă cunosc, am aflat multe despre dumneavoastră și chiar am discutat cu prinţul Ș, îi răspunse Lev Nikolaevici, întinzându-i mâna Amabilităţile reciproce fuseseră rostite, cei doi își strânseră mâinile și se priviră fix în ochi Într-o clipă conversaţia deveni generală Prinţul remarcă (iar acum remarca totul repede și cu lăcomie, vedea, poate, și ceea ce nu exista) că hainele civile ale lui Evgheni Pavlovici le produseseră tuturor o uimire neobișnuit de puternică, astfel încât până și celelalte impresii fură date uitării și se estompară pentru un timp S-ar fi putut crede că această schimbare de costum conţinea ceva deosebit de important Nedumerite, Adelaida și Alexandra îl descoseau pe Evgheni Pavlovici Prinţul Ș, ruda lui, părea chiar foarte alarmat; generalul vorbea aproape cu emoţie Numai Aglaia îl privi curioasă, dar absolut calmă, cam vreun minut, pe Evgheni Pavlovici, de parcă ar fi dorit să compare ca să-și dea seama dacă-i stă mai bine în uniformă sau în costumul civil, dar mai apoi se întoarse cu spatele și nu-i mai aruncă nici o privire",
    "653": " Nici Lizaveta Prokofievna nu dori să întrebe nimic, deși, poate, și ea era întrucâtva contrariată Prinţului i se păru că generăleasa nu-l prea agreează pe Evgheni Pavlovici — M-a uimit, m-a uluit! repeta Ivan Feodorovici drept răspuns la toate întrebările Nu mi-a venit să cred când l-am întâlnit mai înainte la Petersburg Și de ce așa deodată? Asta-i întrebarea Și-mi strigă de la bun început că nu face să pic jos din pricina surprizei Din discuţiile iscate, reieși că Evgheni Pavlovici își anunţase de mult retragerea din armată; dar de fiecare dată vorbise atât de neserios, încât nu i se dăduse crezare De fapt, despre lucrurile serioase vorbea întotdeauna pe un ton atât de glumeţ, încât nu-l puteai nicidecum înţelege, mai ales dacă voia să nu fie înţeles — Păi voi fi în retragere temporar, doar câteva luni, cel mult un an, spuse Radomski, râzând",
    "654": " — Nu era nevoie de așa ceva, după cum vă cunosc eu treburile, încă se mai agita generalul — Dar cum să-mi inspectez moșiile? Chiar dumneavoastră m-aţi sfătuit; pe deasupra, vreau și să călătoresc în străinătate De altminteri, schimbară curând subiectul; însă, după cum remarcă prinţul, neliniștea deosebită, care persista încă, întrecea totuși măsura, semn că aici exista cu siguranţă ceva neobișnuit — Deci „cavalerul sărman“ a intrat iarăși în scenă? întrebă Evgheni Pavlovici, apropiindu-se de Aglaia Spre marea surprindere a prinţului, fata îi aruncă o privire nedumerită, întrebătoare, ca și cum i-ar fi dat a înţelege că între ei nici nu putuse fi vorba vreodată de „cavalerul sărman“, așa că ea nici măcar nu-i înţelege întrebarea — E târziu, e prea târziu acum să trimiteţi pe cineva în oraș după versurile lui Pușkin! se contrazicea Kolea cu Lizaveta Prokofievna, depunând toate eforturile s-o lămurească",
    "655": " V-am spus-o de trei mii de ori: e prea târziu — Da, așa-i, e prea târziu pentru a trimite în oraș, interveni și în această discuţie Evgheni Pavlovici, îndepărtându-se iute de Aglaia Cred că și prăvăliile sunt închise la Petersburg, e trecut de opt, întări el cele spuse, scoţându-și ceasul — Atâta timp nu ne-am dat seama că ne lipsește, putem aștepta și până mâine, strecură Adelaida un reproș — Și nici nu se cade, adăugă Kolea, ca persoanele din înalta societate să fie interesate prea mult de literatură Întrebaţi-l pe Evgheni Pavlovici Ar trebui să le intereseze mai mult gabrioletele galbene cu roţi roșii — Iar vorbești din cărţi, Kolea, observă Adelaida — Nici nu poate vorbi altfel decât din cărţi, o susţinu Evgheni Pavlovici Se exprimă cu fraze întregi luate din studiile critice De mult am avut plăcerea să cunosc modul de discuţie al lui Nikolai Ardalionovici, însă de data asta nu vorbește din carte",
    "656": " Evident, Nikolai Ardalionovici face aluzie la gabrioleta mea galbenă cu roţile roșii Numai că am schimbat-o, ești cam depășit Prinţul trăgea cu urechea la discuţia lui Radomski I se părea că se comportă excelent, modest, vesel și cel mai mult îi plăcea că vorbește pe picior de egalitate și prietenește cu Kolea, care îl zădărâse — Ce-s astea? i se adresă Lizaveta Prokofievna Verei, fiica lui Lebedev, care stătea în faţa ei ţinând în mâini câteva cărţi de format mare, minunat legate și aproape noi — Pușkin, spuse Vera Pușkin al nostru Tata mi-a poruncit să vi le aduc — Cum așa? Cum se poate? se miră Lizaveta Prokofievna — Nu-s cadou, nu-s cadou! N-aș fi îndrăznit! strigă Lebedev, sărind dindărătul fiicei lui Le vând la preţul lor E Pușkin al nostru, de familie, în ediţia lui Annenkov44, care acum nici nu se mai găsește",
    "657": " Vi le vând cu cât le-am luat Vi le ofer cu respect, dorind să vi le vând și astfel să potolesc distinsa nerăbdare a distinselor sentimente literare pe care văd că le are Excelenţa Voastră — A, dacă le vinzi, atunci – mulţumesc Nu-mi fac griji că o să rămâi în pierdere; numai nu te mai strâmba, domnule, rogu-te Am auzit de tine, se zice că ești citit nevoie-mare, o să stăm de vorbă într-o bună zi; mi le-aduci chiar tu acasă? — Cu respect și veneraţie! se strâmbă Lebedev, neobișnuit de satisfăcut, luând cărţile din mâinile fetei — Așa, numai să nu le pierzi, du-le, chiar fără veneraţie, dar respectă înţelegerea, adăugă ea, privindu-l insistent Te las s-ajungi până în prag, dar n-am de gând să-ţi dau drumul în casă Pe fiică-ta Vera trimite-o chiar și-acum, îmi place foarte mult",
    "658": " — De ce nu spui de oamenii aceia? îl întrebă Vera, nerăbdătoare, pe tatăl ei Îţi dai seama că, dacă-i mai lași să aștepte, intră singuri: au început să facă scandal Lev Nikolaevici, i se adresă ea prinţului, care își și luase pălăria în mână, au venit mai de mult patru oameni și așteaptă, fac tărăboi și tata nu-i lasă să intre la dumneavoastră — Cine sunt musafirii? întrebă prinţul — Zic că au venit cu treburi Dar sunt îndărătnici și, dacă nu-i lăsaţi să intre acum, or să vă oprească din drum Lev Nikolaevici, mai bine i-aţi primi ca să vă descotorosiţi de ei Gavrila Ardalionovici și Ptiţân încearcă să-i oprească acolo, dar ei nu vor să se potolească — Fiul lui Pavlișcev! Fiul lui Pavlișcev! N-are rost, n-are rost! zise Lebedev dând din mâini Nici nu merită să-i ascultaţi; și nu-i frumos din partea lor, luminate prinţ, să vă deranjeze",
    "659": " Asta-i Nu merită să — Fiul lui Pavlișcev! Dumnezeule! strigă prinţul extrem de tulburat Știu dar i-am încredinţat lui Gavrila Ardalionovici această problemă Acum câteva clipe Gavrila Ardalionovici mi-a spus Însă Gavrila Ardalionovici ieșise din casă și era acum pe terasă; Ptiţân îl urmase Din camera alăturată se auzi gălăgie și vocea tare a generalului Ivolghin, care parcă voia să acopere rumoarea altor câtorva glasuri Kolea fugi imediat într-acolo — Foarte interesant! remarcă Evgheni Pavlovici cu voce tare „Deci știe despre ce-i vorba“, se gândi prinţul — Care fiu al lui Pavlișcev? Și poate exista vreun fiu al lui Pavlișcev? întrebă nedumerit generalul Ivan Feodorovici, privind curios toate chipurile și remarcând cu mirare că această nouă istorie numai lui îi era necunoscută Într-adevăr, tulburarea și așteptarea erau generale",
    "660": " Prinţul fu profund mirat că o problemă cu desăvârșire personală apucase deja să-i intereseze atât de mult pe cei prezenţi — Ar fi foarte bine dacă aţi pune capăt singur și pe loc acestei tărășenii, spuse Aglaia cu o seriozitate cumva deosebită, apropiindu-se de prinţ Iar nouă permiteţi-ne să fim martori Vor să vă împroaște cu noroi, prinţe, și dumneavoastră trebuie să vă justificaţi în mod solemn: de pe acum mă bucur grozav pentru dumneavoastră — Și eu vreau ca, în sfârșit, să se termine cu această pretenţie infamă! strigă generăleasa Ia-i tare, prinţe, nu-i cruţa! Mi-au împuiat capul cu tărășenia asta, mult sânge rău mi-am făcut din pricina ta De fapt, sunt și eu curioasă să-i văd Cheamă-i, iar noi mai stăm Aglaia s-a gândit bine Dumneata, prinţe, ai auzit ceva despre asta? i se adresă ea prinţului Ș",
    "661": " — Sigur că am auzit; tot în casa dumneavoastră Dar și eu ţin mult să-i văd pe acești tineri, îi răspunse prinţul Ș — De-alde ăștia sunt nihiliștii, nu-i așa? — Nu, nu prea-s nihiliști, zise Lebedev, făcând un pas înainte Și el mai că nu tremura de emoţie Sunt altfel, deosebiţi, nepotul meu mi-a spus că au mers mai departe decât nihiliștii Degeaba v-aţi gândit că o să-i faceţi să se jeneze prin prezenţa dumneavoastră, Excelenţă; n-or să se jeneze Totuși, nihiliștii sunt uneori inși versaţi, chiar tobă de carte, iar ăștia i-au depășit pentru că-s practici De fapt, ei sunt o consecinţă a nihilismului, dar nu în mod direct, ci din auzite și indirect, și nu-și manifestă ideile în cine știe ce articolaș de ziar, ci o fac de-a dreptul în viaţă; de pildă, la ei nu-i vorba despre vreo absurditate a unui Pușkin, acolo, nici de necesitatea dezintegrării Rusiei; nu, rogu-vă, ei consideră că e chiar dreptul lor să nu se oprească în faţa nici unei piedici, dacă-și doresc ceva foarte mult, chiar dacă ar fi nevoie, pentru asta, să facă de petrecanie la opt persoane",
    "662": " Însă, prinţe, nu v-aș sfătui, totuși Dar prinţul se ducea de-acum să le deschidă musafirilor — Îi calomniezi, Lebedev, zise el zâmbind, te-a mâhnit foarte mult nepotul Nu-l credeţi, Lizaveta Prokofievna Vă încredinţez că alde Gorski și Danilov45 nu sunt decât cazuri deosebite, pe când aceștia doar se înșală Numai că n-aș fi vrut aici, de faţă cu toată lumea Scuzaţi-mă, Lizaveta Prokofievna, vor intra, vi-i arăt, apoi îi conduc în altă cameră Poftiţi, domnilor! Era mai degrabă neliniștit de alt gând care îl chinuia Se întreba: oare n-o fi pus cineva dinadins la cale această tărășenie, potrivind-o anume la această oră, în această seară, ca să fie de faţă chiar acești martori și n-o fi aranjat-o oare întru rușinea și nu întru triumful lui? Dar se simţea prea întristat din pricina „monstruoasei și răutăcioasei lui suspiciuni“",
    "663": " Se pare că ar fi murit dacă cineva ar fi aflat că are așa ceva în minte și, în clipa când intrară noii musafiri, era sincer în dorinţa sa de a se considera mai prejos decât cei din jur, zicându-și că este ultimul dintre cei din urmă sub aspect moral Intrară cinci inși, adică patru oaspeţi noi, urmaţi de generalul Ivolghin, care era înfierbântat, tulburat și apucat de o criză puternică de elocinţă „Măcar el e negreșit de partea mea!“ se gândi prinţul și zâmbi Kolea se strecură înăuntru împreună cu ceilalţi; discuta aprig cu Ippolit, care era între cei veniţi în vizită Ippolit îl asculta și râdea ironic Prinţul îi invită pe oaspeţi să ia loc Erau cu toţii foarte tineri, chiar adolescenţi, încât oricine s-ar fi mirat și de această întâmplare și de ceremonialul provocat de ea Ivan Feodorovici Epancin, de pildă, care nu știa și nu înţelegea nimic din această „nouă afacere“, se indignă chiar văzând niște persoane atât de tinere și cu siguranţă ar fi protestat, dacă nu l-ar fi oprit ciudata, pentru el, fervoare pe care o manifesta soţia lui faţă de interesele personale ale prinţului",
    "664": " De altminteri, rămăsese atât din curiozitate, cât și datorită bunătăţii inimii, sperând să ajute și în orice caz să fie de folos cu autoritatea lui; însă plecăciunea pe care, intrând, i-o făcu generalul Ivolghin de la distanţă îl indignă din nou; se încruntă și se decise îndârjit să tacă Dintre cei patru tineri vizitatori, unul avea, de fapt, vreo treizeci de ani și era „locotenentul în retragere din ceata lui Rogojin, boxerul, cel care dădea câte cincisprezece ruble celor care-i cereau“ Se putea observa că-i însoţea pe ceilalţi numai ca să le dea curaj, în calitate de sincer prieten și că, dacă va fi nevoie, îi va susţine Însă, dintre ceilalţi, primul loc și primul rol le avea cel care purta numele de „fiul lui Pavlișcev“, deși se recomandase Antip Burdovski Era un tânăr îmbrăcat sărăcăcios și neîngrijit, într-o redingotă cu mânecile lustruite ca oglinda, cu o jiletcă pătată de grăsime, încheiată până la ultimul nasture, cu rufăria dispărută cine știe pe unde, cu un fular de mătase neagră, slinos până peste poate, răsucit astfel încât părea mai degrabă un cordon, cu mâinile murdare, cu faţa extrem de coșuroasă, blond și – dacă ne putem exprima astfel – cu o privire inocent-impertinentă",
    "665": " Nu arăta deloc scund, era slăbănog, să tot fi avut vreo douăzeci și doi de ani Nici cea mai mică ironie, nici cea mai ușoară umbră de reflecţie nu se puteau citi pe faţa lui; dimpotrivă, chipul îi exprima încântarea resemnată a dreptului pe care îl are și, în același timp, ceva care ajungea până la bizara și neîntrerupta necesitate de a fi și de a se simţi tot timpul jignit Vorbea emoţionat, grăbindu-se și bâlbâindu-se, ca și cum n-ar fi rostit cuvintele în întregime, ca și cum ar fi fost gângav sau chiar din altă ţară, deși, de altminteri, era de origine curat rusească Îl însoţeau, în primul rând, nepotul lui Lebedev, pe care cititorii îl cunosc deja și, în al doilea rând, Ippolit Ippolit era foarte tânăr, de vreo șaptesprezece, poate chiar optsprezece ani, cu o expresie inteligentă, permanent iritată, pe faţa ce purta urmele teribile ale bolii",
    "666": " Era slab ca un schelet, palid, ochii îi străluceau și două pete roșii îi ardeau în obraji Tușea fără încetare; fiecare cuvânt al lui, aproape fiecare respiraţie erau însoţite de câte un horcăit Se vedea tuberculoza ajunsă într-un stadiu destul de acut S-ar fi părut că nu i-au rămas de trăit mai mult de două-trei săptămâni Era foarte obosit și de aceea se lăsă să cadă pe scaun înaintea celorlalţi Intrând, ceilalţi vizitatori părură întrucâtva jenaţi și chiar intimidaţi; totuși se uitau în jur plini de importanţă, fiindu-le probabil teamă ca nu cumva să-și piardă demnitatea, ceea ce, într-un chip bizar, nu se armoniza deloc cu reputaţia lor de persoane care neagă toate nimicurile inutile din înalta societate, toate prejudecăţile și tot ce poate exista pe lume, cu excepţia propriilor lor interese — Antip Burdovski, declară „fiul lui Pavlișcev“, grăbindu-se și bâlbâindu-se — Vladimir Doktorenko, se recomandă nepotul lui Lebedev clar, răspicat și chiar parcă lăudându-se că el este Doktorenko",
    "667": " — Keller! îngăimă locotenentul în retragere — Ippolit Terentiev! zise ultimul, cu o voce neașteptat de stridentă În sfârșit, toţi se așezară unul lângă altul, pe șirul de scaune din faţa prinţului; după ce se recomandară, se încruntară imediat și, ca să-și facă puţin curaj, își trecură șepcile dintr-o mână în alta, pregătindu-se să vorbească; tăceau totuși, așteptând ceva și având fiecare întipărită pe faţă o expresie provocatoare, în care se citea: „Nu, domnule, n-o să ne duci de nas!“ Se simţea că, dacă unul dintre ei, pentru început, ar rosti primul cuvânt, toţi și-ar da pe loc drumul la gură, acoperindu-se și întrerupându-se unul pe altul VIIItc \"VIII\" — Domnilor, nu v-am așteptat pe nici unul dintre domniile voastre, începu prinţul Până în ziua de astăzi am fost bolnav, iar problema dumneavoastră (i se adresă el lui Antip Burdovski) i-am încredinţat-o acum o lună lui Gavrila Ardalionovici Ivolghin, lucru de care v-am înștiinţat imediat",
    "668": " De altminteri, nu vreau să evit o explicaţie personală, numai că, fiţi de acord, e o oră atât de târzie vă propun să mergeţi cu mine în altă cameră, firește, dacă nu durează mult Acum îi am aici pe prietenii mei și credeţi-mă — Prieteni puteţi avea câţi doriţi, totuși, permiteţi-ne, îl întrerupse nepotul lui Lebedev pe un ton foarte moralizator, însă, neridicând încă vocea, permiteţi-ne și nouă să declarăm că v-aţi fi putut purta mai amabil cu noi, neobligându-ne să așteptăm două ore în camera servitorilor — Și desigur și eu și așa fac prinţii! Și asta dumneavoastră, deci, sunteţi general! Și eu nu vă sunt lacheu! Și eu, eu bâigui pe neașteptate, neobișnuit de tulburat, Antip Burdovski, cu buzele tremurânde, cu un tremur de om ofensat în voce, cu stropi care-i săreau din gură, de parcă ar fi plesnit sau ar fi explodat cu totul; însă, brusc, se grăbi atât de tare cu vorbele, încât, după primele zece cuvinte, nimeni nu mai înţelegea ce spune",
    "669": " — A fost o atitudine de prinţ! strigă Ippolit cu voce ţipătoare, spartă — Dacă mi s-ar fi întâmplat mie, mârâi boxerul, adică, dacă aș fi fost implicat direct, ca om de onoare ce sunt, în locul lui Burdovski eu — Domnilor, doar acum un minut am aflat că sunteţi aici, zău așa, repetă iar prinţul — Nu ne temem, prinţe, de prietenii dumneavoastră, oricine-ar fi dumnealor, pentru că avem tot dreptul, declară din nou nepotul lui Lebedev — Totuși, permiteţi-mi să vă întreb ce drept aţi avut, strigă iar Ippolit, de data aceasta înfierbântându-se peste poate, să expuneţi problema lui Burdovski judecăţii prietenilor dumneavoastră? Noi, poate, nu dorim judecata prietenilor dumneavoastră; știm prea bine ce poate însemna judecata prietenilor dumneavoastră! — Însă dacă, la urma urmei, nu doriţi să vorbiţi aici, domnule Burdovski, reuși să strecoare câteva cuvinte prinţul, care era foarte uimit de acest început, atunci, v-am zis doar, haideţi în altă cameră și repet că am auzit de sosirea domniilor voastre, a tuturor, de-abia acum câteva momente",
    "670": " — Dar nu aveţi dreptul, nu aveţi dreptul, nu aveţi dreptul! în faţa prietenilor dumneavoastră Așa! începu iarăși, pe neașteptate, să bolborosească Burdovski, privind împrejur sălbatic și temător, înfierbântându-se pe măsură ce își pierdea încrederea și îl apuca timiditatea Nu aveţi dreptul! Rostind aceste cuvinte, se opri brusc, ca și cum i-ar fi închis cineva gura și, holbându-și mutește ochii miopi, extrem de bulbucaţi, brăzdaţi de vinișoare groase și roșii, se uită întrebător la prinţ, aplecându-și trupul înainte De data aceasta prinţul, stupefiat peste măsură, îl privi și el cu ochii mari, fără să scoată o vorbă — Lev Nikolaevici! îl chemă deodată Lizaveta Prokofievna Ia citește asta chiar acum, momentan, se referă de-a dreptul la problema ta Precipitată, îi întinse o gazetă săptămânală dintre cele umoristice și-i indică cu degetul un articol Când musafirii încă mai intrau, Lebedev se apropiase dintr-o parte de Lizaveta Prokofievna, căreia încerca să-i câștige bunăvoinţa, și, fără nici un cuvânt, scoţând din buzunarul de la șold această gazetă, i-o pusese chiar sub ochi, arătându-i coloana încercuită",
    "671": " Ceea ce apucase să citească o uluise și o tulburase îngrozitor pe Lizaveta Prokofievna — Cred că, totuși, ar fi mai bine să nu citesc cu voce tare, murmură prinţul, jenat, aș citi mai pe urmă singur — Atunci citește tu, chiar acum, cu voce tare! Cu voce tare! i se adresă Lizaveta Prokofievna lui Kolea, smulgând nerăbdătoare din mâinile prinţului revista pe care acesta de-abia apucase s-o atingă Cu voce tare, ca să audă toată lumea! Lizaveta Prokofievna era o femeie irascibilă, care se aprindea ușor, așa că, brusc, fără să stea mult pe gânduri, ridica uneori toate ancorele și se lansa pe marea cea largă, fără să ţină cont de starea vremii Ivan Feodorovici se mișcă alarmat Însă, deoarece în primul moment toţi se opriră fără voie și rămăseseră nedumeriţi în așteptare, Kolea desfăcu revista și începu să citească cu voce tare de la pasajul pe care i-l indicase Lebedev, care se repezise să-i arate: „Proletari și progenituri, un episod din jafurile cotidiene și dintotdeauna! Progres! Reformă! Echitate!“ „Ciudate treburi se întâmplă în așa-numita noastră sfântă Rusie, în secolul nostru de reforme și iniţiative de asociere, în secolul naţionalităţii și al sutelor de milioane, scoase în fiecare an peste graniţă, secolul stimulării industriei și al paraliziei mâinii de lucru! ș",
    "672": "amd, șamd, n-ai cum să le enumeri pe toate, domnilor, și de aceea să trecem direct la subiect S-a întâmplat o anecdotă bizară cu una dintre progeniturile fostei noastre boierimi moșierești (de profundis!*), de altminteri una dintre progeniturile ai căror bunici și-au pierdut toţi banii la ruletă, ai căror taţi erau nevoiţi să slujească în armată ca iuncheri și locotenenţi, murind de obicei în timp ce erau judecaţi din pricina unei inocente găuri făcute în buzunarul statului și ai căror copii, precum eroul povestirii noastre, sau cresc idioţi, sau ajung autorii unor delicte de drept comun, pentru care, de altfel, cu scop de povăţuire și îndreptare, sunt achitaţi de către juraţi; sau, în sfârșit, termină prin faptul că scornesc una dintre acele anecdote care uluiesc publicul și fac de rușine timpul nostru, care, și fără asta, e destul de blamabil Odrasla noastră, acum vreo jumătate de an, încălţat cu pantofi din cei care se poartă prin străinătate și tremurând într-o măntăluţă necăptușită cu nimic, s-a întors în Rusia din Elveţia, unde s-a tratat de idiotism (sic!)",
    "673": " Trebuie să recunoaștem că a avut noroc, întrucât, ca să nu mai vorbim de interesanta lui maladie, de care s-a tratat în Elveţia (ia spuneţi, te poţi vindeca de idiotism, ia imaginaţi-vă așa ceva?!!!) a putut demonstra, prin propria lui persoană, adevărul zicalei rusești: «fericiţi cei care fac parte dintr-o anumită categorie de oameni!» Judecaţi și singuri: rămânând copil neînţărcat după moartea tatei, care a fost, se zice, locotenent și și-a dat sufletul în timp ce era judecat pentru subita dispariţie la cărţi a întregii sume de bani pe care o avea regimentul său și, poate, pentru prea marea dărnicie cu care a pus să se tragă vergi pe spinarea unui subordonat (amintiţi-vă timpurile de altădată, domnilor!), baronul nostru, din milă, a fost luat spre creștere și educare de către unul dintre moșierii ruși foarte bogaţi Acest moșier rus – să-l numim P– care, în vremurile de aur de odinioară, deţinea patru mii de suflete de iobagi (suflete de iobagi! înţelegeţi, domnilor, această expresie? Eu nu o înţeleg",
    "674": " Trebuie să caut în dicţionarul explicativ: «legenda-i încă vie, dar greu ţi-e ca să crezi»46) și era, după toate probabilităţile, unul dintre acei trândavi și paraziţi ruși, care-și duceau viaţa deșartă prin străinătăţi, vara prin staţiuni cu apă minerală, iar iarna în Château des Fleurs din Paris, unde, la timpul lor, au lăsat sume imense de bani Putem spune cu certitudine că măcar o treime din dijma luată de la iobagi a acaparat-o proprietarul parizianului Château des Fleurs (ăsta om norocos!) Oricum ar fi, nepăsătorul P l-a crescut princiar pe cuconașul luat de suflet, i-a angajat guvernanţi și guvernante (neîndoielnic, foarte drăguţe), pe care, fiindcă veni vorba, le aducea chiar el de la Paris Însă ultimul vlăstar al neamului boieresc respectiv era idiot Guvernantele de la Château des Fleurs nu i-au fost de folos și până la douăzeci de ani copilul nostru de suflet nu a învăţat să vorbească în nici o limbă, fără s-o excludem nici pe cea rusă",
    "675": " Ultima împrejurare e, de altfel, scuzabilă În sfârșit, în capul iobăgesc al lui P și-a făcut loc fantezia că idiotului ar putea să i se toarne minte cu lingura în Elveţia, fantezie, de altfel, logică: trântorul și proprietarul putea, firește, să-și imagineze că, pe bani, chiar mintea poate fi cumpărată la piaţă, mai ales în Elveţia S-au scurs cinci ani de tratament în Elveţia, la un profesor celebru, și bani s-au cheltuit mii și mii: se înţelege, idiotul nu s-a deșteptat, dar se zice că totuși a început să semene a om, cu chiu cu vai, desigur Deodată P moare subit Firește, nu lasă nici un testament; ca de obicei, treburile sunt în neorânduială, apar o mulţime de moștenitori lacomi, care nici nu se gândesc la ultimele progenituri ale neamului, cele care, din milă, sunt tratate în Elveţia de idiotismul ereditar Vlăstarul, deși idiot, a încercat totuși să-l ducă de nas pe profesorul lui și timp de doi ani, se zice, a reușit să facă tratament gratis, tăinuindu-i moartea binefăcătorului lui",
    "676": " Dar și profesorul era un șarlatan de mare clasă; speriindu-se, în cele din urmă, de lipsa de bani, dar mai ales de pofta de mâncare a trântorului său de douăzeci și trei de ani, l-a încălţat cu pantofii lui cei vechi, i-a dăruit o manta ponosită și, din milă, l-a expediat cu clasa a treia nach Russland*, ca să scape de grija lui în Elveţia Părea că norocul i-a întors spatele eroului nostru Dar ţi-ai găsit: zeiţa Fortuna, care ucide prin înfometare gubernii întregi, își revarsă deodată toate darurile asupra aristocrăţelului, așa cum Norul lui Krâlov trece pe deasupra câmpiei uscate și își revarsă potopul de ploaie deasupra oceanului Aproape în clipa când, din Elveţia, și-a făcut el apariţia la Petersburg, moare la Moscova o rudă a mamei lui (care fusese, firește, fiică de negustor), un ghiuj bătrân și fără copii, negustor bărbos și credincios de rit vechi, care-i lasă câteva milioane drept moștenire indiscutabilă, rotundă, curată, bani gheaţă și (ce bine ne-ar fi prins mie și dumneavoastră, cititorule!) toate acestea progeniturii, toate acestea baronului nostru, care și-a tratat idiotismul în Elveţia! Dar, de data asta, a început altfel de muzică",
    "677": " Împrejurul baronului nostru cu pantofi străini, căruia mai că nu i se aprinseseră călcâiele după o celebră curtezană frumoasă, s-a adunat deodată o mulţime de prieteni și amici, s-au găsit chiar și rubedenii, dar mai ales puzderie de domnișoare de familie bună, doritoare și însetate să se căsătorească legitim, și chiar că nu puteau râvni la o partidă mai reușită: aristocrat, milionar, idiot – toate calităţile de-a valma, un astfel de soţ nu mai găsești nici căutând cu lumânarea, nici la comandă nu ţi-l face nimeni!“ — Asta asta chiar că n-o mai înţeleg! strigă Ivan Feodorovici, ajuns la cel mai înalt grad de indignare — Încetează, Kolea! strigă prinţul pe ton implorator Din toate părţile se auziră vociferări — Citește! Citește orice-ar fi! le-o reteză Lizaveta Prokofievna, care se vedea că se stăpânește doar cu mari eforturi Prinţe! Dacă nu mai citește, ne certăm! Nu mai era nimic de făcut",
    "678": " Kolea, înfierbântat, roșu, tulburat, continuă lectura cu vocea emoţionată: „Însă, în timp ce proaspătul nostru milionar era, cum s-ar zice, în al nouălea cer de bucurie, s-a produs un incident de cu totul altă natură Într-o bună dimineaţă, vine la el un vizitator cu faţa calmă și aspră, vorbind politicos, dar demn și cu dreptate, îmbrăcat modest și cu distincţie, cu o evidentă nuanţă progresistă în gândire și, în două cuvinte, îi explică motivul vizitei: este un celebru avocat; afacerea i-a fost încredinţată de un tânăr; vine, deci, în numele acestuia Acest tânăr nu este, nici mai mult, nici mai puţin, decât fiul răposatului P, deși poartă alt nume Senzualul P, seducând în tinereţe o fată cinstită, sărmană, care slujea la curtea lui boierească, dar care fusese educată în stil european (se înţelege, s-au amestecat aici și drepturile baronului din fosta orânduire iobăgistă), și dându-și seama de consecinţa inevitabilă, dar foarte apropiată a relaţiei dintre ei, a măritat-o iute cu un meșteșugar sau chiar funcţionar, care o iubea de mult pe fata respectivă",
    "679": " La început i-a ajutat pe tinerii căsătoriţi; curând însă ajutorul i-a fost refuzat datorită caracterului onest al soţului A trecut câtva timp și, încetul cu încetul, P a apucat să uite și de fată, și de fiul născut din relaţia lor, iar apoi, după cum se știe, a murit fără să lase dispoziţii Între timp, fiul lui P, născut din căsătoria legitimă a mamei lui, însă crescut sub alt nume de familie și tratat ca propiul lui copil de către soţul mamei, om onest și de caracter, care murise totuși și el la timpul său, a rămas absolut fără nici o avere, cu o mamă bolnavă, suferindă și oloagă într-una din guberniile îndepărtate; iar el, în capitală, își câștiga pâinea prin muncă zilnică și cinstită, dând meditaţii în familiile de negustori, întreţinându-se astfel singur mai întâi ca gimnazist, apoi ca student, care frecventează niște cursuri utile, având în vedere scopul pe care și l-a propus",
    "680": " Dar parcă mult poţi căpăta pentru meditaţii de la negustorul rus care nu-ţi dă mai mult de 10 copeici pentru o lecţie, pe deasupra mai având de îngrijit și o mamă bolnavă care, murind până la urmă în gubernia ei îndepărtată, aproape că nu i-a adus nici o ușurare? Acum ne punem întrebarea: cum ar fi trebuit să judece cu dreptate progenitura noastră? Desigur, cititorule, crezi că și-a zis cam așa: «Toată viaţa am profitat de mărinimia lui P, zece mii s-au cheltuit cu educarea mea, cu guvernantele și cu tratamentul de idiotism urmat în Elveţia; și iată-mă acum cu atâtea milioane, iar caracterul onest al fiului lui P, care nu e vinovat cu nimic de metehnele ușuraticului său tată, care l-a și uitat, piere trudindu-se cu meditaţiile Tot ce s-a cheltuit pentru mine este drept să-i revină acum lui Aceste sume enorme, care s-au folosit pentru mine, nu sunt, de fapt, ale mele",
    "681": " Totul nu a fost decât o eroare oarbă a zeiţei Fortuna; banii ar fi trebuit să ajungă la fiul lui P Pentru el ar fi trebuit să fie cheltuiţi, nu pentru mine, care nu sunt decât rodul unui capriciu fantastic al ușuraticului și uitucului P Dacă aș fi pe deplin onest, delicat, nepărtinitor, ar trebui să-i cedez fiului acestuia jumătate din întreaga mea moștenire; dar, întrucât, înainte de toate, sunt un om calculat și știu prea bine că afacerea nu e juridică, n-o să-i dau jumătate din milioanele mele Însă, în orice caz ar fi o prea mare josnicie și nerușinare (progenitura a uitat că n-ar fi nici înţelept) din partea mea dacă nu i-aș restitui acum fiului lui P cele zece mii pe care P le-a irosit cu idiotismul meu E o chestiune care nu ţine decât de rușine și de dreptate! Căci ce s-ar fi ales din mine, dacă P",
    "682": " nu m-ar fi luat pentru creștere și educaţie și, în loc de asta, s-ar fi îngrijit de fiul lui?» Dar nu, domnilor Progeniturile noastre nu judecă așa Degeaba i l-a descris pe tânăr avocatul care s-a angajat să-i apere interesele numai din prietenie și aproape împotriva voinţei lui, aproape cu sila, degeaba i-a expus obligaţiile pe care i le impun onoarea, cinstea, dreptatea și chiar simplul calcul, căci copilul elveţian de suflet a rămas neînduplecat – și ce credeţi? Asta încă n-ar fi nimic, dar iată ce e într-adevăr impardonabil și nu poate fi scuzat prin nici o maladie interesantă: acest milionar de-abia ieșit din pantofii profesorului său n-a fost în stare nici măcar să-și dea seama că nu milă și nu subsidiu îi cere caracterul tânărului care-și distruge sănătatea dând meditaţii, ci dreptul său, ceea ce i se cuvine, chiar dacă nu din punct de vedere juridic, ba încă nu el este cel care cere, ci prietenii fac demersuri în locul lui",
    "683": " Cu grandomania și încântarea faptului că a căpătat posibilitatea de a-i copleși nepedepsit pe oameni cu milioanele lui, progenitura noastră scoate din buzunar o hârtie de cincizeci de ruble și i-o trimite onestului tânăr sub formă de pomană nerușinată Nu credeţi, domnilor? Firește, banii i-au fost restituiţi imediat, cum s-ar zice – i-au fost aruncaţi în obraz Deci ce mai rămâne de făcut pentru a pune capăt acestei tărășenii? Chestiunea nu e juridică, nu mai rămâne decât să dăm totul pe faţă! Relatăm publicului anecdota, garantându-i autenticitatea Se zice că unul dintre celebrii noștri umoriști47, aflând de această istorie, a trântit o epigramă extraordinară, demnă să-și găsească loc nu doar în foiletoanele provinciale, ci și în cele din capitală, care descriu moravurile noastre: «Cu-a lui Schneider* măntăluţă Cinci ani Liova** s-a jucat Și cu mocoșeli drăguţe Toată vremea s-a distrat Milioane moștenește Cu pantofii lui decenţi",
    "684": " El se-nchină pe rusește Spoliindu-i pe studenţi»“ După ce termină, Kolea îi întinse iute prinţului ziarul și, fără să scoată o vorbă, se repezi într-un ungher, se înghesui acolo și-și acoperi faţa cu palmele Îi era insuportabil de rușine și sensibilitatea lui de copil, care nu apucase încă să se obișnuiască cu murdăria, era chiar peste măsură de lezată I se părea că s-a întâmplat ceva neobișnuit, care a distrus totul dintr-odată și că el ar fi vinovatul principal, fie numai și pentru că a citit cu voce tare toate acestea Dar și ceilalţi, se pare, aveau un sentiment asemănător Domnișoarele erau foarte jenate și se simţeau penibil Lizaveta Prokofievna de-abia își stăpânea furia și, poate, regreta amarnic că s-a amestecat în această tărășenie; acum tăcea Prinţului i se întâmpla ceea ce adeseori li se întâmplă oamenilor prea timizi: atât de mult se rușina de această faptă care nu-i aparţinea, atât de mult se jena pentru musafirii săi, încât în primele clipe nu îndrăznea să-i privească",
    "685": " Ptiţân, Varia, Ganea, chiar și Lebedev – toţi arătau întrucâtva derutaţi Cel mai ciudat era că și Ippolit, și „fiul lui Pavlișcev“ păreau surprinși de ceva; și nepotul lui Lebedev era evident nemulţumit Numai boxerul stătea absolut calm, răsucindu-și mustăţile, dându-și importanţă; avea privirea puţin aplecată în jos, dar nu din jenă, ci, dimpotrivă, parcă îndemnat de modestia lui onestă și de triumful său prea evident Se vedea clar că articolul îi plăcuse nespus de mult — Naiba știe ce-o mai fi și asta, bombăni Ivan Feodorovici cu jumătate de voce Parcă s-au adunat cincizeci de lachei laolaltă, s-au apucat de scris o porcărie și au scris-o — Daţi-mi voie să vă întreb, stimate domn, cum puteţi să ne jigniţi cu asemenea prezumţii? declară Ippolit și începu să tremure din tot trupul — Asta, asta, asta, pentru un om de onoare",
    "686": " fiţi de acord, generale, dacă omul are onoare, e deja jignitor! mârâi boxerul, care și el, cine știe de ce, tresărise Continua să-și răsucească mustăţile, smucindu-și ușor umerii și torsul — În primul rând, pentru dumneata eu nu sunt „stimate domn“ și, în al doilea rând, n-am intenţia să vă dau vreo explicaţie, răspunse tăios Ivan Feodorovici, care era grozav de enervat; se ridică și, fără să spună o vorbă, se îndreptă spre capătul terasei și se opri pe treapta de sus a scării, cu spatele spre public, foarte supărat pe Lizaveta Prokofievna, care nici măcar acum nu se gândea să se miște din loc — Domnilor, domnilor, daţi-mi voie, în sfârșit, domnilor, să vă spun ceva! exclamă prinţul întristat și tulburat Și, fiţi buni, haideţi să vorbim în așa fel, ca să ne putem înţelege N-am nimic, domnilor, împotriva articolului, nu mă privește; numai că, domnilor, nimic nu-i adevărat din ce s-a scris în articol: spun asta pentru că o știţi și dumneavoastră; chiar e o rușine",
    "687": " Așa că aș fi foarte mirat dacă l-a scris careva dintre dumneavoastră — Până în clipa de faţă n-am știut de articol, declară Ippolit, și nu-l aprob — Iar eu, deși am știut că a fost scris n-aș fi fost de acord să fie publicat, pentru că e prea devreme, adăugă nepotul lui Lebedev — Eu am știut, dar am dreptul eu bâigui „fiul lui Pavlișcev“ — Cum? Dumneavoastră aţi scornit totul? întrebă prinţul, privindu-l curios pe Burdovski Nu se poate! — Totuși, am putea să nu vă recunoaștem dreptul de a pune asemenea întrebări, interveni nepotul lui Lebedev — N-am făcut decât să mă mir că domnul Burdovski a reușit dar vreau să spun că, dacă tot aţi făcut publică această istorie, de ce v-aţi supărat mai adineaori când eu, de faţă cu prietenii mei, am deschis discuţia? — În sfârșit! bombăni înfuriată Lizaveta Prokofievna",
    "688": " — Și, prinţe, chiar aţi binevoit să uitaţi, zise Lebedev, cuprins parcă de febră, nemaiputându-se stăpâni și strecurându-se deodată printre scaune, aţi binevoit să uitaţi că numai cordialitatea și neasemuita bunătate a inimii dumneavoastră v-au îndemnat să-i primiţi și să-i ascultaţi și că ei n-au nici un drept să pretindă ceva într-o asemenea manieră, mai ales că această chestiune i-aţi încredinţat-o deja lui Gavrila Ardalionovici și aţi făcut-o tot datorită prea marii dumneavoastră bunătăţi, și că acum, luminate prinţ, rămânând între aleșii dumneavoastră prieteni, nu puteţi renunţa la societatea lor de dragul acestor domni și că aţi putea, cum s-ar zice, să-i daţi chiar acum afară, așa că eu, în calitate de proprietar al casei, chiar cu cea mai mare plăcere posibilă — Absolut corect! tună deodată, din profunzimea camerei, generalul Ivolghin — Ajunge, Lebedev, ajunge, ajunge dădu prinţul să înceapă, dar o explozie de indignare îi acoperi vorbele",
    "689": " — Nu, scuzaţi-ne, prinţe, scuzaţi-ne, acum nu mai e de ajuns! aproape că-i acoperea pe toţi, strigând, nepotul lui Lebedev Acum problema trebuie pusă clar și ferm, pentru că se vede că nu e înţeleasă Aici s-au amestecat clenciuri juridice și, pe baza acestor clenciuri, suntem ameninţaţi că ni se va face vânt pe scări! Dar, prinţe, chiar ne credeţi atât de proști încât să nu înţelegem că problema noastră nu e câtuși de puţin juridică și că, dacă ar fi s-o luăm juridic, n-am avea dreptul, după lege, să vă pretindem nici măcar o rublă? Însă noi ne dăm seama că, chiar dacă în cazul de faţă nu există nici un drept juridic, există în schimb dreptul omenesc, natural; dreptul bunului-simţ și vocea conștiinţei și, chiar dacă acest drept nu este înscris în nici un putred codice omenesc, un om onest și cinstit, adică un om lucid, este obligat să rămână onest și cinstit chiar în punctele care nu-s înscrise în codice",
    "690": " Tocmai de aceea am intrat aici fără să ne temem că ni se va face vânt pe scări (cum ne-aţi ameninţat acum), numai pentru că nu solicităm, ci pretindem, nu ne-am temut de indecenţa unei vizite atât de târzii (deși când am venit noi nu era târziu, ci dumneavoastră ne-aţi făcut să așteptăm un ceas întreg în odaia servitorilor), deci, zic, am venit fără să ne temem, deoarece am presupus că vom găsi în persoana dumneavoastră un om cu bun-simţ, adică cu cinste și conștiinţă Da, e adevărat, n-am intrat umili, nu ne-am făcut apariţia ca niște linge-blide sau lingușitori ai dumneavoastră, ci am venit cu fruntea sus, ca oameni liberi, nu cu o rugăminte, ci cu o revendicare liberă și mândră (auziţi: nu cu o rugăminte, ci cu o revendicare, să ţineţi bine minte asta!) Cu demnitate vă punem direct întrebarea: în problema lui Burdovski, consideraţi că aveţi sau nu aveţi dreptate? Recunoașteţi că Pavlișcev v-a fost binefăcător și că, poate, v-a salvat chiar de la moarte? Dacă recunoașteţi (ceea ce e evident), atunci nu credeţi că ar fi drept în faţa conștiinţei dumneavoastră, căpătând atâtea milioane, să-l recompensaţi pe fiul lui Pavlișcev, care trăiește în mizerie, chiar dacă acesta poartă numele de Burdovski? Da sau nu? Dacă da, adică, cu alte cuvinte, dacă aveţi ceea ce în limbajul dumneavoastră se numește cinste și conștiinţă, iar noi desemnăm mai precis prin noţiunea de bun-simţ, daţi-ne satisfacţie și cu asta, basta",
    "691": " Daţi-ne satisfacţie fără rugăminţi și recunoștinţă din partea noastră, să nu vă așteptaţi la așa ceva de la noi, deoarece nu o faceţi pentru noi, ci pentru că așa e drept Iar dacă nu vreţi să ne daţi satisfacţie, adică dacă ne răspundeţi: nu!, plecăm imediat și afacerea se încheie; doar vă spunem de la obraz, de faţă cu toţi martorii dumneavoastră, că sunteţi un ins cu inteligenţa grosieră și subdezvoltat mintal; că de-acum înainte nu veţi mai îndrăzni și nu veţi mai avea dreptul să vă consideraţi om cu cinste și onoare, că acest drept vreţi să-l cumpăraţi prea ieftin Am terminat Am pus întrebarea Acum puteţi să ne faceţi vânt pe scări, dacă aveţi curajul Puteţi s-o faceţi, puterea e de partea dumneavoastră Dar nu uitaţi că noi totuși pretindem, nu rugăm Pretindem, nu rugăm! Nepotul lui Lebedev, foarte înfierbântat, se opri",
    "692": " — Pretindem, pretindem, pretindem, nu rugăm! îngăimă Burdovski și roși ca racul După cuvintele nepotului lui Lebedev urmă o agitaţie generală și chiar se iscă o rumoare, deși toţi cei prezenţi evitau să se amestece pe faţă în această chestiune, cu excepţia lui Lebedev, care părea apucat de frisoane (Ciudat lucru: Lebedev, care era probabil de partea prinţului, parcă resimţea acum o anumită satisfacţie de familie pentru discursul nepotului său; în orice caz, îi învălui pe toţi spectatorii cu o privire care-i trăda mulţumirea) — După părerea mea, începu prinţul cu vocea destul de scăzută, după părerea mea, dumneavoastră, domnule Doktorenko, în tot ce aţi spus acum, aveţi pe jumătate absolută dreptate, chiar aș zice că mai mult decât pe jumătate și aș fi întru totul de acord cu dumneavoastră dacă, în cele spuse, n-aţi fi trecut ceva sub tăcere Ce anume aţi trecut sub tăcere nu sunt în stare să vă exprim exact, însă, desigur, ceva lipsește din cuvintele dumneavoastră pentru ca dreptatea să fie deplină",
    "693": " Dar, domnilor, să trecem mai bine la fondul problemei; spuneţi-mi: de ce aţi publicat acest articol? Doar la fiecare cuvânt e o calomnie; așa că, domnilor, cred că aţi comis o josnicie — Daţi-mi voie! — Stimate domn! — Asta asta asta se auzi corul musafirilor surescitaţi — Cu privire la articol, spuse Ippolit cu voce ţipătoare, cu privire la acest articol v-am spus deja că eu și alţii îl dezaprobăm! El l-a scris (arătă spre boxerul care ședea alături), l-a scris indecent, de acord cu dumneavoastră, l-a scris agramat și într-un stil în care scriu inși ca el, trecuţi în rezervă E prost și, pe deasupra, cârpaci, sunt de acord, și în fiecare zi îi spun în faţă aceste lucruri, totuși a avut pe jumătate dreptul s-o facă; transparenţa este dreptul legitim al fiecăruia, deci și al lui Burdovski",
    "694": " Pentru neghiobiile lui n-are decât să răspundă singur Iar în privinţa faptului că eu, în numele tuturor, am protestat adineaori împotriva prezenţei prietenilor dumneavoastră, consider că e necesar, stimaţi domni, să vă explic că am protestat numai pentru a declara dreptul nostru, însă, în fapt, chiar dorim să avem martori, lucru asupra căruia ne-am pus de acord toţi patru mai înainte, când încă nu intrasem aici Martorii pot fi oricine, pot să vă fie chiar și prieteni și, întrucât nu pot să nu fie de acord cu dreptul lui Burdovski (pentru că acesta este, evident, matematic), e chiar mai bine dacă martorii vă sunt prieteni; adevărul va ieși la iveală cu și mai multă claritate — E adevărat, așa ne-am înţeles, confirmă nepotul lui Lebedev — Atunci, dacă așa aţi vrut, de ce adineaori, de la primele cuvinte, s-a lăsat cu strigăte și larmă? se miră prinţul",
    "695": " — Și în privinţa articolului, prinţe, se amestecă boxerul, care ţinea foarte mult să strecoare și el o vorbă și de aceea acum se simţea plăcut înviorat (se putea bănui că asupra lui acţiona vizibil și puternic prezenţa doamnelor), în privinţa articolului, recunosc că într-adevăr eu sunt autorul, cu toate că prietenul meu suferind, căruia m-am obișnuit să-i iert totul, având în vedere șubrezenia lui, l-a criticat acum câteva clipe Numai versurile nu sunt ale mele, ci aparţin într-adevăr condeiului unui umorist cunoscut Lui Burdovski doar i l-am citit, nici măcar în întregime și imediat am primit de la el încuviinţarea de a-l publica, dar vă rog să fiţi de acord că l-aș fi putut publica și fără să-i cer permisiunea Transparenţa este un drept general, nobil și binefăcător Sper, prinţe, că sunteţi atât de progresist ca să nu negaţi acest lucru — Nu neg nimic, dar fiţi de acord că în articolul dumneavoastră",
    "696": " — E multă vehemenţă, vreţi să spuneţi? Dar aici, ca să zic așa, e vorba de folosul societăţii și, în sfârșit, fiţi și dumneavoastră de acord, e posibil să lași să-ţi scape un caz strigător la cer? Cu atât mai rău pentru cei vinovaţi, însă trebuie să ne intereseze în primul rând folosul societăţii Iar în ceea ce privește unele inexactităţi, hiperbole, ca să zic așa, fiţi de acord și că iniţiativa e importantă în primul rând, adică scopul și intenţia înainte de toate; e important exemplul benefic și abia mai pe urmă vom analiza cazurile particulare și, în sfârșit, e vorba de stil, ca să zic așa, de îndatorirea umoristică și, în sfârșit, toţi scriu așa, fiţi și dumneavoastră de acord! Ha-ha! — Dar e o cale cu desăvârșire falsă! Vă încredinţez, domnilor, spuse prinţul ridicând vocea, că aţi publicat articolul pornind de la premisa că pentru nimic în lume nu voi accepta să satisfac pretenţia domnului Burdovski, deci ca să băgaţi spaima în mine și să vă răzbunaţi cumva",
    "697": " Însă n-aveaţi cum ști; eu, poate, m-am decis să-i satisfac lui Burdovski pretenţia Declar acum de-a dreptul, de faţă cu toată lumea, că îi voi satisface — Iată, în sfârșit, o vorbă inteligentă și generoasă, rostită de un om inteligent și generos! proclamă boxerul — Doamne! lăsă să-i scape Lizaveta Prokofievna — E insuportabil! mormăi generalul — Daţi-mi voie, domnilor, daţi-mi voie, voi relata faptele, îi imploră prinţul Domnule Burdovski, acum cinci săptămâni, în Z, a venit la mine Cebarov, mandatarul și împuternicitul dumneavoastră L-aţi descris în termeni foarte măgulitori în articol, domnule Keller, i se adresă prinţul boxerului și izbucni în râs, dar mie nu mi-a plăcut deloc Din prima clipă mi-am dat seama că acest Cebarov a iniţiat toată tărășenia, că el v-a sfătuit, domnule Burdovski, profitând de naivitatea dumneavoastră, să începeţi toată această tevatură, dacă e să fim sinceri",
    "698": " — Nu aveţi dreptul eu nu-s naiv asta îngăimă încurcat Burdovski — Nu aveţi nici un drept să emiteţi asemenea ipoteze, se amestecă nepotul lui Lebedev, făcând-o pe consilierul — E jignitor în cel mai înalt grad! strigă Ippolit Ipoteza e jignitoare, falsă și fără legătură cu realitatea! — Sunt vinovat, domnilor, sunt vinovat, se disculpă prinţul în grabă, vă rog să mă scuzaţi; s-a întâmplat pentru că mi-am zis că e mai bine să fim absolut sinceri unii cu alţii; dar cum doriţi, facă-se voia dumneavoastră Lui Cebarov i-am spus că, întrucât nu mă aflu la Petersburg, voi împuternici imediat un prieten să se ocupe de această problemă și că pe dumneavoastră, domnule Burdovski, vă voi pune la curent Vă spun de-a dreptul, domnilor, că afacerea mi s-a părut potlogărie curată tocmai pentru că la mijloc este Cebarov",
    "699": " Ah, nu vă supăraţi, domnilor! Pentru numele lui Dumnezeu, nu vă supăraţi! strigă speriat prinţul, văzând iarăși manifestarea de panică jignită a lui Burdovski, tulburarea și protestul prietenilor acestuia – asta nu vă poate privi personal dacă spun că am considerat afacerea drept o coţcărie! Doar pe-atunci nu cunoșteam personal pe nici unul dintre dumneavoastră, nici numele nu vi le știam; am judecat numai după Cebarov; de fapt, vă spun pentru că dacă aţi ști de câte ori am fost amarnic înșelat de când am primit moștenirea! — Prinţe, sunteţi teribil de naiv, observă ironic nepotul lui Lebedev — Și pe deasupra – prinţ și milionar! Având, poate, într-adevăr o inimă bună și simpluţă, desigur că nu sunteţi totuși în stare să scăpaţi de legea generală, proclamă Ippolit — Se poate, domnilor, se prea poate, se grăbi prinţul să spună, deși nu înţeleg despre care lege generală vorbiţi; dar să spun ce am de spus, numai nu vă supăraţi degeaba; jur, n-am nici cea mai mică dorinţă să vă jignesc",
    "700": " Și chiar așa este, domnilor: nu pot spune nici un cuvânt sincer fără să vă supăraţi imediat Însă, în primul rând, m-a uimit teribil că „fiul lui Pavlișcev“ există și se află într-o situaţie atât de îngrozitoare, cum mi-a explicat Cebarov Pavlișcev a fost binefăcătorul meu și prieten cu tata (Ah, domnule Keller, de ce aţi scris în articol un asemenea neadevăr despre tatăl meu? N-a fost nicidecum vorba despre cheltuirea banilor regimentului, n-a existat nici persecuţia subordonaţilor – eu unul sunt absolut convins de asta, dar dumneavoastră cum de-aţi putut ridica mâna ca să scrieţi asemenea calomnii?) Iar ceea ce aţi scris despre Pavlișcev este cu desăvârșire intolerabil: pe acest om de o nobleţe desăvârșită îl numiţi senzual și ușuratic cu atâta curaj, cu atâta siguranţă, de parcă chiar aţi spune adevărul, în timp ce el a fost omul cel mai neprihănit din lume! A fost chiar un remarcabil erudit; a fost corespondentul multor persoane importante în probleme știinţifice și mulţi bani a cheltuit pentru știinţă",
    "701": " Cât despre inima lui, despre faptele lui bune, o, desigur, aţi scris pe bună dreptate că pe atunci eram aproape idiot și nu puteam înţelege nimic (deși rusește vorbeam totuși și puteam înţelege), însă vedeţi că pot să apreciez acum tot ce-mi amintesc din perioada aceea — Daţi-mi voie, strigă strident Ippolit, n-ar fi prea sentimental? Nu suntem copii Aţi vrut să intraţi direct în miezul chestiunii, nu uitaţi că e trecut de ora nouă — Daţi-mi voie, daţi-mi voie, domnilor, se declară imediat prinţul de acord, după primul moment de suspiciune, mi-am zis că mă pot înșela și că Pavlișcev ar fi putut într-adevăr să aibă un fiu Dar m-a mirat grozav faptul că acest fiu cu atâta ușurinţă, vreau să spun într-un mod atât de public, dă pe faţă secretul nașterii sale și, mai ales, își face mama de rușine Pentru că încă de pe atunci Cebarov mă ameninţa cu publicitatea",
    "702": " — Ce prostie! strigă nepotul lui Lebedev — Nu aveţi dreptul nu aveţi dreptul! izbucni Burdovski — Fiul nu răspunde pentru fapta desfrânată a tatălui, iar mama nu-i vinovată, strigă cu patimă Ippolit — Cu atât mai mult, se pare, ar fi trebuit s-o cruţe rosti prinţul cu sfială — Dumneavoastră, prinţe, nu sunteţi doar naiv, ci, poate, aţi mers chiar mai departe, rânji răutăcios nepotul lui Lebedev — Și ce drept aţi avut? strigă Ippolit cu vocea cea mai nefirească — Nici un drept, nici unul! îl întrerupse prinţul în grabă Aici aveţi dreptate, recunosc, dar a fost fără voie și tot atunci, pe loc, mi-am spus că sentimentele mele personale nu trebuie să influenţeze problema, pentru că, dacă eu însumi mă recunosc obligat să-i satisfac domnului Burdovski pretenţiile, în numele sentimentelor mele pentru Pavlișcev, atunci trebuie să i le satisfac în orice caz, adică neţinând cont dacă îl respect sau nu pe domnul Burdovski",
    "703": " Am adus vorba de asta, domnilor, doar pentru că mi s-a părut nefiresc ca un fiu să dea pe faţă într-un mod atât de deschis secretul mamei lui Într-un cuvânt, m-am convins în primul rând că Cebarov ar putea fi o canalie și că chiar el l-a aţâţat pe domnul Burdovski, îndemnându-l, prin înșelăciune, la o asemenea escrocherie — Dar e deja insuportabil! se auzi din direcţia oaspeţilor săi, dintre care câţiva chiar dădură să sară de pe scaune — Domnilor! Tocmai de aceea mi-am zis că domnul Burdovski trebuie să fie un om credul, lipsit de apărare, care cade ușor pradă escrocilor și că, deci, cu atât mai mult sunt obligat să-l ajut ca pe un „fiu al lui Pavlișcev“ – în primul rând prin contracararea domnului Cebarov și, în al doilea rând, prin devotamentul și prietenia mea, ca să-l îndrum, iar în al treilea rând am dat dispoziţie să i se înmâneze zece mii de ruble, adică toată suma care, după calculele mele, ar fi putut s-o cheltuiască Pavlișcev pentru mine",
    "704": " — Cum? Numai zece mii? strigă Ippolit — Ei, prinţe, nu sunteţi prea tare la aritmetică sau, dimpotrivă sunteţi foarte tare, dar o faceţi pe neștiutorul! strigă nepotul lui Lebedev — Cu zece mii nu sunt de acord, spuse Burdovski — Antip! Acceptă! îi șopti boxerul, vorbind repede și deslușit, aplecându-se din spate peste spătarul scaunului lui Ippolit Acceptă și pe urmă mai vedem noi! — Staţi puţin, domnule Mâșkin! strigă strident Ippolit Pricepeţi odată că nu suntem niște proști, niște proști triviali, cum ne cred probabil toţi oaspeţii dumneavoastră și aceste doamne, care râd spre noi cu atâta ironie și indignare, mai ales acest domn din înalta societate (arătă spre Evgheni Pavlovici), pe care, desigur, nu am onoarea să-l cunosc, dar despre care, mi se pare, am auzit câte ceva — Daţi-mi voie, daţi-mi voie, domnilor, iarăși nu m-aţi înţeles! li se adresă tulburat prinţul",
    "705": " În primul rând, domnule Keller, în articolul dumneavoastră aţi apreciat extrem de inexact averea mea: n-am primit defel milioane, n-am, poate, decât a opta sau a zecea parte din cât presupuneţi că aș avea; în al doilea rând, în Elveţia n-au fost cheltuite nicidecum cu mine zeci de mii: Schneider primea câte șase sute de ruble anual și asta numai în primii trei ani; iar Pavlișcev n-a călătorit niciodată la Paris să aducă guvernante drăguţe; iarăși e o calomnie După părerea mea, cu mine s-au cheltuit mult mai puţin de zece mii de ruble, dar eu am fixat suma la zece mii și, fiţi și dumneavoastră de acord, restituind datoria, nu-i puteam nicidecum oferi mai mult domnului Burdovski, chiar dacă l-aș fi iubit grozav de mult și n-o puteam face din delicateţe, tocmai pentru că-i restituiam o datorie și nu-i trimiteam pomană Nu-mi dau seama, domnilor, cum de nu înţelegeţi acest lucru! Totuși, voiam să-l răsplătesc mai apoi cu prietenia mea, prin implicarea mea activă în destinul nefericitului domn Burdovski, care e cu siguranţă înșelat, pentru că, fără înșelăciune, nu s-ar fi putut declara de acord cu o josnicie cum e, de exemplu, ceea ce se spune despre mama lui în articolul de astăzi al domnului Keller",
    "706": " La drept vorbind, domnilor, ce-i cu dumneavoastră de vă ieșiţi iarăși din fire! Păi așa, până la urmă, n-o să ne mai înţelegem absolut deloc unii cu alţii! Doar s-a dovedit că am avut dreptate! Acum m-am convins cu ochii mei că bănuiala mea a fost îndreptăţită, perora prinţul cu înflăcărare, dorind să potolească tulburarea și neobservând că nu face decât să o amplifice — Cum? De ce v-aţi convins? fu asaltat aproape furibund din toate părţile — Iertaţi-mă, dar, în primul rând, am izbutit să-mi dau foarte bine seama cine este domnul Burdovski, acum văd prea bine ce fel de om este Este un om nevinovat, dar pe care îl înșală toţi! Un om lipsit de apărare și de aceea trebuie să-l cruţ, iar în al doilea rând, Gavrila Ardalionovici– căruia i-am încredinţat problema și de la care n-am primit de mult informaţii, deoarece s-a aflat pe drum și apoi trei zile a fost bolnav la Petersburg – chiar acum, de vreo oră, la prima noastră întrevedere, m-a anunţat că s-a dumirit asupra tuturor intenţiilor lui Cebarov, că are dovezi și că Cebarov este tocmai ce bănuiam eu că este",
    "707": " Doar știu, domnilor, că mulţi mă cred idiot, și Cebarov, aflând de reputaţia mea, că dau banii cu ușurinţă, și-a pus în gând să mă înșele fără dificultate, contând tocmai pe sentimentele mele faţă de Pavlișcev Însă principalul e că – dar ascultaţi-mă până la capăt, domnilor, ascultaţi tot ce am de spus! –, principalul e că, subit, aflu că domnul Burdovski nu-i nici pe departe fiul lui Pavlișcev! Chiar acum Gavrila Ardalionovici mi-a comunicat acest lucru și susţine că a făcut rost de dovezi sigure Ei, cum vi se pare asta, doar e și imposibil de crezut după toate boroboaţele pe care le-aţi făcut! Și ascultaţi: dovezi sigure! Eu încă nu cred, nici eu nu cred, vă încredinţez de asta; încă mă mai îndoiesc, deoarece Gavrila Ardalionovici nu a apucat să-mi comunice toate amănuntele, dar nu mai încape îndoială că Cebarov este o canalie! El v-a înșelat, domnilor, pe domnul Burdovski l-a trișat, iar pe dumneavoastră toţi, care, cu onestitate, aţi venit să vă susţineţi prietenul (deoarece are evident nevoie de sprijin, doar înţeleg și eu atâta lucru!), v-a dus de nas pe toţi și v-a implicat într-un caz de escrocherie, pentru că asta, la drept vorbind, e o potlogărie, o escrocherie! — Care escrocherie?",
    "708": " Cum să nu fie „fiul lui Pavlișcev“? Cum se poate! răsunară exclamaţii Toată ceata lui Burdovski era într-o derută imposibil de descris — Sigur că-i o escrocherie! Dacă se dovedește că domnul Burdovski nu este „fiul lui Pavlișcev“, în acest caz pretenţia domnului Burdovski apare ca escrocherie pe faţă (adică, desigur, dacă ar fi știut adevărul!), dar tocmai asta-i problema, că a fost înșelat și de aceea insist să fie absolvit; de aceea spun că e vrednic de compătimire, din pricina credulităţii, și nu poate rămâne fără susţinerea dumneavoastră; altfel, din această afacere, ar reieși că și dumnealui e un escroc Însă eu sunt deja convins că nu înţelege nimic! Doar și eu am fost în aceeași stare înainte de a pleca în Elveţia, bâiguiam și eu cuvinte incoerente – vrei să te exprimi și nu poţi Eu înţeleg acest lucru; pot să-l compătimesc foarte mult, pentru că și eu sunt aproape ca el, mie îmi e îngăduit să vorbesc așa! Și, în sfârșit, cu toate că acum nu mai există nici un „fiu al lui Pavlișcev“ și toată povestea se dovedește a fi o mistificare, nu-mi voi schimba, totuși, decizia și sunt gata să-i restitui cele zece mii, în memoria lui Pavlișcev",
    "709": " Tot aveam de gând, înaintea apariţiei domnului Burdovski, să întrebuinţez acești bani pentru o școală, însă acum ar fi totuna, școala sau domnul Burdovski, deoarece domnul Burdovski, chiar dacă nu e „fiul lui Pavlișcev“, este totuși aproape „fiul lui Pavlișcev“: pentru că el însuși a fost înșelat cu atâta mârșăvie, încât a crezut sincer că este fiul lui Pavlișcev! Deci, domnilor, ascultaţi-l pe Gavrila Ardalionovici și să încheiem cu asta, nu vă supăraţi, nu vă impacientaţi, staţi jos! Gavrila Ardalionovici ne va explica totul imediat Recunosc că și eu doresc foarte mult să aflu toate amănuntele Spune că a fost chiar la Pskov, ca s-o viziteze pe mama dumneavoastră, domnule Burdovski, care nu era deloc moartă cum aţi fost constrâns să scrieţi în articol Staţi jos, domnilor, staţi jos! Prinţul se așeză și reuși să-i facă să-și reia locurile pe însoţitorii domnului Burdovski, care săriseră în picioare",
    "710": " În ultimele zece sau douăzeci de minute vorbise cu înflăcărare, tare, rostind cuvintele în grabă, luând-o razna, străduindu-se să vorbească, să strige mai tare decât ceilalţi și, desigur, mai apoi a fost nevoit să se căiască amarnic de unele cuvinte și ipoteze lăsate să-i scape acum Dacă vizitatorii nu l-ar fi făcut să se înfierbânte și aproape să-și iasă din fire, nu și-ar fi permis să enunţe cu voce tare, atât de franc și de precipitat, unele bănuieli și sincerităţi de prisos Însă, de îndată ce se așeză la locul lui, o arzătoare părere de rău îi străpunse dureros inima În afara faptului că l-a „jignit“ pe Burdovski, emiţând în public bănuiala că acesta suferă de aceeași boală de care s-a tratat el în Elveţia – deci, pe lângă asta, oferirea celor zece mii destinate școlii a fost făcută, după părerea lui, grosolan și imprudent, ca și cum i-ar fi dat pomană și cel mai urât era tocmai faptul că oferta fusese făcută în gura mare, când erau de faţă și persoane străine",
    "711": " „Trebuia să am răbdare și să-i ofer banii mâine, între patru ochi, se gândi imediat prinţul, însă acum greșeala nu mai poate fi îndreptată! Da, sunt idiot, un idiot veritabil!“ își dădu el verdictul în sinea lui, într-o criză de rușine și nespusă întristare Între timp, Gavrila Ardalionovici, care până atunci stătuse deoparte și tăcuse cu încăpăţânare, ieși în faţă la invitaţia prinţului, se opri lângă el, apoi, calm și clar, începu să dea raportul asupra problemei pe care i-o încredinţase prinţul Toate discuţiile se potoliră momentan Toţi ascultau extrem de curioși, mai ales însoţitorii lui Burdovski IXtc \"IX\" — N-o să negaţi, desigur, începu Gavrila Ardalionovici, adresându-i-se direct lui Burdovski, care îl asculta cu greu, holbându-și la el ochii de uimire și fiind evident foarte derutat, n-o să negaţi și, desigur, nici n-o să contestaţi la modul serios faptul că v-aţi născut exact la doi ani după căsătoria legitimă a mamei dumneavoastră cu domnul Burdovski, secretar de colegiu, tatăl dumneavoastră",
    "712": " Data nașterii este prea ușor de dovedit cu documente, așa că denaturarea acestui fapt, prea jignitoare pentru dumneavoastră și pentru mama dumneavoastră, insinuată în articolul domnului Keller, se explică numai prin zburdălnicia propriei fantezii a domnului Keller, care a dorit prin asta să facă și mai evident dreptul dumneavoastră și astfel să vă susţină interesele Domnul Keller spune că v-a citit în prealabil articolul, chiar dacă nu în întregime și nu mă îndoiesc că nu v-a citit până la pasajul respectiv — Într-adevăr, nu i-am citit, îl întrerupse boxerul, dar toate faptele mi-au fost comunicate de o persoană competentă și eu — Scuzaţi-mă, domnule Keller, îl opri Gavrila Ardalionovici, daţi-mi voie să vorbesc Vă încredinţez că voi ajunge și la articolul dumneavoastră, la momentul oportun, și atunci ne veţi oferi explicaţia dumneavoastră, dar acum cred că e mai bine să continuăm în ordinea firească",
    "713": " Absolut întâmplător, cu ajutorul surorii mele, Varvara Ardalionovna Ptiţâna, am obţinut, de la buna ei prietenă Vera Alexeevna Zubkova, moșiereasă și văduvă, o scrisoare a răposatului Nikolai Andreevici Pavlișcev, scrisă acum douăzeci și patru de ani, din străinătate După ce am cunoscut-o mai bine pe Vera Alexeevna, sfătuit de ea, am apelat la colonelul în retragere Timofei Feodorovici Viazovkin, rudă îndepărtată și bun pieten la timpul său cu domnul Pavlișcev De la el am reușit să obţin încă două scrisori ale lui Nikolai Andreevici, scrise tot din străinătate Cu ajutorul acestor scrisori, cu ajutorul datelor și faptelor conţinute în ele, se demonstrează matematic, fără nici o posibilitate de dezminţire sau chiar de punere la îndoială, că Nikolai Andreevici a plecat atunci în străinătate (unde a stat trei ani consecutiv), cu exact un an și jumătate înaintea nașterii dumneavoastră, domnule Burdovski Mama dumneavoastră, după cum știţi, nu a plecat niciodată din Rusia",
    "714": " În momentul de faţă nu mă voi apuca să dau citire scrisorilor E deja târziu; în orice caz, enunţ doar faptele Însă dacă doriţi, domnule Burdovski, puteţi fixa chiar și mâine o întrevedere la mine acasă, puteţi aduce și martori (câţi doriţi) și experţi pentru verificarea scrisului și nu mă îndoiesc deloc că va fi imposibil să nu vă convingeţi de adevărul evident al faptului enunţat de mine Dacă așa este, atunci, desigur, toată această chestiune cade și se suspendă de la sine Urmară iarăși o agitaţie generală și o adâncă tulburare Burdovski se ridică brusc de pe scaun — Dacă e așa, înseamnă că am fost înșelat, înșelat, dar nu de Cebarov, ci mai demult, mai demult; nu vreau experţi, nu vreau întrevedere, am încredere, renunţ nu sunt de acord cu cele zece mii adio",
    "715": " Își luă șapca și împinse scaunul ca să plece — Dacă puteţi, domnule Burdovski, îl opri Gavrila Ardalionovici cu blândeţe și dulceaţă în glas, mai rămâneţi măcar vreo cinci minute În această chestiune, ies la iveală încă vreo câteva fapte foarte interesante cel puţin pentru dumneavoastră și, în orice caz, destul de curioase După părerea mea, e neapărată nevoie să le cunoașteţi și, poate, chiar pentru dumneavoastră înșivă va fi mai bine dacă problema se va clarifica pe deplin Burdovski se așeză tăcut, aplecându-și puţin capul, părând foarte îngândurat Se așeză și nepotul lui Lebedev care se ridicase ca să-l însoţească; acesta, deși nu-și pierduse capul și curajul, era, probabil, foarte contrariat Ippolit era încruntat, trist și parcă foarte uimit În tot cazul, în aceste clipe începu să tușească atât de tare, încât chiar își pătă batista cu sânge",
    "716": " Boxerul era aproape speriat — Eh, Antip! strigă el cu amărăciune Și doar ţi-am spus atunci cu trei zile în urmă că, poate, nici nu ești cu adevărat fiul lui Pavlișcev Se auzi o rumoare reţinută de râs, doi-trei râdeau mai tare decât ceilalţi — Faptul enunţat chiar acum de dumneavoastră, domnule Keller, spuse repede Gavrila Ardalionovici, este deosebit de preţios Și totuși sunt pe deplin îndreptăţit, pe baza informaţiilor celor mai exacte, să afirm că, deși domnul Burdovski știa, desigur, prea bine data nașterii sale, nu cunoștea absolut deloc împrejurarea că Pavlișcev se afla atunci în străinătate, unde domnul Pavlișcev și-a petrecut cea mai mare parte a vieţii, întorcându-se întotdeauna în Rusia doar pentru perioade scurte Pe lângă aceasta, însuși acest fapt al călătoriei de atunci nu este atât de important în sine, pentru ca, după douăzeci și ceva de ani, să-și amintească de el cineva care chiar l-a cunoscut îndeaproape pe Pavlișcev, ca să nu mai vorbim de domnul Burdovski, care pe atunci nici măcar nu se născuse",
    "717": " Desigur, acum n-a fost chiar imposibil să obţin aceste date; dar sunt nevoit să recunosc că informaţiile obţinute de mine mi-au parvenit absolut întâmplător și se putea foarte bine să nu-mi parvină; așa că pentru domnul Burdovski și chiar pentru Cebarov aceste informaţii erau într-adevăr aproape imposibile, chiar dacă le-ar fi trecut prin cap să facă investigaţii Însă putea să nici nu le treacă prin cap — Daţi-mi voie, domnule Ivolghin, îl întrerupse deodată Ippolit, iritat, la ce bun tot acest galimatias (scuzaţi-mă)? Lucrurile s-au explicat acum, suntem de acord să dăm crezare faptului principal, așa că de ce mai lungiţi această discuţie dificilă și jignitoare? Poate doriţi să vă lăudaţi cu abilitatea pe care aţi dovedit-o în investigaţii, să vă etalaţi faţă de noi și faţă de prinţ în toată strălucirea dumneavoastră de anchetator, de detectiv? Sau veţi fi având cumva intenţia să-l scuzaţi și să-l absolviţi de greșeală pe Burdovski în virtutea faptului că s-a amestecat neștiutor în această chestiune? Dar asta e o impertinenţă, stimate domn! Burdovski n-are nevoie de justificările și scuzele dumneavoastră, asta trebuie s-o știţi! E mâhnit și îi e greu și fără asta, se află într-o situaţie penibilă, ar fi trebuit să vă daţi seama, să pricepeţi",
    "718": " — Destul, domnule Terentiev, destul, reuși să-l întrerupă Gavrila Ardalionovici, calmaţi-vă, nu vă enervaţi; nu-i așa că sunteţi foarte bolnav? Îmi pare rău pentru dumneavoastră În cazul când asta vreţi, am terminat, adică voi fi nevoit să enunţ doar pe scurt faptele care, după convingerea mea, n-ar fi de prisos să fie cunoscute cu toate amănuntele, adăugă el, observând o agitaţie generală, care semăna a nerăbdare Doresc doar să aduc la cunoștinţă, cu argumente, pentru toţi cei interesaţi în această chestiune, că mama dumneavoastră, domnule Burdovski, s-a bucurat de bunăvoinţa și grija lui Pavlișcev doar pentru că era sora acelei fete de la curte, de care Nikolai Andreevici Pavlișcev s-a îndrăgostit în prima lui tinereţe, dar până într-atât, încât s-ar fi căsătorit cu ea, dacă fata n-ar fi murit subit Am dovezi că acest fapt de familie, cu desăvârșire exact și autentic, este foarte puţin cunoscut, chiar uitat cu totul",
    "719": " În continuare, aș putea să explic că, încă de la vârsta de zece ani, mama dumneavoastră a fost luată spre creștere și educare de Pavlișcev, ca o rudă, că i s-a atribuit o zestre importantă și că toată această atitudine grijulie a dat naștere la zvonuri extrem de alarmante printre numeroasele rubedenii ale lui Pavlișcev; se credea chiar că el se va însura cu pupila, dar totul s-a terminat prin faptul că aceasta s-a măritat din dragoste (și aș putea demonstra acest lucru cu cea mai mare precizie) cu un funcţionar hotarnic, domnul Burdovski, la vârsta de douăzeci de ani În această privinţă, am adunat câteva date precise, pentru demonstraţie: cum tatăl dumneavoastră, domnule Burdovski, un om total lipsit de spirit practic, primind cincisprezece mii drept zestre pentru mama dumneavoastră, a renunţat la serviciu, a intrat în combinaţii comerciale, a fost înșelat, a pierdut capitalul, nu a suportat amărăciunea, s-a apucat de băut, din care pricină s-a îmbolnăvit și, în sfârșit, a murit timpuriu, în cel de-al optulea an de căsătorie cu mama dumneavoastră",
    "720": " Apoi, după propria mărturie a mamei dumneavoastră, dumneaei a rămas în sărăcie și ar fi pierit cu desăvârșire fără ajutorul permanent și generos al lui Pavlișcev, care-i dădea până în șapte sute de ruble pe an ca subsidie Apoi există nenumărate dovezi că el v-a îndrăgit foarte mult încă din copilărie Conform acestor mărturii și, iarăși, după cum afirmă mama dumneavoastră, el v-a îndrăgit mai ales pentru că de mic eraţi bâlbâit, pentru că arătaţi ca un infirm, ca un copil vrednic de milă, nenorocit (iar Pavlișcev, după cum am tras eu concluzia din dovezi precise, a simţit toată viaţa un fel de compătimire delicată pentru toate făpturile urgisite, pe care natura le-a văduvit de ceva, lucru care, după părerea mea, este extrem de important pentru problema noastră) În sfârșit, aș putea să mă laud cu investigaţii foarte precise privitoare la faptul cel mai important, și anume că acest extraordinar atașament faţă de dumneavoastră al lui Pavlișcev (datorită străduinţelor căruia aţi intrat la gimnaziu și aţi învăţat sub supraveghere specială) a dat naștere, în cele din urmă, puţin câte puţin, printre rudele și cei din casa lui Pavlișcev, bănuielii că sunteţi fiul lui și că tatăl nu e decât un soţ înșelat",
    "721": " Dar cel mai important e că această bănuială s-a consolidat, ajungând să fie o convingere precisă și generală, de-abia în ultimii ani de viaţa ai lui Pavlișcev, când toţi erau speriaţi de testament și când faptele iniţiale fuseseră uitate, iar investigaţiile erau imposibile Fără îndoială, această idee v-a ajuns la ureche, domnule Burdovski, și v-a subjugat cu totul Mama dumneavoastră, pe care am avut onoarea s-o cunosc personal, deși știa de toate aceste zvonuri, nici măcar acum nu a aflat (și eu i-am ascuns acest lucru) că și dumneavoastră, fiul ei, v-aţi aflat sub vraja acestor bănuieli Pe mult stimata dumneavoastră mamă, domnule Burdovski, am găsit-o la Pskov bolnavă, în extrema sărăcie în care a ajuns după moartea lui Pavlișcev Cu lacrimi de recunoștinţă în ochi mi-a spus că numai datorită dumneavoastră și ajutorului pe care i-l oferiţi mai poate trăi pe lume; așteaptă mult de la viitor și crede cu înflăcărare în viitoarele dumneavoastră succese",
    "722": " — Asta-i, până la urmă, insuportabil! declară tare și nerăbdător nepotul lui Lebedev La ce bun tot acest roman? — E dezgustător de indecent! spuse Ippolit, agitându-se foarte tare Dar Burdovski nu făcu nici o observaţie și nici măcar nu se mișcă — La ce bun? De ce? se prefăcu mirat Gavrila Ardalionovici, pregătindu-se să-și enunţe caustic concluzia În primul rând, domnul Burdovski poate fi acum pe deplin convins că domnul Pavlișcev l-a iubit din generozitate, nu ca pe un fiu Măcar acest fapt trebuia să-l afle domnul Burdovski, care mai înainte, după citirea articolului, îl susţinea și îl încuraja pe domnul Keller Vorbesc așa pentru că vă consider un om onest, domnule Burdovski În al doilea rând, reiese că n-a fost vorba nici de cea mai mică hoţie-escrocherie, nici chiar din partea lui Cebarov; acesta este un punct important chiar și pentru mine, deoarece adineaori, înfierbântându-se, prinţul a afirmat că și eu sunt de aceeași părere despre hoţia-escrocherie a ghinionistei noastre afaceri",
    "723": " Dimpotrivă, a existat o convingere deplină de ambele părţi și, deși, poate, Cebarov este un mare potlogar, în această chestiune nu apare decât ca un chiţibușar, un uricar, un cârpaci A sperat să facă avere în calitate de avocat și calculul lui n-a fost doar fin și dibaci, dar și foarte sigur: se baza pe ușurinţa prinţului de a da bani, pe sentimentul lui de recunoștinţă respectuoasă faţă de răposatul Pavlișcev; în sfârșit, se baza (ceea ce e și mai important) pe cunoscutele opinii cavalerești ale prinţului despre obligaţiile pe care le presupun onoarea și conștiinţa În ce-l privește personal pe domnul Burdovski, am putea chiar spune că, datorită câtorva convingeri ale sale, a fost până într-atâta influenţat de Cebarov și de cei din preajma lui, încât a început toată treaba nu din interes, ci aproape ca un serviciu adus adevărului, progresului și omenirii Acum, după relatarea faptelor, e clar, deci, că domnul Burdovski este un om curat, în pofida tuturor aparenţelor și acum prinţul, mai curând și mai cu plăcere, îi poate oferi și ajutorul prietenesc, și acel ajutor activ, de care a pomenit mai înainte, vorbind de școli și de Pavlișcev",
    "724": " — Opriţi-vă, Gavrila Ardalionovici, opriţi-vă! strigă prinţul cuprins de o spaimă veritabilă, dar era deja prea târziu — Am spus, de trei ori am spus, strigă iritat Burdovski, că nu vreau bani Nu-i primesc la ce bun nu vreau afară! Și mai că nu părăsi în fugă terasa Dar nepotul lui Lebedev îl înșfăcă de mână și îi șopti ceva Burdovski se întoarse repede și, scoţând din buzunar un plic de format mare, deschis, îl aruncă pe masa de lângă prinţ — Iată banii! Să nu îndrăzniţi să nu îndrăzniţi! Banii! — Cele două sute cincizeci de ruble pe care aţi îndrăznit să i le trimiteţi prin intermediul lui Cebarov, sub formă de pomană, dădu lămuriri Doktorenko — În articol se zice că au fost cincizeci! strigă Kolea",
    "725": " — Sunt vinovat! spuse prinţul, apropiindu-se de Burdovski Sunt foarte vinovat faţă de dumneavoastră, domnule Burdovski, dar, credeţi-mă, nu i-am trimis ca pomană Și acum sunt vinovat și mai înainte am fost vinovat (Prinţul era foarte indispus, arăta obosit și slăbit, vorbea incoerent) Am vorbit de escrocherie dar nu de dumneavoastră era vorba, m-am înșelat Am spus că sunteţi ca și mine, bolnav Dar nu sunteţi ca mine daţi meditaţii, vă întreţineţi mama Am spus că v-aţi denigrat mama, dar o iubiţi; ea singură spune n-am știut Gavrila Ardalionovici nu mi-a spus mai înainte totul sunt vinovat Am îndrăznit să vă ofer zece mii, dar sunt vinovat, nu trebuia s-o fac așa, iar acum nu se mai poate, pentru că mă dispreţuiţi",
    "726": " — Păi e-o casă de nebuni! strigă Lizaveta Prokofievna — Chiar așa, o casă de nebuni! nu se mai abţinu Aglaia, rostind vorbele cu voce tăioasă, însă spusele ei se pierdură în larma generală; toţi discutau de-acum zgomotos, toţi judecau, unii se contraziceau, alţii râdeau Ivan Feodorovici Epancin era în ultimul hal de furie și, arătându-și demnitatea jignită, o aștepta pe Lizaveta Prokofievna Nepotul lui Lebedev strecură ultimul cuvânt: — Da, prinţe, trebuie să vă recunoaștem ce e al dumneavoastră, că știţi totuși să profitaţi de ei, de maladia pe care o aveţi (ca să mă exprim mai decent); aţi izbutit să oferiţi prietenia și banii dumneavoastră într-o formă atât de iscusită, încât unui om onest i-ar fi imposibil să le accepte în orice caz Maniera este sau prea inocentă, sau prea abilă de altfel, dumneavoastră știţi mai bine",
    "727": " — Daţi-mi voie, domnilor! strigă Gavrila Ardalionovici, care între timp desfăcuse plicul cu bani Aici nu sunt câtuși de puţin două sute cincizeci de ruble, ci numai o sută Prinţe, am verificat ca să nu iasă vreo încurcătură — Lăsaţi, lăsaţi, făcu prinţul, dând din mâini spre Gavrila Ardalionovici — Nu, nici un „lăsaţi“! se agăţă imediat și de asta nepotul lui Lebedev Ne jigniţi cu acest „lăsaţi“, prinţe Nu ne ascundem, spunem pe faţă; da, aici e doar o sută de ruble, nu două sute cincizeci, dar oare nu e totuna — N-nu, nu e totuna, izbuti să strecoare Gavrila Ardalionovici, afișând un aer de nedumerire naivă — Nu mă întrerupeţi; nu suntem chiar atât de proști cum ne credeţi, domnule avocat, exclamă cu ciudă nepotul lui Lebedev Firește, o sută de ruble nu-s două sute cincizeci, însă e totuna, pentru că important e principiul; aici iniţiativa e importantă și dacă lipsesc o sută cincizeci de ruble – asta nu-i decât un amănunt neînsemnat",
    "728": " Important e că Burdovski nu primește pomana, luminăţia voastră, că v-o azvârle în obraz, iar în acest caz e indiferent dacă sunt o sută sau două sute cincizeci Burdovski a refuzat cele zece mii; aţi văzut doar; nici suta de ruble n-ar fi adus-o dacă ar fi necinstit! O sută cincizeci de ruble i s-au achitat lui Cebarov pentru călătoria făcută ca să-l întâlnească pe prinţ Râdeţi mai degrabă de stângăcia, de nepriceperea noastră în asemenea chestiuni; dar să nu îndrăzniţi să spuneţi că suntem necinstiţi Cele o sută cincizeci de ruble, stimate domn, i le vom restitui cu toţii prinţului; măcar câte o rublă i le vom da înapoi și i le vom da cu dobândă Burdovski e sărac, Burdovski nu are milioane, iar la întoarcere Cebarov i-a prezentat nota de plată Speram să câștigăm Cine ar fi procedat altfel în locul nostru? — Cum cine? exclamă prinţul Ș",
    "729": " — Eu înnebunesc aici! strigă Lizaveta Prokofievna — Asta îmi aduce aminte, râse Evgheni Pavlovici, care stătea de mult în picioare și observa totul, de celebra pledoarie recentă a unui avocat Prezentând ca pe o circumstanţă atenuantă sărăcia clientului său, care ucisese șase oameni în aceeași zi, ca să-i jefuiască, a tras subit o concluzie cam în genul acesta: „E firesc, zice, că, din pricina sărăciei, clientului meu i-a trecut prin cap să săvârșească crima asupra celor șase oameni și, la drept vorbind, căruia dintre noi, fiind în locul lui, nu i-ar fi trecut așa ceva prin cap?“ Ceva cam în genul acesta, dar foarte amuzant — Ajunge! izbucni deodată, aproape tremurând de mânie, Lizaveta Prokofievna E timpul să punem capăt acestui galimatias! Era teribil de tulburată, își ridică ameninţător capul și, cu un aer provocator, semeţ, fierbinte și nerăbdător, îi învălui pe toţi într-o privire scânteietoare, fiind prea puţin probabil că, în clipele acelea, îi deosebea pe prieteni de neprieteni",
    "730": " Era apogeul unei mânii mult timp reţinute, dar care în sfârșit se dezlănţuise, când pornirea principală devine lupta imediată, nevoia imediată de a se repezi cât mai repede asupra cuiva Cei care o cunoșteau pe Lizaveta Prokofievna simţiră pe loc că s-a întâmplat ceva deosebit cu ea Ivan Feodorovici, chiar a doua zi, avea să-i spună prinţului Ș că „așa ceva i se mai întâmplă, dar într-un asemenea hal ca ieri chiar și ei i se întâmplă rar, o dată la trei ani, nicidecum mai des!“ „Nicidecum mai des!“ avea el să adauge convingător — Ajunge, Ivan Feodorovici! Lasă-mă în pace! exclamă Prokofievna De ce îmi mai oferi acum braţul dumitale? Nu te-ai priceput adineaori să mă scoţi de aici; ești soţul, ești capul familiei; trebuia s-o înșfaci pe proasta de mine de ureche și să mă scoţi afară, dacă nu ţi-am dat ascultare și n-am ieșit singură",
    "731": " Măcar de fiicele tale puteai avea grijă! Acum însă o să nimerim drumul și fără tine, iar rușine avem destulă, cât să ne-ajungă pentru un an întreg Stai un pic, vreau să-i mulţumesc și prinţului! Mulţam, prinţe, pentru trataţie! Și eu care mă pregătisem să ascult tineretul Asta-i o josnicie, o josnicie! E un haos, o nerușinare cum nici nu se poate visa! Și chiar or fi mulţi din ăștia? Taci, Aglaia! Taci, Alexandra! Nu-i treaba voastră! Nu te învârti pe lângă mine, Evgheni Pavlovici, m-am săturat de dumneata! Deci tu, drăguţule, îi rogi să te ierte, reluă ea monologul, adresându-i-se prinţului: „sunt vinovat, spui, că am îndrăznit să vă ofer capital“ iar tu, fanfaronule, mai ai curajul să râzi! se repezi ea deodată la nepotul lui Lebedev – „noi, cică, refuzăm capitalul, noi pretindem, nu cerem!“ Ca și cum n-ar ști precis că idiotul ăsta chiar mâine se va târî la ei, ca să le ofere prietenia și banii lui! Nu-i așa că o să te duci? Te duci sau nu? — Mă duc, rosti prinţul cu vocea înceată și smerită",
    "732": " — Aţi auzit! Păi tu tocmai pe asta te bazezi, spuse ea, răsucindu-se iar spre Doktorenko, acum e ca și cum ai avea banii în buzunar, de-aia o faci pe fanfaronul, ca să ne arunci praf în ochi Nu, drăguţule, caută-ţi alţi proști, că eu văd prin tine văd tot jocul vostru! — Lizaveta Prokofievna! exclamă prinţul — Să plecăm de-aici, Lizaveta Prokofievna, s-a făcut târziu, îl luăm și pe prinţ cu noi, spuse prinţul Ș cât putu de calm și zâmbind Domnișoarele stăteau deoparte, aproape speriate, generalul era în mod cert speriat; de fapt, toţi erau cuprinși de uimire Unii dintre cei care stăteau mai departe zâmbeau pe furiș și șușoteau între ei; chipul lui Lebedev exprima cel mai înalt grad de încântare — Obrăznicie și haos, doamnă, se găsesc pretutindeni, spuse nepotul lui Lebedev, care era, de altfel, foarte încurcat",
    "733": " — Dar nu așa! Nu așa cum aveţi voi, micușorilor, nu așa! îi trânti în obraz Lizaveta Prokofievna cu un fel de bucurie răutăcioasă, parcă apucată de isterie N-aveţi de gând să mă lăsaţi odată în pace? strigă ea la cei care încercau să o convingă să plece Nu, Evgheni Pavlovici, dacă, cu gura dumitale, ai spus ce a declarat avocatul la tribunal, că nu e nimic mai firesc decât să le faci de petrecanie la șase oameni din pricina sărăciei, asta chiar înseamnă că au venit timpurile cele de pe urmă Asta încă n-am mai auzit-o Acum mi s-a lămurit totul! Oare bâlbâitul ăsta nu-i în stare să taie beregata cuiva (arătă spre Burdovski, care o privea extrem de nedumerit)? Pariez că-i în stare! Banii tăi, cele zece mii, poate să nu-i ia, poate chiar că i-ar fi rușine să-i ia, dar într-o noapte o să vină, o să te înjunghie și o să-i scoată singur din casetă",
    "734": " Cu mâna pe conștiinţă o să-i scoată! Asta la el nu-i necinstit! E „avântul nobilei disperări“ sau „negare“, sau naiba mai știe ce-o fi! Ptiu! Totu-i pe dos, toate merg cu picioarele în sus Crește fata în casa omului, deodată, chiar în mijlocul străzii, ţop! în trăsură48: „Mămică, zilele astea m-am măritat cu cutare Karlâci sau Ivanâci, rămâi cu bine!“ E bine să procedezi așa, ce ziceţi? Merită tot respectul, firește? Problema feminină? Chiar și băieţandrul ăsta (arătă spre Kolea) mai adineaori se contrazicea cu cineva, spunând că tocmai asta-i „problema femeii“ Chiar dacă maică-ta a fost o proastă, fii om cu ea! Voi de ce-aţi intrat semeţindu-vă aici, mai adineaori? „Să nu-ndrăzniţi să ne staţi în cale“ – venim noi „Nouă dă-ne toate drepturile, iar tu să nu-ndrăznești să spui nici măcar pâs în faţa noastră Nouă dă-ne toate onorurile, chiar și pe cele care nu există, iar pe tine o să te tratăm cu dispreţ, ca pe ultimul lacheu!“ Caută adevărul, își apără drepturile și tot ei, ca niște lifte păgâne, l-au calomniat în articol",
    "735": " „Pretindem, nu cerem și n-o să auziţi de la noi nici un cuvânt de mulţumire, pentru că o faceţi ca să fiţi cu conștiinţa împăcată!“ Halal morală! Păi dacă n-o să aibă parte de la tine de nici un cuvânt de mulţumire, și prinţul ar putea să-ţi spună drept răspuns că nici el nu simte deloc recunoștinţă faţă de Pavlișcev, pentru că și Pavlișcev i-a făcut bine ca să fie cu conștiinţa împăcată Și doar numai pe această recunoștinţă a lui faţă de Pavlișcev s-a bizuit: doar nu de la tine a luat el bani cu împrumut, nu ţie îţi e dator, atunci pe ce te-ai bazat dacă nu pe recunoștinţă? Atunci cum de tu însuţi renunţi la ea? Nebunie! Societatea este declarată sălbatică și inumană pentru că o acoperă de rușine pe o fată sedusă Păi, dacă zici că societatea e inumană, înseamnă că recunoști că fata are de suferit din cauza societăţii",
    "736": " Și dacă are de suferit, cum de o încondeiezi la gazetă în faţa aceleiași societăţi și pretinzi să nu mai aibă de suferit? Nebunie! Sunt vanitoși! În Dumnezeu nu cred, în Hristos nu cred! Păi vanitatea și trufia v-au mâncat pe dinăuntru într-atâta, încât veţi sfârși prin a vă înghiţi unul pe altul, asta v-o prezic Și asta nu-i babilonie, nu-i haos, nu-i nerușinare? Și după asta, el, neobrăzatul, se târăște în faţa lor, rugându-i să-l ierte! Parcă-s puţini de-al de voi? Râdeţi că m-am făcut de rușine cu voi? Așa-i, m-am făcut de rușine, nu mai e nimic de făcut! Iar tu nu mai rânji, mâzgăliciule (se răsti ea subit la Ippolit)! Abia de mai poate răsufla, dar pe alţii îi corupe Și pe băiatul ăsta mi l-ai corupt (arătă iar spre Kolea); numai de tine aiurează, îi bagi ateismul în cap, nu crezi în Dumnezeu, ai putea fi biciuit, stimate domn, dar nu-mi pasă de dumneata!",
    "737": " Deci, prinţe Lev Nikolaevici, te duci mâine la ei, te duci? îl întrebă ea din nou pe prinţ, aproape sufocându-se — Mă duc — Nu mai vreau să te cunosc după asta! Dădu să-i întoarcă spatele și să plece, dar iarăși se întoarse brusc Și la ateul ăsta te duci? întrebă ea, arătând spre Ippolit De ce râzi, mă rog, la mine? strigă ea cumva nefiresc și se repezi din senin la Ippolit, nemaiputând suporta zâmbetul caustic al acestuia — Lizaveta Prokofievna! Lizaveta Prokofievna! Lizaveta Prokofievna! se auziră deodată voci din toate părţile — Maman, e rușine! strigă tare Aglaia — Nu vă faceţi probleme, Aglaia Ivanovna, răspunse calm Ippolit, pe care Lizaveta Prokofievna, repezindu-se la el, îl înșfăcase de mână și, cine știe de ce, îl ţinea strâns; stătea în faţa lui și parcă îl înjunghia cu privirile ochilor ei înfuriaţi",
    "738": " Nu vă faceţi probleme, maman a dumneavoastră își va da seama că nu te poţi năpusti asupra unui om care moare sunt gata să dau explicaţii de ce am râs voi fi foarte bucuros dacă îmi veţi permite În acest moment, începu brusc să tușească îngrozitor și timp de un minut întreg nu-și putu domoli tusea — Uite-l că moare și tot o face pe oratorul! exclamă Elizaveta Prokofievna, eliberându-i mâna și privindu-l cu groază cum își șterge sângele de pe buze De unde și până unde să mai vorbești! Pur și simplu, ar trebui să te duci și să te întinzi în pat — Așa voi face, îi răspunse Ippolit încet, răgușit, aproape în șoaptă De cum mă întorc astăzi acasă, mă culc imediat peste două săptămâni, după cum am aflat, o să mor",
    "739": " Săptămâna trecută mi-a spus-o chiar B-n49 cu gura lui Așa că, dacă-mi permiteţi, v-aș spune două cuvinte înainte de despărţire — Ce-i cu tine, ţi-ai ieșit din minţi? Prostii! Trebuie să te tratezi, acum nu mai e loc de discuţii! Du-te, du-te și te culcă! strigă speriată Lizaveta Prokofievna — Dacă mă culc, nu mă mai ridic din pat până la moarte, zâmbi Ippolit Chiar și ieri am vrut să mă întind, ca să nu mă mai scol până la moarte, dar m-am hotărât să amân până poimâine, cât mă mai ţin picioarele ca să vin aici astăzi, împreună cu ei numai că am obosit peste poate — Păi stai jos, așază-te, nu mai sta în picioare! Ţine scaunul! exclamă Lizaveta Prokofievna și îi împinse scaunul cu mâna ei",
    "740": " — Vă mulţumesc, zise încet Ippolit Dumneavoastră așezaţi-vă în faţa mea și-o să stăm de vorbă o să stăm negreșit de vorbă, Lizaveta Prokofievna, acum insist s-o facem zise el și zâmbi din nou Gândiţi-vă și dumneavoastră că acum sunt pentru ultima oară la aer, printre oameni și că peste două săptămâni voi zăcea cu siguranţă în mormânt Deci, ar fi un fel de adio pe care mi-l iau de la oameni și de la natură Cu toate că nu-s foarte sensibil, imaginaţi-vă, mă bucur că toate astea s-au întâmplat aici, la Pavlovsk; măcar un copac cu frunze poţi vedea — Ce să mai stăm acum de vorbă? se speria tot mai mult și mai mult Lizaveta Prokofievna Te-a apucat febra cu totul Mai adineaori strigai și piscuiai, iar acum de-abia îţi mai tragi sufletul, te-ai sufocat! — Mă odihnesc imediat! De ce vreţi să-mi refuzaţi ultima dorinţă?",
    "741": " Dacă aţi ști că de mult visez să mă întâlnesc cumva cu dumneavoastră, Lizaveta Prokofievna; am auzit multe despre dumneavoastră de la Kolea; doar el a rămas aproape singurul care nu mă părăsește Sunteţi o femeie originală, o femeie excentrică, am văzut chiar acum cu ochii mei să știţi că v-am iubit chiar puţin — Dumnezeule, și eu care mai că nu l-am pocnit! — V-a oprit Aglaia Ivanovna; nu-i așa că nu mă înșel? E fiica dumneavoastră, Aglaia Ivanovna? E atât de frumoasă, că mai înainte, de la prima vedere, mi-am dat seama că e dumneaei, deși n-am mai văzut-o niciodată Măcar la o frumuseţe de fată lăsaţi-mă să mă uit pentru cea din urmă oară, spuse Ippolit și râse cumva încurcat, strâmb Iată: sunt aici și prinţul, și soţul dumneavoastră, și toţi cei prezenţi",
    "742": " Atunci de ce îmi refuzaţi ultima dorinţă? — Un scaun! strigă Lizaveta Prokofievna, dar înșfăcă unul singură și se așeză în faţa lui Ippolit Kolea, porunci ea, te duci imediat cu el, îl conduci, iar mâine vin negreșit și eu — Dacă-mi permiteţi, l-aș ruga pe prinţ să-mi ofere o ceașcă de ceai Sunt foarte obosit Știţi ce, Lizaveta Prokofievna? Mi se pare că aţi vrut să-l invitaţi pe prinţ la un ceai acasă la dumneavoastră; mai bine rămâneţi aici, ne petrecem timpul împreună, iar prinţul o să ne trateze, desigur, cu ceai pe toţi Iertaţi-mă că abuzez așa Însă știu că sunteţi bună la suflet, ca și prinţul toţi suntem de o bunătate de tot hazul Prinţul se precipită, Lebedev ieși în fuga mare din cameră, urmat de Vera — Chiar așa, spuse tăios generăleasa, vorbește, dar mai încet și n-o lua razna",
    "743": " M-ai înduioșat Prinţe! N-ai merita să beau ceaiul la tine, dar fie, rămân, deși nu-i cer nimănui iertare! Nimănui! Prostii! De altfel, dacă te-am ocărât, prinţe, iartă-mă – numai dacă vrei, desigur Oricum, nu reţin pe nimeni, li se adresă ea, părând neobișnuit de mânioasă, soţului și fiicelor ei, ca și cum ei toţi ar fi fost teribil de vinovaţi cu ceva faţă de ea; pot ajunge și singură acasă Dar nu fu lăsată să termine ce avea de spus Toţi se apropiară și o înconjurară plini de solicitudine Imediat, prinţul se apucă să-i roage pe toţi să rămână la ceai, scuzându-se că până acum nu s-a gândit singur să-i trateze Până și generalul era atât de amabil, încât mormăi ceva liniștitor și o întrebă amabil pe Lizaveta Prokofievna „dacă, totuși, nu îi e rece pe terasă“",
    "744": " Mai că nu-l întrebă pe Ippolit „dacă studiază de mult la universitate“, dar nu-l întrebă Evgheni Pavlovici și prinţul Ș deveniră brusc foarte amabili și veseli, pe chipurile Adelaidei și Alexandrei, de sub uimirea continuă, răzbătea chiar o expresie de plăcere, într-un cuvânt, toţi erau mulţumiţi că Lizavetei Prokofievna îi trecuse criza Numai Aglaia era încruntată și se așeză tăcută deoparte Rămaseră și ceilalţi; nimeni nu voia să plece, nici chiar generalul Ivolghin, căruia Lebedev, de altfel, îi șoptise ceva în treacăt, probabil un lucru nu prea plăcut, deoarece generalul se retrăsese imediat într-un ungher Prinţul îi invită la ceai pe Burdovski și pe însoţitorii lui, fără să ocolească pe nici unul Aceștia bâiguiră, cu expresii forţate, că îl așteaptă pe Ippolit și se duseră imediat în colţul opus al terasei, unde se așezară iarăși unul lângă altul Probabil, Lebedev avea ceaiul pregătit pentru el, întrucât apăru repede",
    "745": " Bătu ora unsprezece Xtc \"X\" Ippolit își umezi buzele în ceașca de ceai pe care i-o întinse Vera Lebedeva, o puse pe masă și deodată, parcă jenat, aproape rușinat, se uită împrejur — Ia priviţi, Lizaveta Prokofievna, aceste cești, începu el să vorbească cu o grabă stranie, aceste cești de porţelan, de un porţelan, cred eu, excelent, pe care Lebedev le ţine întotdeauna în scrin, sub sticlă, încuiate; niciodată nu se servește ceaiul în ele cum se obișnuiește, le are din zestrea neveste-sii la asemenea oameni, așa se obișnuiește și iată că acum le-a scos, desigur, în onoarea dumneavoastră, atât de mult s-a bucurat Voi să mai adauge ceva, dar nu găsi ce — A ajuns să se simtă penibil, mă așteptam la asta! îi șopti deodată Evgheni Pavlovici prinţului la ureche Nu credeţi că ne paște o primejdie? E semnul cel mai sigur că, de ciudă, ar putea trânti ceva atât de excentric, încât, poate, nici Elizaveta Prokofievna n-o să-și păstreze cumpătul",
    "746": " Prinţul îl privi întrebător — Nu vă e teamă de excentricităţi? adăugă Evgheni Pavlovici Nici eu, chiar le doresc; la drept vorbind, n-aș vrea decât ca simpatica noastră Lizaveta Prokofievna să fie pedepsită și negreșit astăzi, chiar acum; fără asta nici nu vreau să plec Mi se pare că aveţi febră — Mai târziu, lăsaţi-mă să ascult Da, sunt bolnav, îi răspunse prinţul distrat și chiar impacientat Își auzi numele, Ippolit vorbea de el — Nu credeţi? râdea isteric Ippolit Mă așteptam la asta, dar prinţul va crede pe loc și nu se va mira câtuși de puţin — Auzi, prinţe? se răsuci spre el Lizaveta Prokofievna Auzi? Toţi râdeau Agitat, Lebedev ieșise în faţă și se învârtea dinaintea Lizavetei Prokofievna — Zice că fandositul ăsta, gazda ta i-a corectat domnului de colo articolul care mai adineaori a fost citit aici și în care era vorba de tine",
    "747": " Prinţul îl privi uimit pe Lebedev — De ce taci? întrebă Lizaveta Prokofievna și chiar bătu din picior — Așa-i, îngăimă prinţul, continuând să-l privească lung pe Lebedev, văd și eu că i l-a corectat — E adevărat? se răsuci iute Lizaveta Prokofievna spre Lebedev — Ãsta-i purul adevăr, excelenţă! îi răspunse Lebedev ferm, fără să șovăie deloc, punându-și mâna la inimă — Parcă s-ar lăuda! mai că nu sări ea de pe scaun — Sunt ticălos, ticălos! începu să îngaime Lebedev, bătându-se cu pumnii în piept și aplecându-și capul din ce în ce mai jos — Nu mai pot eu că ești ticălos! Crede că, dacă zice: sunt ticălos, scapă basma curată Și nu ţi-e rușine, prinţe, să te înhăitezi cu asemenea oameni? Te mai întreb o dată N-o să te iert în vecii vecilor! — O să mă ierte prinţul! rosti Lebedev cu convingere și umilinţă",
    "748": " — Numai onestitatea, spuse deodată sus și tare Keller sărind în picioare și adresându-i-se Lizavetei Prokofievna, numai onestitatea, doamnă, nu m-a lăsat să-l dau în vileag pe prietenul meu compromis și de aceea mai înainte n-am suflat o vorbă despre corecturi, cu toate că, după cum aţi auzit și dumneavoastră, nu s-ar fi dat în lături să ne facă vânt pe scări Pentru restabilirea adevărului recunosc că într-adevăr am apelat la el, ca la o persoană competentă, dându-i șase ruble, însă n-am făcut-o câtuși de puţin pentru stil, ci, propriu-zis, pentru a afla câteva lucruri necunoscute mie în cea mai mare parte Despre pantofi, despre pofta de mâncare pe care o avea la profesorul elveţian, despre cele cincizeci de ruble în loc de două sute cincizeci – într-un cuvânt, acest episod îi aparţine în totalitate, m-a costat șase ruble, însă stilul nu mi l-a corectat",
    "749": " — Trebuie să fac observaţia, spuse Lebedev cu o nerăbdare febrilă și cu vocea alunecoasă, în timp ce râsul celor prezenţi lua din ce în ce mai multă amploare, trebuie să fac observaţia că nu i-am corectat decât prima jumătate a articolului, deoarece la mijloc nu ne-am înţeles asupra unei idei și ne-am certat, așa că jumătatea cealaltă nu i-am mai corectat-o și, dacă-i agramată (și e agramată!), nu eu sunt de vină — Uite ce grijă are! strigă Lizaveta Prokofievna — Daţi-mi voie să vă întreb, i se adresă Evgheni Pavlovici lui Keller, când aţi corectat articolul? — Ieri dimineaţă, îi raportă Keller, am avut o întrevedere și ne-am dat cuvântul de onoare că vom păstra secretul de ambele părţi — Asta se întâmpla pe când se târa în faţa ta și îţi jura credinţă! Ce oameni? N-am nevoie de Pușkin al tău și nici fiică-ta să nu-mi calce pragul! Lizaveta Prokofievna dădu să se ridice, însă deodată i se adresă iritată lui Ippolit, care râdea: — Văd, dragule, că ţi-ai pus în gând să faci în așa fel, încât aici să râdă toţi de mine",
    "750": " — Doamne ferește! zâmbi strâmb Ippolit Dar cel mai mult mă miră extrema dumneavoastră excentricitate, Lizaveta Prokofievna; recunosc că am adus vorba despre Lebedev cu bună știinţă, mi-am dat seama că numai dumneavoastră veţi fi impresionată, pentru că într-adevăr prinţul îl va ierta și cu siguranţă l-a și iertat poate chiar i-a găsit o scuză în sinea lui, nu-i așa, prinţe? Se sufoca, ciudata lui emoţie creștea de la un cuvânt la altul — Și? spuse mânioasă Lizaveta Prokofievna, mirându-se de tonul lui Și? — Am auzit multe de felul ăsta despre dumneavoastră cu mare bucurie m-am deprins foarte mult să vă respect, continuă Ippolit Spunea una, dar în așa fel, încât cu aceste cuvinte parcă ar fi vrut să spună cu totul altceva Vorbea cu o umbră de ironie și în același timp emoţia îi era disproporţionat de mare, privea bănuitor în jur, se încurca vizibil și se pierdea la fiecare cuvânt, așa că toate acestea împreună cu înfăţișarea lui de tuberculos și cu privirea ciudată, scânteietoare, parcă frenetică fără voie continuau să atragă atenţia asupra lui",
    "751": " — De altminteri, necunoscând deloc înalta societate (recunosc acest lucru), m-aș mira nu doar de faptul că aţi rămas în prezenţa noastră, a celor care am venit mai înainte, deși prezenţa noastră era o necuviinţă pentru dumneavoastră, dar și că le-aţi lăsat pe aceste domnișoare să asculte o chestiune scandaloasă, cu toate că știu deja totul din romane Eu unul nu știu poate că deviez, dar în orice caz, în afară de dumneavoastră, nu cunosc pe altcineva care ar fi putut rămâne la rugămintea unui băieţandru (da, a unui băieţandru, recunosc din nou), să-și petreacă seara cu el și să participe la toate astea pentru ca a doua zi să-i fie rușine eu (de altfel, sunt de acord că nu mă exprim cum trebuie) apreciez extrem de mult și respect profund această atitudine, deși pe chipul Excelenţei Sale, soţul dumneavoastră, se poate citi cât de puţin îi place",
    "752": " Hi-hi! râse el, încurcându-se de tot și deodată îl podidi o tuse atât de puternică, încât vreo două minute nu putu continua — Chiar s-a sufocat! rosti cu răceală, tăios, Lizaveta Prokofievna, studiindu-l cu un aer de curiozitate severă Ei, dragă băiete, ţi-ajunge E târziu! — Daţi-mi și mie voie, stimate domn, să vă fac și eu observaţia, începu deodată, iritat, să vorbească Ivan Feodorovici, care-și pierduse și ultima picătură de răbdare, că soţia mea e aici la prinţul Lev Nikolaevici, prietenul și vecinul nostru comun și că nu dumneata, tinere, ești în măsură să judeci faptele Lizavetei Prokofievna, la fel cum nici nu ești îndreptăţit să te exprimi cu voce tare și de faţă cu toată lumea despre ceea ce este întipărit pe chipul meu Da Și dacă soţia mea a rămas aici, continuă el, enervându-se și mai tare aproape la fiecare cuvânt, a făcut-o mai degrabă, domnule, din pricina uimirii și a curiozităţii actuale, pe care o înţelegem cu toţii, de a vedea niște tineri ciudaţi",
    "753": " Am rămas și eu, așa cum mă opresc uneori pe stradă, când văd câte ceva la care te poţi uita ca ca ca — Ca la o raritate, îl ajută Evgheni Pavlovici — Bine zis și exact, se bucură Excelenţa Sa, care se încurcase puţin cu comparaţia, chiar ca la o raritate Însă, în orice caz pentru mine, cel mai de-a mirării și chiar cel mai regretabil, dacă mă pot exprima așa gramatical, este că, dumneata, tinere, n-ai fost în stare nici măcar să pricepi că Lizaveta Prokofievna a rămas acum cu dumneata numai fiindcă ești bolnav – numai dacă într-adevăr ești pe moarte –, ca să zic așa, din milă, din pricina jalnicelor dumitale cuvinte, domnule, și nici un fel de noroi nu-i poate, în nici un caz, împroșca numele, calităţile și aprecierea de care se bucură",
    "754": " Lizaveta Prokofievna! încheie generalul, care se înroșise tot la faţă Dacă vrei să pleci, atunci să ne luăm rămas-bun de la bunul nostru prinţ — Vă mulţumesc pentru lecţia pe care mi-aţi dat-o, generale, îl întrerupse, serios și neașteptat, Ippolit, privindu-l îngândurat — Hai, maman, nu mai lipsește mult ca să înceapă iar! rosti, cu nerăbdare și furie, Aglaia, ridicându-se de pe scaun — Încă două minute, dragă Ivan Feodorovici, dacă-mi dai voie, zise Lizaveta Prokofievna, întorcându-se cu demnitate spre soţul ei Mi se pare că-l scutură febra și pur și simplu delirează; sunt sigură de asta văzându-i ochii; nu-l putem lăsa așa Lev Nikolaevici, n-ar putea rămâne la tine peste noapte, ca să nu mai trebuiască să fie dus azi la Petersburg? Cher prince*, te plictisești? i se adresă ea deodată, cine știe de ce, prinţului Ș Vino încoace, Adelaida, aranjează-ţi părul, draga mea",
    "755": " Îi netezi părul, deși nu era nevoie, și o sărută; numai de asta o chemase — V-am crezut capabilă de evoluţie începu iarăși Ippolit, ieșind din îngândurarea sa Da! Iată ce voiam să spun, se bucură el, ca și cum și-ar fi amintit subit: Burdovski vrea sincer să-și apere mama, nu-i așa? Însă reiese că tot el o face de ocară Iată, prinţul vrea să-l ajute pe Burdovski, îi oferă din toată inima delicata sa prietenie, bani, poate e singurul dintre noi care nu simte dezgust faţă de el – și iată-i stând faţă în faţă ca doi dușmani adevăraţi Ha-ha ha! Voi toţi îl urâţi pe Burdovski pentru că, după părerea voastră, se poartă urât și dizgraţios cu mama lui, nu-i așa? Așa-i? Așa-i? Doar tuturor vă plac grozav frumuseţea și eleganţa formelor, numai asta contează, nu-i așa? (De mult bănuiam eu că numai ele contează pentru voi!) Aflaţi dar că nimeni dintre domniile voastre, poate, nu și-a iubit atât de mult mama ca Burdovski",
    "756": " Prinţe, știu că prin Ganecika i-aţi trimis în secret bani mamei lui Burdovski și sunt gata să pariez (hi-hi-hi! hohotea el isteric), sunt gata să pariez că tot Burdovski vă va acuza acum de nedelicateţea formelor și de lipsă de respect pentru mama lui, zău așa, ha-ha-ha! În acest moment, se sufocă iarăși și începu să tușească — Asta-i tot? Acum ai spus tot! Hai, du-te odată la culcare, ai febră, îl întrerupse nerăbdătoare Lizaveta Prokofievna, care-l ţintuia mereu cu privirea ei neliniștită Ah, Doamne! Încă mai vrea să vorbească! — Mi se pare mie, sau râdeţi? De ce tot râdeţi de mine? Am remarcat – de ce râdeţi mereu de mine? i se adresă el deodată, neliniștit și enervat, lui Evgheni Pavlovici; acesta într-adevăr râdea — N-am vrut decât să vă întreb, domnule Ippolit scuzaţi-mă, v-am uitat numele de familie",
    "757": " — Domnul Terentiev, spuse prinţul — Da, Terentiev, vă mulţumesc, prinţe, aţi spus mai înainte, dar mi-a zburat din cap am vrut să vă întreb, domnule Terentiev, dacă-i adevărat ce am auzit, că sunteţi de părere că, dacă aţi sta un sfert de oră de vorbă cu poporul de la fereastră, oamenii ar fi de îndată de acord cu dumneavoastră în toate privinţele și v-ar urma imediat! — Se prea poate să fi spus îi răspunse Ippolit, parcă încercând să-și amintească ceva Negreșit am spus! adăugă el brusc, înviorându-se din nou și privindu-l fix pe Evgheni Pavlovici Și ce-i cu asta? — Absolut nimic; n-am vrut decât să iau act de asta, ca să fac o completare Evgheni Pavlovici tăcu, însă Ippolit încă îl mai privea, într-o așteptare nerăbdătoare — Ei, gata, ai terminat? i se adresă Lizaveta Prokofievna lui Evgheni Pavlovici",
    "758": " Termină, domnule, mai repede, băiatul trebuie să se culce Sau nu pricepi? (Era teribil de înciudată) — La o adică, n-am nimic împotrivă să adaug, continuă Evgheni Pavlovici, zâmbind, că tot ce am auzit de la tovarășii dumneavoastră, domnule Terentiev, și tot ce ne-aţi expus aici, cu indiscutabil talent, se reduce, după părerea mea, la teoria că adevărul trebuie să triumfe înainte de toate și neţinând cont de nimic, chiar eliminând restul aspectelor și poate chiar înainte de a se stabili în ce constă adevărul Mă înșel cumva? — Desigur că vă înșelaţi, nici măcar nu vă înţeleg altceva? Și din colţ se auzi o rumoare Nepotul lui Lebedev bombănea ceva în surdină — Aproape că nu mai am nimic de spus, continuă Evgheni Pavlovici N-am vrut decât să fac observaţia că, de aici, problema ar putea sări direct la dreptul forţei, adică la dreptul pumnului și al propriului deziderat, cum s-a și ajuns adesea pe lume să se întâmple",
    "759": " Doar și Proudhon50 s-a oprit la dreptul forţei În războiul american mulţi dintre liberalii cei mai progresiști s-au pronunţat în favoarea proprietarilor de plantaţii, în sensul că negrii sunt negri, mai prejos de seminţia albă și că, prin urmare, dreptul forţei este de partea albilor — Și? — Adică, prin urmare, nu negaţi dreptul forţei — Altceva? — Sunteţi totuși consecvent; am vrut doar să remarc că de la dreptul forţei nu mai e decât un pas până la dreptul tigrilor și crocodililor, chiar până la cel al lui Danilov și Gorski — Nu știu; altceva? Ippolit de-abia îl asculta pe Evgheni Pavlovici, căruia, chiar dacă îi tot spunea și sau altceva, o făcea parcă datorită unei vechi deprinderi de a susţine discuţia, nu în virtutea atenţiei sau curiozităţii — Nu mai e nimic altceva Asta-i tot — La drept vorbind, nu mă supăr pe dumneavoastră, încheie Ippolit absolut surprinzător și, cu siguranţă aproape inconștient, îi întinse mâna, chiar zâmbind",
    "760": " Evgheni Pavlovici se miră mai întâi, dar cu aerul cel mai serios din lume atinse mâna întinsă, parcă primindu-și iertarea — Nu pot să nu adaug, spuse el cu același ton de respect ambiguu, mulţumirea mea pentru că mi-aţi acordat atenţie, permiţându-mi să vorbesc, pentru că, după numeroasele mele observaţii, niciodată liberalul nostru nu e în stare să-i permită cuiva să aibă o opinie deosebită, motiv pentru care îi răspunde imediat oponentului său cu o înjurătură sau chiar cu ceva mai rău — Aveţi întru totul dreptate, observă generalul Ivan Feodorovici și, punându-și mâinile la spate, cu cel mai plictisit aer din lume, se retrase spre ieșirea de pe terasă, unde căscă înciudat — Gata, ajungă-ţi, domnule! îi declară deodată Lizaveta Prokofievna lui Evgheni Pavlovici M-aţi plictisit de tot — E târziu, spuse deodată Ippolit, ridicându-se îngrijorat și aproape speriat, privind zăpăcit în jur",
    "761": " V-am reţinut prea mult; am vrut să vă spun mi-am zis că gata pentru ultima oară a fost o fantezie Se vedea că se înviora în rafale, din delirul aproape veritabil își revenea brusc, pentru câteva clipe, își amintea deodată pe deplin conștient și rostea, cel mai adesea fragmentar, idei la care, poate, meditase mult și chinuitor în lungile, anostele ceasuri ale bolii, în pat, în singurătate, în insomnie — Adio! spuse el brusc, tăios Credeţi că mi-e ușor să vă zic: adio? Ha-ha! râse el cu ciudă de întrebarea sa penibilă și deodată, parcă înrăit de faptul că nu reușește să spună tot ce vrea, zise tare și iritat: Excelenţă! Am onoarea să vă invit la înmormântarea mea, firește, numai dacă veţi considera că merit să-mi faceţi cinstea, și vă poftesc pe toţi, domnilor, împreună cu generalul! Râse din nou; dar era deja râsul unui smintit",
    "762": " Lizaveta Prokofievna înaintă speriată până la el și-l apucă de mână Ippolit o privea fix, cu același râs, care însă nu mai continua, ci parcă se oprise și îi îngheţase pe chip — Știţi că am venit aici ca să văd copacii? Pe ăștia (arătă spre copacii din parc) nu-i caraghios? Nu-i așa că nu-i nimic caraghios în asta? o întrebă el serios pe Lizaveta Prokofievna și căzu brusc pe gânduri; apoi, peste o clipă, își săltă capul și, curios, începu să caute cu ochii pe cineva Îl căuta pe Evgheni Pavlovici care ședea foarte aproape, la dreapta, unde stătuse și mai înainte Însă Ippolit uitase și de aceea îl căuta de jur împrejur A, n-aţi plecat! exclamă el, găsindu-l în sfârșit Adineaori râdeaţi că am vrut să vorbesc un sfert de oră de la fereastră Dar să știţi că n-am numai optsprezece ani: atâta am zăcut pe perna aceea, atâta m-am uitat pe fereastra aceea, atâta am frământat în gând",
    "763": " de toate încât Mortul nu are vârstă, știţi și dumneavoastră Încă de săptămâna trecută m-am gândit la asta, când m-am trezit într-o noapte Știţi de ce vă temeţi cel mai mult? De sinceritatea noastră vă temeţi cel mai mult, deși ne dispreţuiţi! Și la asta tot atunci, pe pernă, m-am gândit Credeţi că am vrut să-mi râd de dumneavoastră, Lizaveta Prokofievna? Nu, n-am râs de dumneavoastră, n-am vrut decât să vă laud Kolea zicea că prinţul a spus că sunteţi un copil asta-i bine Dar ce-i cu mine voiam să mai spun ceva Își acoperi faţa cu palmele și căzu pe gânduri — Iată ce: adineaori, când vă luaţi adio de la mine, mi-am zis deodată: iată-i pe acești oameni și ei nu vor mai fi, niciodată nu vor mai fi! Nici copacii – va fi numai zidul de cărămidă roșie al casei lui Meyer",
    "764": " în dreptul ferestrei mele da, ia spune-le asta ia încearcă să le spui; iat-o pe această fată frumoasă doar ești mort, recomandă-te că ești un cadavru, spune că „mortul poate vorbi orice“ și că prinţesa Maria Alexeevna51 n-o să te dojenească, ha-ha! Nu râdeţi? întrebă el, rotindu-și spre toţi ceilalţi privirea nedumerită Știţi, pe pernă mi-au venit multe idei știţi, m-am convins că natura e foarte batjocoritoare Mai înainte aţi spus că sunt ateu, dar știţi că această natură e De ce râdeţi iar? Sunteţi îngrozitor de cruzi! rosti el deodată, cu revoltă tristă, privindu-i pe toţi Nu l-am corupt pe Kolea, încheie pe un cu totul alt ton, serios și convins, de parcă și-ar fi amintit subit și de asta",
    "765": " — Nimeni, nimeni nu râde aici de tine, liniștește-te! zise Lizaveta Prokofievna, aproape chinuindu-se Mâine o să vină alt doctor; celălalt a greșit; da’ stai jos, de-abia te ţii pe picioare! Delirezi Ah, ce să ne facem acum cu el! se agita ea, așezându-l în fotoliu O lacrimă îi luci pe obraz Ippolit se opri aproape uimit, își ridică mâna, o întinse temător și atinse lacrima Pe faţă îi apăru un zâmbet de copil — Vă începu el bucuros Nu știţi cât de mult vă cu cât entuziasm mi-a vorbit despre dumneavoastră el, Kolea îmi place entuziasmul lui Nu l-am corupt! Numai de el mă despart de toţi aș fi vrut să mă despart, de toţi – dar n-am avut pe nimeni aproape, pe nimeni",
    "766": " Am vrut să fiu om de acţiune, aș fi avut dreptul O, ce multe am vrut! Acum nu vreau nimic, nu vreau să vreau nimic, mi-am dat cuvântul că de-acum n-o să mai vreau nimic; lasă, adevărul n-au decât să-l caute alţii, fără mine! Da, natura e batjocoritoare! De ce, se agăţă el, frenetic, de această idee, de ce creează cele mai bune fiinţe ca să-și bată apoi joc de ele? Doar a făcut în așa fel încât unica fiinţă care a fost recunoscută pe pământ drept desăvârșită arătându-le-o oamenilor, tot pe ea a menit-o să spună cuvintele care au făcut să se verse atâta sânge, încât, dacă s-ar fi vărsat tot deodată, oamenii s-ar fi înecat cu siguranţă! O, bine că mor! Și eu, probabil, aș fi spus vreo minciună îngrozitoare, natura m-ar fi tras pe sfoară! N-am corupt pe nimeni",
    "767": " Am vrut să trăiesc pentru fericirea tuturor oamenilor, pentru descoperirea și proclamarea adevărului Mă uitam pe fereastră la zidul lui Meyer și mă gândeam că, vorbind doar un sfert de oră, i-aș convinge pe toţi, pe toţi; și o dată în viaţă m-am nimerit într-un loc cu dumneavoastră – dacă nu cu oamenii! – și ce a ieșit din asta? Nimic! A ieșit că mă dispreţuiţi! Deci, sunt inutil, deci sunt un prost, deci e timpul! Și n-am fost în stare să las nici o amintire! Nici un sunet, nici o urmă, nici o faptă, n-am propagat nici o idee! Nu râdeţi de prostul de mine! Uitaţi-mă! Uitaţi-mă toţi uitaţi-mă, vă rog, nu fiţi atât de cruzi! Să știţi, dacă n-ar fi dat peste mine această tuberculoză, mi-aș fi făcut singur seama Părea că mai avea multe de spus, dar nu-și termină discursul, se trânti în fotoliu, își acoperi faţa cu palmele și începu să plângă precum un copil",
    "768": " — Ei, acum ce ne facem cu el? exclamă Lizaveta Prokofievna, se repezi la el, îi luă capul și i-l strânse tare-tare la piept Ippolit plângea convulsiv Gata-gata! Hai, nu mai plânge, ţi-ajunge, ești băiat bun, Dumnezeu o să te ierte, căci ești neștiutor; hai, gata, fii bărbat Pe deasupra, o să-ţi fie rușine — Am acolo, spuse Ippolit, încercând să-și ridice puţin capul, am un frate și niște surori, care-s copii mici, sărmani, nevinovaţi Ea o să-i depraveze! Sunteţi sfântă, sunteţi un copil salvaţi-i! Smulgeţi-i din mâinile acestei ea rușine! O, ajutaţi-i, ajutaţi-i, Dumnezeu o să vă răsplătească însutit pentru asta, făceţi-o, pentru numele lui Dumnezeu, întru Hristos! — Ia spune, în sfârșit, Ivan Feodorovici, ce-i de făcut acum? strigă iritată Lizaveta Prokofievna",
    "769": " Fii bun și pune capăt maiestuoasei dumitale tăceri! Dacă nu hotărăști ceva, poţi să știi că rămân aici peste noapte; destul m-ai tiranizat cu despotismul dumitale! Lizaveta Prokofievna întreba cu entuziasm și mânie, așteptând un răspuns imediat Dar în asemenea cazuri, cei prezenţi, chiar dacă sunt mulţi, răspund de obicei prin tăcere, prin curiozitate pasivă, nedorind să-și asume nimic, și își exprimă părerile abia mult mai târziu Printre cei prezenţi erau și unii în stare să rămână aici chiar până dimineaţă fără să scoată o vorbă, de pildă Varvara Ardalionovna, care stătuse toată seara deoparte, tăcuse și ascultase tot timpul cu o curiozitate neobișnuită, având, poate, motivele ei s-o facă — Părerea mea, dragă, se pronunţă generalul, e, ca să zic așa, că acum aici este nevoie mai degrabă de o infirmieră bună decât de frământările noastre și, poate, de un om sigur, treaz, care să stea cu el peste noapte",
    "770": " În orice caz, am putea să-i cerem părerea prinţului și să-l lăsăm imediat în pace Iar mâine ne putem implica din nou — E ora douăsprezece, plecăm Merge cu noi sau rămâne la dumneavoastră? i se adresă prinţului, nervos și supărat, Doktorenko — Dacă doriţi, rămâneţi și dumneavoastră cu el, spuse prinţul Este loc destul — Excelenţă, spuse exaltat domnul Keller, ieșindu-i brusc generalului în faţă Dacă e nevoie pentru noapte de un om de nădejde, sunt gata să mă sacrific pentru prietenul meu ce suflet mare! De mult îl consider un om mare, Excelenţă! Eu, firește, mi-am cam neglijat educaţia, dar dacă mă critică, apoi perle, numai perle scoate, Excelenţă! Disperat, generalul îi întoarse spatele — M-aș bucura mult să rămână, desigur, îi e greu să călătorească acum, declară prinţul drept răspuns la întrebările iritate ale Lizavetei Prokofievna",
    "771": " — Dormi sau ce-i cu tine? Dacă nu vrei, domnule, îl iau la mine! Doamne, dar și ăsta de-abia se ţine pe picioare! Ce-i cu tine, ești bolnav? Mai înainte, negăsindu-l pe prinţ pe patul de moarte, Lizaveta Prokofievna exagerase, într-adevăr, găsind mulţumitoare starea sănătăţii lui, judecând după aspectul exterior, însă boala recentă, amintirile grele care o însoţiseră, oboseala produsă de această seară agitată, întâmplarea cu „fiul lui Pavlișcev“, întâmplarea de acum cu Ippolit – toate acestea marcaseră natura impresionabilă a prinţului, împingându-l cu adevărat într-o stare aproape de febrilitate Însă, pe lângă asta, în ochii lui se putea citi și altă grijă, chiar spaimă: îl privea temător pe Ippolit, ca și cum se aștepta la ceva din partea lui Deodată, Ippolit se ridică, grozav de palid, având întipărită pe faţă o expresie de rușine înspăimântătoare, ajunsă până la disperare Era trădată în special de ochii lui, care îi priveau cu ură și teamă pe cei prezenţi, de zâmbetul pierdut, strâmb, care îi aluneca pe buzele tremurătoare",
    "772": " Își plecă imediat ochii în pământ și merse împleticit, clătinându-se și continuând să zâmbească, până la Burdovski și Doktorenko, care stăteau în picioare lângă ieșirea de pe terasă — Ah, de asta mă temeam! exclamă prinţul Chiar așa trebuia să se întâmple! Ippolit se răsuci repede spre el cu cea mai turbată răutate și fiecare trăsătură de pe chipul lui părea că se zvârcolește și vorbește — A, de asta vă temeaţi! Credeţi că „chiar așa trebuia să se întâmple“? Atunci aflaţi că, dacă urăsc pe cineva dintre cei de aici, zbieră el cu horcăituri, strident, împroșcând stropi din gură (pe toţi, pe toţi vă urăsc!) – pe dumneavoastră, suflet iezuit, dulceag, idiot, milionar-binefăcător, pe dumneavoastră vă urăsc mai mult decât pe oricine, mai mult decât orice pe lume! V-am înţeles de mult și am început să vă urăsc de când am auzit de dumneavoastră, v-am urât cu toată ura sufletului meu",
    "773": " Dumneavoastră le-aţi pus pe toate la cale! Dumneavoastră m-aţi făcut să am criza asta! Pe-un muribund l-aţi făcut să se rușineze, dumneavoastră sunteţi vinovat de totala mea descurajare! V-aș ucide dacă mi-ar mai rămâne de trăit! N-am nevoie de binefacerile dumneavoastră, n-o să primesc, ascultaţi cu toţii, n-o să primesc nimic, de la nimeni! Am fost în delir și să nu îndrăzniţi să jubilaţi! Vă blestem pe toţi o dată pentru totdeauna! De data aceasta se sufocă de tot — I s-a făcut rușine de propriile lui lacrimi, îi șopti Lebedev Lizavetei Prokofievna „Chiar așa trebuia să se întâmple!“ Halal de prinţ! I-a citit toate gândurile Însă Lizaveta Prokofievna nu catadicsi să-i arunce vreo privire Stătea în picioare, dreaptă și mândră, cu capul sus, observându-i pe „acești omuleţi“ cu o curiozitate dispreţuitoare După ce Ippolit termină, generalul dădu să strângă din umeri; ea îl măsură furioasă din cap până în picioare, ca și cum ar fi căutat un răspuns în mișcarea făcută de el, apoi se întoarse imediat spre prinţ",
    "774": " — Mulţumesc, prinţe, excentric prieten al casei noastre, pentru seara plăcută pe care ne-ai oferit-o tuturor Cred că acum inima ţi se bucură că, în sfârșit, ai izbutit să ne amesteci și pe noi în neroziile dumitale Ajunge, drag prieten al casei noastre, îţi mulţumim că măcar ne-ai făcut să deschidem bine ochii și să te vedem în adevărata lumină! Înciudată, începu să-și aranjeze mantila, așteptând ca să plece „aceia“ În această clipă, de „aceia“ se apropie o birjă, după care, cu un sfert de oră înainte, Doktorenko avusese grijă să-l trimită pe fiul lui Lebedev, gimnazistul De îndată ce soţia tăcu, generalul își strecură și el cuvântul: — Într-adevăr, prinţe, nici nu mă așteptam după toate, după relaţiile noastre de prietenie și, în sfârșit, Lizaveta Prokofievna — Cum se poate așa ceva! exclamă Adelaida, care se apropie repede de prinţ și îi întinse mâna",
    "775": " Prinţul îi zâmbi cu un aer pierdut Deodată o șoaptă fierbinte, grăbită parcă, îi fripse urechea — Dacă nu vă descotorosiţi imediat de acești oameni mârșavi, vă voi urî toată viaţa, toată viaţa numai pe dumneavoastră vă voi urî ! îi șopti Aglaia; părea cuprinsă de frenezie, însă se întoarse cu spatele mai înainte ca prinţul să-i poată arunca o privire De altminteri, de-acum nu mai avea de ce și de cine să se descotorosească; între timp ceilalţi apucaseră să-l urce pe Ippolit în trăsură și plecară — Ce zici, mult o să mai ţină asta, Ivan Feodorovici? Ce părere ai? Mult timp o să-i mai suport pe băieţandrii ăștia răutăcioși? — Păi eu, dragă eu, firește, sunt gata și prinţul Totuși, Ivan Feodorovici îi întinse prinţului mâna, dar nu apucă să i-o strângă și fugi în urma Lizavetei Prokofievna care, cu scandal și mânie, cobora scara",
    "776": " Adelaida, logodnicul ei și Alexandra își luară, sinceri și prietenoși, rămas-bun de la prinţ Evgheni Pavlovici se număra și el printre ei, fiind singurul vesel — S-a întâmplat cum mi-am dorit eu! Păcat numai că, bietul de dumneavoastră, aţi avut de suferit, șopti el cu zâmbetul cel mai simpatic Aglaia plecă fără să-și ia rămas-bun Însă peripeţiile acestei seri încă nu se terminaseră; Lizaveta Prokofievna a fost nevoită să mai suporte o întâlnire neașteptată Nici nu apucă să pășească de pe scară în stradă (aceasta înconjura parcul), că deodată un echipaj splendid, o caleașcă, la care erau înhămaţi doi cai albi, trecu în goană pe lângă casa prinţului În caleașcă ședeau două doamne foarte frumoase Însă, nestrăbătând nici zece pași, caleașca se opri brusc; una dintre doamne se răsuci, ca și cum ar fi zărit chiar atunci un cunoscut pe care îl căuta",
    "777": " — Evgheni Pavlovici? Tu ești? strigă deodată o voce sonoră, plăcută, care-l făcu pe prinţ să tresară (poate încă pe cineva) Ah, ce bucuroasă sunt că în sfârșit te-am găsit! Ţi-am trimis în oraș un curier, doi! Te-au căutat toată ziua! Pe treptele scării, Evgheni Pavlovici încremeni ca trăsnit Și Lizaveta Prokofievna se oprise în loc, dar nu îngrozită și împietrită ca Evgheni Pavlovici: o privea pe fiinţa aceea impertinentă la fel de mândră și cu același dispreţ rece pe care și-l manifestase mai înainte faţă de „omuleţi“; imediat, își mută privirea sfredelitoare asupra lui Evgheni Pavlovici — O noutate! continuă vocea sonoră Nu-ţi fă griji cu poliţele lui Kupferov; Rogojin le-a cumpărat cu treizeci de mii, eu l-am convins Poţi fi liniștit încă vreo trei luni Iar cu Biskup și cu celelalte canalii rezolvăm noi, ca între amici! Asta-i, înseamnă că totu-i în ordine",
    "778": " Bucură-te! Pe mâine! Caleașca porni și dispăru repede — E smintită! strigă, în sfârșit, Evgheni Pavlovici, făcându-se roșu la faţă de furie și uitându-se zăpăcit împrejur Habar n-am ce-a vrut să spună! Care poliţe? Cine-i? Lizaveta Prokofievna continuă să-l privească încă vreo două secunde; în cele din urmă, porni cu pași repezi și apăsaţi spre casa ei, urmată de toţi ceilalţi Exact peste un minut pe terasa prinţului reveni Evgheni Pavlovici, extrem de surescitat — Prinţe, chiar nu știţi ce înseamnă asta? — Nu știu nimic, răspunse prinţul, stăpânit și el de o încordare extremă și bolnăvicioasă — Nu? — Nu — Nici eu nu știu! râse deodată Evgheni Pavlovici Zău, n-am avut nici un fel de relaţii cu ea în legătură cu poliţele, pe cuvântul meu de onoare! Dar ce-i cu dumneavoastră, leșinaţi? — O nu, nu, vă asigur că nu",
    "779": " XItc \"XI\" De-abia în a treia zi Epancinii se îmbunară cu totul Deși prinţul se învinuia de multe, după cum îi era obiceiul, și era sincer când se aștepta să fie pedepsit, avu totuși la început deplina convingere interioară că Lizaveta Prokofievna nu s-a putut supăra la modul serios pe el și că s-a supărat mai curând pe ea însăși De aceea prelungirea ostilităţilor, în cea de-a treia zi, îl puse în mare încurcătură Îl puseră în încurcătură și alte împrejurări, dar mai ales una dintre ele De-a lungul celor trei zile, ea luă progresiv amploare în mintea bănuitoare a prinţului (și în ultimul timp prinţul își reproșa singur două trăsături opuse de caracter, amândouă împinse până la exagerare: credulitatea sa „stupidă și obsedantă“ și, în același timp, o suspiciune „sinistră, josnică“) Într-un cuvânt, la sfârșitul celei de-a treia zi, aventura cu excentrica doamnă care discutase din caleașcă cu Evgheni Pavlovici ajunse să ia în închipuirea lui dimensiuni înspăimântătoare și misterioase",
    "780": " Esenţa enigmei, pe lângă cele două faţete ale chestiunii, consta pentru prinţ în întrebarea întristătoare: tocmai el va fi fiind vinovat de această nouă „monstruozitate“ sau numai? Însă nu spunea cine ar mai fi putut să fie Cât despre literele NFB, aici, după părerea lui, nu era decât o ștrengărie nevinovată, chiar ștrengăria cea mai copilărească, încât i-ar fi fost rușine să se gândească la ele cât de cât și, într-o anumită privinţă, aproape că ar fi dovedit o lipsă de onestitate dacă s-ar fi gândit De altfel, în chiar prima zi de după „serata“ aceea revoltătoare, când principala „cauză“ a talmeș-balmeșului fusese el însuși, prinţul avu de dimineaţă plăcerea să-i primească în casa lui pe prinţul Ș și pe Adelaida; amândoi „trecură pe la el mai ales ca să-l întrebe de sănătate“, trecură întorcându-se de la plimbare Acum Adelaida remarcase în parc un copac, un splendid copac bătrân, rămuros, cu crengile lungi și strâmbe acoperite de frunze tinere, cu o scorbură și o crăpătură; își pusese în gând să-l picteze neapărat, neapărat! Așa că aproape numai de asta vorbi în jumătatea de oră cât ţinu vizita ei",
    "781": " Prinţul Ș era amabil și simpatic ca de obicei, îl întrebă pe prinţ despre trecut, își aminti cum se cunoscuseră prima oară, așa că despre cele petrecute în ajun nu spuseră mai nimic În sfârșit, Adelaida nu se mai putu abţine, pufni în râs și i se destăinui că au venit incognito; însă cu aceasta destăinuirile încetară, deși incognito-ul dădea a înţelege că părinţii, adică mai ales Lizaveta Prokofievna, au faţă de prinţ o atitudine deosebit de defavorabilă Dar nici despre ea, nici despre Aglaia, nici chiar despre Ivan Feodorovici, Adelaida și prinţul Ș nu suflară o vorbă în timpul vizitei Plecând din nou la plimbare, nu-l invitară și pe prinţ Nu făcură nici măcar aluzie la o posibilă vizită a lui; în legătură cu asta, Adelaida chiar lăsă să-i scape o vorbă foarte semnificativă: povestindu-i despre o lucrare a ei în acuarelă, subit dori foarte mult să i-o arate",
    "782": " „Cum s-o fac mai repede? Staţi puţin! Sau v-o trimit astăzi prin Kolea, dacă apare, sau v-o aduc eu mâine, când o să ies la plimbare cu prinţul“ – puse ea, în sfârșit, capăt nedumeririlor, bucurându-se că a reușit să rezolve această problemă într-un mod atât de dibaci și comod pentru toţi La urmă, pe când își lua deja rămas-bun, prinţul Ș parcă își aminti brusc: — Ah, da, întrebă el, nu știţi măcar dumneavoastră, dragă Lev Nikolaevici, cine era persoana care l-a strigat ieri din caleașcă pe Evgheni Pavlovici? — Nastasia Filippovna era, spuse prinţul Încă n-aţi aflat că ea era? Și nu știu cine mai era cu ea — O știu, am auzit de ea! continuă prinţul Ș Dar ce însemnau strigătele? Recunosc, pentru mine e o mare enigmă pentru mine și pentru alţii Vorbele prinţului Ș îl arătau extrem de uimit",
    "783": " — Spunea de niște poliţe ale lui Evgheni Pavlovici, îi răspunse cu multă simplitate prinţul, care, de la nu știu ce cămătar, au ajuns pe mâinile lui Rogojin, la rugămintea ei, și că Rogojin nu-l va grăbi pe Evgheni Pavlovici — Am auzit, am auzit, dragul meu prinţ, dar așa ceva e imposibil! Evgheni Pavlovici nu putea avea aici nici un fel de poliţe! Cu averea lui E adevărat că, din superficialitate, i s-a mai întâmplat, chiar eu i-am mai sărit în ajutor Dar, cu asemenea avere, să dai poliţe unui cămătar și să fii îngrijorat de ele – e imposibil Și nu poate fi la per tu și în relaţii atât de amicale cu Nastasia Filippovna Aici e aici El jură că nu înţelege nimic, iar eu îi dau deplină crezare Problema e, însă, dragă prinţe, că am vrut să vă întreb: nu cumva știţi ceva? Adică, printr-o minune, n-a ajuns vreo vorbă la urechea dumneavoastră? — Nu, nu știu nimic, puteţi fi convins că n-am fost deloc implicat în această istorie",
    "784": " — Ah, prinţe, cum v-aţi schimbat! Pur și simplu, nu vă mai recunosc astăzi! Cum puteam să bănuiesc că aţi putea fi implicat în această tărășenie? Da, astăzi sunteţi indispus Îl îmbrăţișă și îl sărută — Cum adică să fiu implicat în „această“ tărășenie? Nu văd nici o „această“ tărășenie — Nu încape îndoială că persoana a dorit să-l pună cumva și prin ceva în încurcătură pe Evgheni Pavlovici, punându-i în cârcă, de faţă cu martori, cusururi pe care nu le are și nu le poate avea, răspunse prinţul Ș destul de sec Prinţul Lev Nikolaevici se fâstâci, totuși continuă să-l privească atent și întrebător pe celălalt prinţ; însă acesta tăcu — Dar dacă, pur și simplu, poliţele există? Dacă totul e întocmai cum a spus ea aseară? îngăimă, în sfârșit, prinţul cu un fel de nerăbdare — Vă spun doar, judecaţi și singur, ce-ar putea avea în comun Evgheni Pavlovici cu",
    "785": " ea, ba încă și cu Rogojin? Vă repet, averea lui este imensă, lucru pe care îl știu cu siguranţă; mai este și o moștenire pe care o așteaptă de la un unchi Nastasia Filippovna, pur și simplu Prinţul Ș tăcu din nou, cu siguranţă pentru că nu voia să mai vorbească faţă de prinţ despre Nastasia Filippovna — Reiese că, în orice caz, o cunoaște, nu? întrebă deodată prinţul Lev Nikolaevici, după aproape un minut de tăcere — Cred că s-au cunoscut; e un ușuratic! De altfel, dacă a existat ceva între ei, asta a fost demult, mai înainte, adică acum vreo doi-trei ani Doar l-a cunoscut și pe Toţki Însă acum n-ar mai putea exista ceva în genul acesta, la per tu n-au putut fi niciodată! Știţi și dumneavoastră că ea n-a putut fi văzută aici; n-a putut fi văzută nicăieri",
    "786": " Mulţi încă nu știu că și-a făcut din nou apariţia Echipajul l-am zărit acum trei zile, nu mai mult — Echipajul e excelent! spuse Adelaida — Da, echipajul e excelent Plecară amândoi, având, de altfel, atitudinea cea mai amicală, cea mai frăţească, s-ar putea spune, faţă de prinţul Lev Nikolaevici Însă pentru eroul nostru această vizită conţinea în sine chiar ceva crucial Să zicem că bănuia și el multe, chiar din timpul nopţii (poate, și mai dinainte), însă până în momentul vizitei nu se putuse decide să-și clarifice temerile Însă acum totul devenea clar: prinţul Ș, desigur, explica întâmplarea în mod eronat, totuși se învârtea în jurul adevărului, înţelesese totuși că aici e o intrigă (De altminteri, poate că înţelege absolut totul în sinea lui, însă nu vrea să se pronunţe și de aceea dă în mod intenţionat explicaţii eronate",
    "787": ") Cel mai limpede era că fusese vizitat (și anume de prinţul Ș) în speranţa unor lămuriri; dacă e așa, înseamnă că îl consideră de-a dreptul părtaș la intrigă Pe lângă aceasta, dacă totul e într-adevăr atât de important, înseamnă, deci, că ea are un scop teribil; care să fie, deci, scopul? Îngrozitor! „Și cum s-o opresc? Nu există nici o posibilitate s-o oprești, atunci când e sigură de scopul ei!“ Acest lucru prinţul îl știa deja din propria lui experienţă „E smintită Smintită!“ Dar prea, prea multe se adunaseră în dimineaţa aceea; existau și alte încurcături nerezolvate, și toate deodată, toate pretindeau să fie rezolvate imediat, așa că prinţul se simţea trist Îl distră puţin Vera Lebedeva, care veni la el cu Liubocika și, râzând, îi povesti ceva, mult timp În urma ei veni sora ei, cu gura căscată, după ele gimnazistul, fiul lui Lebedev, care încercă să-l convingă că „steaua Pelin“ din Apocalipsă, căzută pe pământ peste izvoarele apelor, este, în tâlcuirea tatălui lui, reţeaua de căi ferate împânzită peste Europa",
    "788": " De la Vera Lebedeva, prinţul află că Keller a descins la ei încă de ieri și că, după toate semnele, mult timp nu vor scăpa de el, întrucât și-a găsit aici companie și s-a împrietenit cu generalul Ivolghin: de altfel, a declarat că rămâne numai ca să-și completeze pregătirea intelectuală La drept vorbind, copiii lui Lebedev îi plăceau prinţului tot mai mult pe zi ce trecea Kolea lipsi toată ziua: plecase din zori la Petersburg (Și Lebedev plecase cu noaptea-n cap în aceeași direcţie, cu micile lui afaceri) Dar prinţul aștepta cu nerăbdare vizita lui Gavrila Ardalionovici, care trebuia neapărat să treacă astăzi chiar pe la dânsul Acesta veni pe la ora șase și ceva, imediat după masa de prânz Privindu-l, din prima clipă prinţul își zise că măcar acest domn trebuie să știe fără greșeală toate dedesubturile– și cum să nu le știe, avându-i drept ajutoare pe Varvara Ardalionovna și pe soţul ei? Dar între prinţ și Ganea relaţiile erau totuși cumva speciale",
    "789": " Prinţul, de pildă, îl împuternicise să se ocupe de afacerea cu Burdovski și îl rugase în mod deosebit s-o facă; însă, cu toată această încredere, cu tot ceea ce făcuse mai înainte, între ei amândoi rămâneau permanent câteva lucruri, despre care parcă s-ar fi înţeles reciproc să nu vorbească nimic Uneori prinţului i se părea că Ganea, poate, și-ar fi dorit din partea sa sinceritatea cea mai deplină, cea mai prietenească; acum, de pildă, de cum intrase, prinţul avu impresia că Ganea este în cel mai înalt grad convins de faptul că în acest moment ar fi cazul să spargă gheaţa dintre ei în legătură cu toate privinţele (Totuși, Gavrila Ardalionovici nu prea avea timp; la Lebedev, îl aștepta soră-sa; amândoi se grăbeau, aveau nu se știe ce treabă de făcut) Însă, dacă Ganea se aștepta într-adevăr la o serie întreagă de întrebări nerăbdătoare, de confidenţe spontane, de efuziuni prietenești – desigur, se înșela foarte mult",
    "790": " În cele douăzeci de minute cât ţinu vizita lui, prinţul a fost chiar foarte îngândurat, aproape distrat Nici nu putea fi vorba de întrebările la care se aștepta Ganea, mai exact de o singură întrebare, cea principală Atunci și Ganea se decise să vorbească cu mai multă reţinere Turuind fără încetare, povesti timp de douăzeci de minute, râse, susţinu cea mai simpatică și precipitată trăncăneală, dar problema cea mai importantă nu o atinse Printre altele, Ganea spuse că Nastasia Filippovna nu se află aici, la Pavlovsk, decât de patru zile, dar că deja atrage asupra ei atenţia generală Locuiește pe o stradă, Matrosskaia, într-o casă mică, nearătoasă, la Daria Alexeevna, iar echipajul ei pare a fi cel mai grozav din Pavlovsk Împrejurul ei s-a și adunat o mulţime întreagă de aventurieri bătrâni și tineri; uneori aceștia îi însoţesc călări caleașca Ca și mai înainte, Nastasia Filippovna este foarte exigentă, primește în casă numai pe alese",
    "791": " Cu toate acestea a strâns pe lângă ea o echipă întreagă, are cine s-o apere la nevoie Dintre vilegiaturiști, unul, logodit deja în mod oficial, s-a și certat din pricina ei cu logodnica lui; un general bătrân mai că nu și-a blestemat fiul Ia deseori la plimbare cu caleașca o fetișcană splendidă, care de-abia a împlinit șaisprezece ani, rudă îndepărtată de-a Dariei Alexeevna; fetișcana cântă bine – așa că seara căsuţa lor se face remarcată Cu toate acestea, Nastasia Filippovna se poartă foarte decent, se îmbracă modest, dar cu un bun-gust neobișnuit și toate doamnele “îi invidiază bunul-gust, frumuseţea și echipajul“ — Incidentul excentric de ieri, zise Ganea, a fost cu siguranţă intenţionat și, firește, nu schimbă cu nimic situaţia Dacă cineva ar dori să creeze o opinie defavorabilă despre ea, ar trebui să-i caute nod în papură sau s-o calomnieze, ceea ce, de altfel, nu va întârzia să se întâmple, încheie Ganea, care se aștepta ca prinţul să întrebe neapărat: „De ce spune că incidentul de ieri a fost intenţionat? Și de ce nu va întârzia să se întâmple?“ Dar prinţul nu întrebă",
    "792": " În privinţa lui Evgheni Pavlovici, Ganea își dădu drumul la gură singur, fără să fie întrebat în mod special, lucru foarte ciudat, pentru că începu această discuţie fără nici un motiv După părerea lui Gavrila Ardalionovici, Evgheni Pavlovici n-a cunoscut-o mai demult pe Nastasia Filippovna, și în momentul de faţă o cunoaște de-abia un pic și numai pentru că acum patru zile i-a fost prezentat de cineva la o plimbare și e foarte puţin probabil să-i fi trecut vreodată pragul împreună cu ceilalţi Cât despre poliţe, și aici ar putea fi ceva (lucru pe care Ganea îl știe cu siguranţă); desigur, averea lui Evgheni Pavlovici este imensă, însă „câteva chestiuni legate de avere se află într-o anumită neorânduială“ Atingând acest subiect demn de atenţie, Ganea se abţinu să mai adauge ceva Despre ieșirea de ieri a Nastasiei Filippovna nu spuse nimic, cu excepţia celor pomenite în treacăt mai sus",
    "793": " În sfârșit, Varvara Ardalionovna veni să-l ia pe Ganea, stătu un minut, anunţă (tot fără să fie rugată) că Evgheni Pavlovici astăzi, poate și mâine, se va afla la Petersburg, că soţul ei (Ivan Petrovici Ptiţân) e tot la Petersburg, poate chiar în legătură cu treburile lui Evgheni Pavlovici, din care se pare că ieșise ceva la iveală Plecând, ea adăugă că astăzi Lizaveta Prokofievna este într-o stare sufletească infernală, dar cel mai îngrozitor e că Aglaia s-a certat cu toată familia, nu numai cu tatăl și mama ei, ci și cu amândouă surorile – și că „asta nu-i bine deloc“ Dându-i parcă în treacăt această veste (care pentru prinţ era extrem de importantă), fratele și sora se retraseră Despre afacerea cu „fiul lui Pavlișcev“, Ganea nu suflase o vorbă, poate dintr-o falsă modestie, poate „ca să nu lezeze sentimentele prinţului“, dar prinţul îi mulţumi totuși încă o dată pentru zelul depus în elucidarea problemei",
    "794": " Prinţul era bucuros că fusese lăsat, în sfârșit, singur; coborî de pe terasă, traversă strada și intră în parc; voia să plănuiască și să decidă încă un pas Dar acest „pas“ era dintre aceia care nu se plănuiesc, care chiar nu se plănuiesc deloc și pe care doar trebuie să te decizi să-i faci; deodată simţi că ar vrea grozav de mult să lase totul baltă aici și să plece înapoi de unde a venit, cât mai departe, într-un loc uitat de lume, să plece chiar acum, fără să-și ia rămas-bun de la nimeni Presimţea că, dacă mai rămâne aici măcar câteva zile, negreșit se va cufunda irevocabil în această lume și tot această lume va fi de-acum înainte destinul lui Dar nu medită nici zece minute și își spuse imediat că evadarea este „imposibilă“, că ar însemna aproape o lașitate, că are în faţă niște probleme atât de importante, încât trebuie să le rezolve sau măcar să depună toate eforturile pentru rezolvarea lor",
    "795": " Cu aceste gânduri se întoarse acasă, fără să se fi plimbat nici un sfert de oră Era nefericit cu totul în momentul acela Lebedev încă nu venise acasă, așa că spre seară izbuti să dea buzna la prinţul Keller, nu chiar beat, dar predispus la efuziuni sentimentale și confidenţe Declară de-a dreptul că a venit să-i povestească prinţului toată viaţa lui și că tocmai de asta a rămas la Pavlovsk Nu exista nici cea mai mică posibilitate să-l dea afară: nu ar fi ieșit nici în ruptul capului Keller părea pregătit să vorbească foarte mult și dezlânat, însă aproape de la primele cuvinte sări la concluzie și declară că și-a pierdut până într-atâta „orice umbră de moralitate“ (numai și numai din lipsa de credinţă faţă de Atotputernicul), încât a ajuns chiar să fure „Dacă vă puteţi imagina!“ — Ascultă, Keller, în locul dumitale mi-aș zice că-i mai bine să nu mărturisesc așa ceva fără a avea motive serioase, începu prinţul",
    "796": " De fapt, nu cumva te ponegrești singur, cu bună știinţă? — Numai dumneavoastră vă mărturisesc și o fac doar cu scopul de a-mi favoriza dezvoltarea intelectuală! N-o să mai spun nimănui; când o să mor, voi lua cu mine sub giulgiu această taină! Dar, prinţe, dacă aţi ști, numai dacă aţi ști ce greu e să faci rost de bani în vremea noastră! De unde să-i iei, daţi-mi voie să vă întreb după asta? Există un singur răspuns: „Adă încoace aurul și briliantele și pentru ele îţi voi da“, adică ar trebui să ofer ceea ce nu am, vă puteţi imagina una ca asta? Până la urmă m-am supărat, am tot stat eu ce-am mai stat „Dar pe smaralde, zic, îmi daţi?“ „Și pe smaralde, zice, îţi dau“ „Foarte bine“, răspund eu, îmi iau pălăria și plec; naiba să vă ia de ticăloși, zău așa! — Chiar aveai smaralde? — Ce smaralde să am! O, prinţe, cu ce seninătate naivă, aș zice chiar bucolică, priviţi viaţa! Până la urmă prinţul simţi dacă nu milă, cel puţin un fel de jenă",
    "797": " Chiar îi trecu prin cap gândul: „Oare nu s-ar putea face ceva din omul acesta prin influenţa binefăcătoare a cuiva?“ Din anumite pricini, considera că propria lui influenţă ar fi total nepotrivită – nu din autodesconsideraţie, ci datorită unei concepţii deosebite asupra lucrurilor Încetul cu încetul, discuţia se înfiripă, încât nu le mai venea să se despartă Cu o ușurinţă neobișnuită, Keller mărturisea lucruri despre care nici nu-ţi puteai imagina că se pot povesti Începând fiecare povestire, îl încredinţa pe interlocutor că se căiește și că „e plin de lacrimi“ pe dinăuntru, însă povestea ca și cum s-ar fi mândrit cu fapta săvârșită și o făcea uneori cu atâta haz, încât până la urmă și el, și prinţul ajunseră să râdă cu hohote, ca smintiţii — Principalul e că ai un fel de credulitate copilărească și o sinceritate neobișnuită, spuse, în sfârșit, prinţul Știi că prin asta ajungi să fii foarte simpatic? — Sunt gentilom, gentilom și cavaler! întări cu înduioșare Keller",
    "798": " Dar, știţi, prinţe, asta numai în vise și, ca să zic așa, când sunt cu curaj, însă în realitate nu-mi izbutește niciodată! Și de ce-o fi așa? N-am nici cea mai mică idee — Nu dispera Acum se poate afirma că ţi-ai expus în faţa mea toate dedesubturile; cel puţin, mi se pare că, la cele pe care mi le-ai povestit acum, nu se mai poate adăuga nimic, nu-i așa? — Nu se mai poate?! exclamă Keller cu un fel de regret O, prinţe, dacă aţi ști cât de elveţian, ca să zic așa, este modul în care înţelegeţi omul! — Oare chiar se mai poate adăuga? spuse prinţul cu mirare sfioasă Atunci, Keller, la ce te-ai așteptat de la mine și de ce ai venit cu spovedania dumitale? — De la dumneavoastră? La ce m-am așteptat? În primul rând, e o plăcere să vă cunoască omul naivitatea; e o plăcere să stea și să discute cu dumneavoastră; cel puţin știu că în faţa mea e persoana cea mai generoasă cu putinţă, iar în al doilea rând",
    "799": " în al doilea rând Se încurcă — Nu cumva ai vrut să-mi ceri niște bani cu împrumut? îi sugeră prinţul cu foarte multă seriozitate și simplitate, chiar parcă întrucâtva sfios Keller chiar se cutremură; repede, cu aceeași uimire, îl privi pe prinţ în ochi și bătu tare cu pumnul în masă — Uite, tocmai cu asta îl faceţi pe om să-și piardă capul cu desăvârșire! Iertaţi-mă, prinţe: aveţi atâta naivitate, atâta nevinovăţie, cum nici măcar în veacul de aur nu s-a mai pomenit și, în același timp, vedeţi prin om, profunda dumneavoastră ascuţime a observaţiei îl străpunge ca o săgeată Însă, daţi-mi voie, prinţe, asta cere explicaţii, pentru că eu sunt pur și simplu derutat! Desigur, la urma urmei, scopul meu era să vă cer bani cu împrumut, dar întrebarea despre bani mi-aţi pus-o ca și cum nu aţi găsi în ea nimic reprobabil, ca și cum chiar așa trebuie să se întâmple",
    "800": " — Da din partea dumitale, chiar așa trebuia să se întâmple — Și nu sunteţi indignat? — Păi de ce? — Aflaţi, prinţe, că am rămas aici de ieri seară în primul rând pentru că-l respect foarte mult pe arhiepiscopul francez Bourdaloue52 (am tot destupat sticle cu Lebedev până la ora trei) și, în al doilea rând, ceea ce-i mai important (și îmi fac toate crucile că vă spun adevărul gol-goluţ), am rămas pentru că am vrut, ca să zic așa, expunându-vă spovedania mea deplină, din toată inima, să contribui astfel la propria dezvoltare intelectuală; cu acest gând am adormit pe la ora patru, având ochii înlăcrimaţi Acum să mai credeţi ce spune persoana cea mai onestă: chiar în momentul când adormeam, inundat la modul sincer de lacrimi interioare și, ca să zic așa, exterioare (pentru că, în cele din urmă, ajunsesem să plâng, asta o ţin minte!), mi-a venit o idee infernală: „Ce-ar fi, la o adică, după spovedanie, să-i cer niște bani?“ În felul acesta, spovedania mi-am pregătit-o, ca să zic așa, sub forma unui „phéneserphe în sos de lacrimi“53, pentru ca lacrimile să-mi netezească drumul și dumneavoastră, înduioșându-vă, să-mi număraţi în palmă o sută cincizeci de rublișoare",
    "801": " Nu sunteţi de părere că-i o josnicie? — Păi, ceea ce spui cu siguranţă nu-i adevărat, pur și simplu așa s-a potrivit S-au ciocnit două idei, asta se întâmplă foarte des Mie mi se întâmplă neîncetat De altfel, cred că nu-i bine și, dacă ai ști, Keller, asta mi-o reproșez cel mai mult Acum dumneata parcă ai fi povestit ce se întâmplă cu mine Uneori chiar mi s-a întâmplat să mă gândesc, continuă prinţul, trădându-și interesul serios, veritabil și profund, că toţi oamenii simt același lucru, așa că începusem chiar să-mi găsesc justificare, pentru că este grozav de greu să lupţi cu aceste gânduri duble; am trecut prin asta Dumnezeu știe cum vin ele și cum încolţesc Însă, dumneata spui de-a dreptul că e o josnicie! Acum începe iar să-mi fie frică de aceste gânduri Așa că, în orice caz, nu eu sunt cel în măsură să te judece",
    "802": " Totuși, după părerea mea, nu se poate spune direct că asta-i josnicie Dumneata ce crezi? Ai recurs la un subterfugiu, pentru ca, printre lacrimi, să capeţi banii, dar tot dumneata juri că spovedania a mai avut un scop, onest, nu doar pe cel pecuniar; cât despre bani, ai nevoie ca să faci chefuri, nu-i așa? Și, după această spovedire, beţia ar fi, desigur, un semn al lipsei de voinţă Dar și de beţie cum să te lași într-o clipă? Doar e imposibil Atunci ce-i de făcut? Ce zici, n-ar fi mai bine să-i dăm voie conștiinţei dumitale să hotărască? Prinţul îl privea extrem de curios pe Keller Se vedea clar că problema gândurilor duble îl preocupa de mult — Ei, după toate astea, chiar nu înţeleg de ce se spune că sunteţi idiot! strigă Keller Prinţul se înroși ușor — Dacă ar fi fost vorba de predicatorul Bourdaloue, el n-ar fi cruţat omul, dar dumneavoastră l-aţi cruţat pe omul din mine și m-aţi judecat omenește! Ca să mă pedepsesc eu însumi și ca să vă arăt că sunt impresionat, nu vreau o sută cincizeci de ruble, daţi-mi numai douăzeci și cinci și basta! Atât îmi trebuie, pentru două săptămâni, în orice caz",
    "803": " Mai devreme de două săptămâni nu mai vin să vă cer bani Am vrut s-o răsfăţ un pic pe Agașka, dar nu merită O, dragă prinţe, să vă binecuvânteze Dumnezeu! În sfârșit, intră Lebedev, care tocmai se întorsese acasă, și se încruntă zărind hârtia de douăzeci și cinci de ruble din mâna lui Keller Însă Keller, văzându-se cu banii, se și grăbi să plece, așa că se retrase imediat Lebedev se apucă de îndată să-l vorbească de rău — Ești nedrept, s-a căit într-adevăr sincer, observă, în sfârșit, prinţul — Mare lucru să te căiești! Doar și eu aseară o ţineam morţiș: „Sunt ticălos, ticălos!“ și nu erau decât vorbe goale! — Deci, la dumneta n-au fost decât vorbe goale? Și eu care credeam — Ei, dumneavoastră, numai dumneavoastră vă spun adevărul, pentru că citiţi omul: și vorbele, și fapta, și minciuna, și adevărul – toate astea la mine-s laolaltă și absolut sincere",
    "804": " Adevărul și fapta constau la mine din căinţă veritabilă, puteţi să mă credeţi sau nu, sunt gata să jur, dar vorbele și minciuna constau din gândul infernal (și prezent mereu) cum să-l prind pe om, cum să-l aduc în starea ca, vărsând în faţa lui lacrimi de pocăinţă, să câștig ceva de la el Zău că așa-i! Altuia nu i-aș spune – ar râde de mine și ar scuipa; dar dumneavoastră, prinţe, judecaţi omenește — Uite, exact același lucru mi l-a spus și el mai înainte! strigă prinţul Și amândoi parcă v-aţi lăuda Chiar mă și miraţi, numai că el e mai sincer, pe când dumneata ţi-ai făcut din asta o adevărată meserie Ei, gata, Lebedev, nu te strâmba și nu pune mâna la inimă N-ai să-mi spui nimic? Nu intrai la mine degeaba Lebedev începu să se codească și să se strâmbe",
    "805": " — Te-am așteptat toată ziua ca să-ţi pun o întrebare; spune măcar o dată în viaţă adevărul de la primul cuvânt: ai avut sau nu vreo contribuţie la apariţia caleștii de ieri? Lebedev se strâmbă din nou, începu să chicotească, își frecă mâinile, în cele din urmă chiar strănută, dar încă nu îndrăznea să spună ceva — Văd că ai contribuit — Dar în mod indirect, numai în mod indirect! Vă spun adevărul, adevărat! Contribuţia mea n-a fost decât că, la momentul oportun, i-am dat de știre persoanei știute că s-a adunat la mine cutare societate și că sunt prezente unele persoane — Știu că l-ai trimis acolo pe fiul dumitale, chiar el mi-a spus adineaori Dar vreau să știu ce-i cu intriga asta! exclamă prinţul nerăbdător — Nu-i intriga mea, nu-i a mea, obiectă Lebedev, alţii sunt la mijloc, alţii și, ca să zic așa, e mai degrabă o fantezie decât o intrigă",
    "806": " — Păi despre ce-i vorba? Explică-mi, pentru numele lui Hristos! Chiar nu înţelegi că mă privește în mod direct? Doar este împroșcat cu noroi Evgheni Pavlovici — Prinţe! Prealuminate prinţe! începu iarăși să se strâmbe Lebedev Doar dumneavoastră sunteţi cel care nu-mi permite să spun tot adevărul; doar am mai început să vă spun adevărul; nu m-aţi lăsat să continui Prinţul tăcu și chibzui — Bine, spune adevărul, rosti el cu greutate, ca după o mare luptă dusă cu sine — Aglaia Ivanovna începu imediat Lebedev — Taci, taci! strigă prinţul frenetic, roșind cu totul de furie, poate și de rușine Nu se poate, asta-i curată prostie! Toate astea dumneata le-ai scornit și niște smintiţi ca dumneata Să nu mai aud așa ceva de la dumneata! Seara târziu, după ora zece, apăru Kolea cu un sac întreg de noutăţi",
    "807": " Știrile erau din două surse: de la Petersburg și de la Pavlovsk Îi relată în grabă noutăţile principale de la Petersburg (mai ales despre Ippolit și despre istoria din ajun), cu gândul de a reveni la ele mai târziu, după care trecu la cele din Pavlovsk Cu trei ore în urmă se întorsese de la Petersburg și, nemaitrecând pe la prinţ, se dusese de-a dreptul la Epancini „Acolo e de groază!“ Firește, pe primul plan se afla caleașca, dar cu siguranţă se mai întâmplase o pacoste, de care prinţul nu știa „Desigur, n-am spionat și n-am vrut să descos pe nimeni: de altminteri, am fost primit bine, mai bine decât m-am așteptat; însă despre dumneavoastră, prinţe, nu s-a suflat o vorbă!“ Dar cel mai important și mai amuzant era că Aglaia se certase cu ai casei din pricina lui Ganea Habar n-avea cum s-au petrecut lucrurile, dar știa precis că Ganea fusese motivul care declanșase cearta (dacă vă puteţi imagina), și cearta e grozavă, deci trebuie să fie ceva important la mijloc",
    "808": " Generalul a sosit târziu, a sosit încruntat, a sosit cu Evgheni Pavlovici, care a fost primit excelent, iar Evgheni Pavlovici era surprinzător de vesel și de simpatic Vestea cea mai importantă era că, fără multă zarvă, Lizaveta Prokofievna a chemat-o în camera ei pe Varvara Ardalionovna, care se întreţinea cu domnișoarele, și a alungat-o odată pentru totdeauna din casă, de altminteri în maniera cea mai respectuoasă cu putinţă – „asta chiar de la Varia am auzit-o“ Dar când Varia a ieșit de la Lizaveta Prokofievna și și-a luat rămas-bun de la domnișoare, ele nici nu știau că Variei i se interzisese pentru totdeauna să le mai pășească pragul și că își ia rămas-bun de la ele pentru ultima dată — Păi Varvara Ardalionovna n-a fost la mine pe la ora șapte? întrebă prinţul mirat — A fost alungată spre ora opt sau chiar la opt",
    "809": " Îmi pare foarte rău de Varia, mi-e milă de Ganea fără îndoială amândoi se ţin de eternele lor intrigi, fără asta nu pot trăi Și niciodată n-am putut ști ce pun ei la cale și nici nu vreau să știu Dar vă încredinţez, simpaticul și bunul meu prinţ, că Ganea are inimă În multe privinţe e un om pierdut, dar în altele are niște calităţi care merită căutate pentru a fi descoperite, iar eu n-o să-mi iert niciodată faptul că până acum nu l-am înţeles Nu știu dacă mai pot continua acum, după istoria cu Varia Ce-i drept, de prima dată m-am înfăţișat absolut independent și separat, totuși trebuie să mai reflectez — Degeaba exagerezi cu părerea dumitale de rău faţă de Ganea, observă prinţul Dacă lucrurile au ajuns până aici, înseamnă că Lizaveta Prokofievna îl socotește primejdios pe fratele dumitale, deci speranţele lui, pe care le știm, se confirmă",
    "810": " — Ce, care speranţe? strigă uluit Kolea Doar nu credeţi că Aglaia asta nu se poate Prinţul tăcu — Sunteţi teribil de sceptic, prinţe, adăugă Kolea peste vreo două minute, am observat că de la un timp aţi devenit extrem de sceptic; începeţi să nu mai credeţi nimic și să tot faceţi presupuneri; am întrebuinţat corect, în cazul de faţă, cuvântul „sceptic“? — Cred că da, deși, de altfel, nu-s nici eu sigur — Totuși renunţ chiar eu la cuvântul „sceptic“, am găsit o altă explicaţie! strigă deodată Kolea Sunteţi gelos, nu sceptic! Sunteţi infernal de gelos pe Ganea pentru fata semeaţă pe care o știm! Spunând asta, Kolea sări în picioare și izbucni în râs cum, poate, nu mai reușise niciodată să râdă Văzând că prinţul a roșit de tot, Kolea începu să râdă și mai tare; îi plăcea grozav ideea că prinţul este gelos din pricina Aglaiei, dar încetă imediat, observând că acesta era mâhnit cu adevărat",
    "811": " Apoi, cu seriozitate și îngrijorare, mai vorbiră vreo oră sau o oră și jumătate A doua zi, având o treabă care nu suferea amânare, prinţul își petrecu toată dimineaţa la Petersburg Întorcându-se spre Pavlovsk când trecuse deja de ora patru după-amiază, se întâlni la gară cu Ivan Feodorovici Acesta îl apucă iute de mână, se uită în jur, parcă speriat, apoi îl trase în vagonul de clasa I, ca să călătorească împreună — În primul rând, dragul meu prinţ, nu te supăra pe mine; dacă te-am necăjit cu ceva, uită Aș fi trecut singur aseară pe la tine, dar n-am știut ce părere ar avea Lizaveta Prokofievna Acasă la mine, pur și simplu e un iad, s-a instalat acolo un sfinx misterios, iar eu umblu aiurea, fără să înţeleg nimic În ce mă privește, cred că, dintre noi toţi, ești cel mai puţin vinovat, deși multe s-au întâmplat datorită ţie",
    "812": " Vezi, prinţe, e plăcut să fii filantrop, dar nu prea mult Poate ai și simţit gustul acestei plăceri Mie, desigur, îmi place bunătatea și o respect pe Lizaveta Prokofievna, dar Generalul continuă mult timp în felul acesta, însă cuvintele lui erau uimitor de incoerente Se vedea că era tulburat și extrem de derutat de o situaţie pe care n-o înţelegea absolut deloc — Pentru mine nu există nici o îndoială că n-ai aici nici un amestec, se pronunţă el, în sfârșit, mai clar Dar nu ne mai vizita o vreme, te rog prietenește, măcar cât timp nu va bate vântul din altă parte Cât despre Evgheni Pavlovici, strigă el cu o însufleţire neobișnuită, totul e calomnie absurdă, cea mai mare dintre calomnii! E o defăimare, o intrigă, cineva dorește să strice totul și să ne facă să ne certăm Vezi, prinţe, îţi șoptesc la ureche: între mine și Evgheni Pavlovici încă nu s-a rostit nici o vorbă, pricepi? Nu suntem legaţi prin nimic, însă această vorbă poate fi rostită și chiar curând, poate chiar foarte curând! Deci, totul a fost cu scopul de a dăuna afacerii",
    "813": " Și nu înţeleg de ce! E o femeie extraordinară, o femeie excentrică, mi-e atât de frică de ea, încât de-abia mai dorm Și ce echipaj, ce cai albi, doar e-un adevărat șic, doar e chiar ceea ce pe franţuzește se numește „chic“! Cine să-i fi dat toate astea? Zău, mi-am luat un păcat pe suflet, acum trei zile l-am bănuit pe Evgheni Pavlovici Mi-am dat seama însă că e imposibil și, dacă e imposibil, atunci ea de ce mai vrea să strice totul? Asta, asta-i întrebarea! Ca să și-l păstreze pe Evgheni Pavlovici? Însă îţi repet, pe crucea mea, că nu se cunosc și că poliţele-s curată născocire! Și cu câtă impertinenţă îi strigă tu, ca să se-audă din celălalt capăt al străzii! E cel mai curat complot! Se înţelege că trebuie să respingem totul cu dispreţ și să ne dublăm respectul faţă de Evgheni Pavlovici Asta i-am spus-o și Lizavetei Prokofievna",
    "814": " Acum îţi voi destăinui bănuiala mea cea mai intimă: sunt absolut convins că a făcut-o ca să se răzbune pe mine personal, ţii minte, pentru ce-a fost cândva, deși niciodată nu m-am făcut cu nimic vinovat faţă de ea Roșesc numai când îmi amintesc Acum uite că și-a făcut apariţia, iar eu tocmai speram că a dispărut cu totul Pe unde umblă acest Rogojin, ia spuneţi-mi, vă rog? Credeam că dumneaei e de mult doamna Rogojina Într-un cuvânt, omul era în mare derută Aproape toată ora cât dură drumul vorbi singur, punea întrebări, tot el răspundea la ele, îi strângea interlocutorului mâna și îl convinse măcar de ceva: nici nu se gândea să-l suspecteze câtuși de puţin pe prinţ Acest lucru era important pentru el Generalul termină cu o povestire despre unchiul lui Evgheni Pavlovici, șeful unei cancelarii din Petersburg – „la loc de frunte, șaptezeci de ani, viveur, gurmand și îndeobște un bătrânel cu apucături",
    "815": " Ha! Ha! Știu că a auzit de Nastasia Filippovna și chiar a umblat după ea Am trecut adineaori pe la el; nu primește, e bolnav, dar e bogat, bogat, are influenţă și să-i dea Dumnezeu mulţi ani cu sănătate, dar iarăși toată averea îi va rămâne lui Evgheni Pavlovici Da, da însă mie îmi e totuși frică! Nu înţeleg de ce, dar mi-e frică Parcă ar pluti ceva în aer, precum un liliac, zboară năpasta și mi-e frică, mi-e frică!“ Și, în sfârșit, de-abia în a treia zi, așa cum am scris mai sus, a urmat împăcarea oficială a Epancinilor cu prinţul Lev Nikolaevici XIItc \"XII\" Era ora șapte după-amiază; prinţul se pregătea să se ducă în parc Deodată, Lizaveta Prokofievna intră la el pe terasă — În primul rând, să nu îndrăznești să crezi, începu ea, că am venit la tine ca să-mi cer iertare",
    "816": " Prostii! Ești vinovat până peste cap Prinţul tăcea — Ești vinovat sau nu? — La fel de vinovat ca și dumneavoastră De altfel, nici eu, nici dumneavoastră nu suntem vinovaţi cu bună știinţă Cu trei zile în urmă mă consideram vinovat, însă acum mi-am dat seama că nu sunt — Așa deci! Bine; ascultă și stai jos, pentru că eu n-am de gând să stau în picioare Se așezară amândoi — În al doilea rând: nici un cuvânt despre băieţandrii răutăcioși! Stau și vorbesc cu tine zece minute; am venit la tine ca să aflu ceva (tu, poate, te gândeai la Dumnezeu știe ce?) și, dacă sufli măcar o vorbă despre băieţii aceia impertinenţi, mă ridic, plec și o rup de tot cu tine — Bine, îi răspunse prinţul — Dă-mi voie să te întreb: ai binevoit să trimiţi, acum o lună sau o lună și jumătate, cam prin săptămâna Paștelui, o scrisoare Aglaiei? — I-am scris",
    "817": " — Cu ce scop? Ce era în scrisoare? Arată-mi scrisoarea! Ochii Lizavetei Prokofievna ardeau, mai că nu tremura de nerăbdare — Scrisoarea n-o am, spuse prinţul, grozav de uimit și de intimidat Dacă n-a rupt-o, trebuie să fie la Aglaia Ivanovna — Nu mai umbla cu șoalda! Ce i-ai scris? — Nu umblu cu șoalda și nu mi-e frică de nimic Nu văd nici un motiv să nu-i fi scris — Taci! O să vorbești pe urmă Ce era în scrisoare? De ce ai roșit? Prinţul chibzui — Nu știu ce gânduri aveţi, Lizaveta Prokofievna Văd numai că scrisoarea nu v-a făcut deloc plăcere Fiţi de acord că aș putea refuza să răspund la această întrebare; dar, ca să vă arăt că nu mi-e frică pentru scrisoare și nu regret că am scris-o și nici nu roșesc câtuși de puţin din pricina ei (prinţul mai că nu se făcu de două ori și mai roșu la faţă), vă voi reproduce scrisoarea, deoarece cred că o știu pe de rost",
    "818": " Spunând aceasta, prinţul îi reproduse scrisoarea aproape cuvânt cu cuvânt, cum o scrisese — Mare galimatias! Ce crezi că înseamnă prostiile astea? îl întrebă tăios Lizaveta Prokofievna, după ce ascultă conţinutul scrisorii cu o atenţie neobișnuită — Nici eu nu știu pe de-a-ntregul; știu că sentimentul meu a fost sincer Acolo mi s-a întâmplat să am parte de momente de viaţă deplină și speranţe extraordinare — Ce speranţe? — E greu să vă explic, oricum nu erau speranţele la care, poate, dumneavoastră vă gândiţi acum ei, într-un cuvânt, speranţe de viitor și bucurie că, poate, acolo nu sunt străin, nu sunt din altă ţară Subit, a ajuns să-mi placă în patrie Într-o dimineaţă cu soare am pus mâna pe condei și i-am scris o scrisoare, de ce tocmai ei – nu știu Dar câteodată vrei să ai un prieten lângă tine; și eu, probabil, mi-am dorit un prieten",
    "819": " adăugă prinţul, după un moment de tăcere — Ești cumva îndrăgostit de ea? — N-nu ca ca unei surori i-am scris; am și semnat ca fratele ei — Hm; cu intenţie; înţeleg — Mi-e foarte greu să vă răspund la întrebările astea, Lizaveta Prokofievna — Știu că ţi-e greu, dar pe mine nu mă privește deloc că ţi-e greu Ascultă, spune-mi adevărul ca în faţa lui Dumnezeu: mă minţi sau nu mă minţi? — Nu mint — Spui adevărul când zici că n-o iubești? — Cred că e purul adevăr — Ia te uită la el: „cred“! Băiatul i-a transmis-o? — L-am rugat pe Nikolai Ardalionovici — Pe băiat! Pe băiat! îl întrerupse cu frenezie Lizaveta Prokofievna Habar n-am cine-i Nikolai Ardalionovici! E-un băiat! — Nikolai Ardalionovici — Băiatul, îţi zic! — Nu, nu băiatul, ci Nikolai Ardalionovici, îi răspunse, în sfârșit, prinţul ferm, deși destul de încet",
    "820": " — Bine, scumpule, bine! Asta am să ţi-o pun la socoteală Timp de-un minut ea își potoli tulburarea și își trase sufletul — Dar ce înseamnă „Cavalerul sărman“? — Nu știu nimic; l-au scornit în absenţa mea; trebuie să fie o glumă — Îmi face plăcere să aflu așa deodată! Numai că e oare posibil ca tu să-i fi stârnit interesul? Doar cu gura ei te-a gratulat de „slut“ și „idiot“ — Asta aţi fi putut să nu mi-o spuneţi, observă prinţul cu reproș, aproape în șoaptă — Nu te supăra Fata-i nesupusă, smintită, răzgâiată – dacă te îndrăgește, te ocărăște în gura mare, își bate joc de tine pe faţă; și eu tot așa am fost Numai, rogu-te, nu jubila, scumpule, nu-i a ta; nu vreau să cred așa ceva și niciodată nu va fi! Îţi spun ca să iei imediat măsuri",
    "821": " Ascultă, jură-mi că nu ești însurat cu aceea — Lizaveta Petrovna, fiţi bună, ce spuneţi? zise prinţul și mai că nu sări în sus de uimire — Păi n-a fost cât pe ce să te însori cu ea? — A fost cât pe ce să mă însor, șopti prinţul și își plecă ochii în pământ — Atunci, dacă-i așa, pe ea o iubești? Acum pentru ea ai venit? Pentru aceea? — N-am venit aici ca să mă însor, îi răspunse prinţul — Ai ceva sfânt pe lume? — Am — Jură-mi că n-ai venit ca să te însori cu aceea — Jur pe ce vreţi! — Te cred; sărută-mă În sfârșit, am răsuflat ușurată; dar să știi: Aglaia nu te iubește, ia măsuri, și n-o să se mărite cu tine atâta timp cât mai trăiesc și eu pe lume! Ai auzit? — Am auzit",
    "822": " Prinţul roși într-un asemenea hal, încât nici nu se putea uita în ochii Lizavetei Prokofievna — Asta să-ţi intre în cap Te-am așteptat ca pe însăși Providenţa (nu meritai tu asta!), udam noaptea perna cu lacrimile mele – nu după tine, scumpule, nu-ţi fă griji, am eu altă durere a mea, care-i veșnică și mereu aceeași Dar uite de ce te-am așteptat cu atâta nerăbdare: încă mai cred că însuși Dumnezeu mi te-a trimis ca prieten și frate bun N-am pe nimeni decât pe bătrâna Belokonskaia, dar ea e plecată acum și, pe deasupra, din pricina bătrâneţii, a ajuns proastă ca oaia Acum răspunde-mi simplu, cu da sau nu: știi cu ce scop a strigat aceea din caleașcă acum trei zile? — Pe cuvânt de onoare că nu am fost implicat și nu știu nimic! — Gata, te cred! Acum am și eu alte gânduri despre asta, dar chiar și ieri, dimineaţa, îl credeam vinovat de toate pe Evgheni Pavlovici",
    "823": " Toată ziua de alaltăieri și ieri dimineaţa l-am crezut vinovat Acum, firește, nu pot să nu fiu de acord cu ei: este limpede că aceea și-a bătut joc de el, ca de un prost, nu știu de ce, pentru ce, cu ce scop (chiar și asta dă de gândit și-i reprobabil!) –, dar Aglaia n-o să-i fie soţie lui Evgheni Pavlovici, asta ţi-o spun precis! Chiar dacă-i om bun, rămâne cum vreau eu Aveam și mai înainte îndoieli, dar acum am hotărât cu tărie: „Mai întâi puneţi-mă în sicriu, îngropaţi-mă în pământ și pe urmă n-aveţi decât să măritaţi fata!“ –, asta i-am spus-o azi, răspicat, lui Ivan Feodorovici Vezi că am încredere în tine, vezi? — Văd și înţeleg Lizaveta Prokofievna îl sfredelea din ochi pe prinţ; poate că ţinea foarte mult să afle ce impresie îi lasă vestea cu privire la Evgheni Pavlovici",
    "824": " — De Gavrila Ivolghin nu știi nimic? — Adică știu multe — Știai sau nu că e în legătură cu Aglaia? — N-am știut deloc, se miră și chiar tresări prinţul Cum, ziceţi că Gavrila Ardalionovici e în legătură cu Aglaia Ivanovna? Nu se poate! — De foarte puţin timp În privinţa asta soră-sa i-a bătătorit drumul toată iarna, precum șobolanul a lucrat — Nu cred, repetă prinţul ferm, după câteva clipe de chibzuinţă și tulburare Dacă ar fi adevărat, aș fi aflat — Doar nu te așteptai să vină la tine, să se-arunce la pieptul tău și să-ţi destăinuiască totul printre lacrimi! Eh, nătăfleţule, nătăfleţule! Toţi te înșală, ca pe ca pe Și nu ţi-e rușine să ai încredere în el? Chiar nu vezi că te-a tras mereu pe sfoară? — Știu prea bine că uneori mă înșală, rosti prinţul fără chef, cu jumătate de voce",
    "825": " Și el știe că eu știu adăugă fără să termine ce avea de spus — Să știi și să ai încredere! Asta mai lipsea! De altminteri, de la tine nici nu mă puteam aștepta la altceva Ce să mă mai mir? Doamne! Oare o mai fi existat vreodată un om ca tine? Ptiu! Dar știi că Ganka acesta sau această Varia au pus-o în legătură cu Nastasia Filippovna? — Pe cine? exclamă prinţul — Pe Aglaia — Nu cred Așa ceva nu se poate! Cu ce scop? Sări de pe scaun — Nici eu nu cred, dar există dovezi Fata-i nesupusă, fata-i fantastică, fata-i smintită E o fată rea, rea, rea! De-o mie de ori o să repet că e rea! Acum toate mi-s ca Alexandra, curca aia plouată, însă pe asta am scăpat-o din frâu Dar nici eu nu cred! Poate pentru că nu vreau să cred, adăugă ea ca pentru sine",
    "826": " De ce n-ai venit pe la noi? se răsuci ea din nou către prinţ În toate aceste trei zile, de ce n-ai venit? îi strigă ea încă o dată, nerăbdătoare Prinţul dădu să-i explice motivele sale, însă ea îi luă iarăși vorba din gură — Toţi te ţin de prost și te înșală! Ieri ai fost în oraș; pariez că te-ai pus în genunchi și l-ai rugat pe nemernic să primească cele zece mii — Ba deloc, nici nu m-am gândit Nici măcar nu l-am văzut, ca să nu mai vorbim de faptul că nu e nemernic Am primit o scrisoare de la el — Arată-mi-o! Prinţul scoase din servietă o scrisoare și i-o întinse Lizavetei Prokofievna Iată ce conţinea scrisoarea: „Stimate domn, eu, desigur, după părerea oamenilor, n-am nici cel mai mic drept să fiu orgolios După părerea oamenilor, sunt prea neînsemnat pentru așa ceva",
    "827": " Dar asta e după părerea oamenilor, nu a dumneavoastră M-am convins prea bine că dumneavoastră, stimate domn, sunteţi, poate, mai bun decât alţii Nu sunt de acord cu Doktorenko și în această privinţă avem opinii diferite N-o să primesc niciodată de la dumneavoastră nici o copeică, însă aţi ajutat-o pe mama mea și pentru asta sunt obligat să vă fiu foarte recunoscător, deși o fac din slăbiciune În orice caz, acum am altă părere despre dumneavoastră și am considerat că e de datoria mea să vă aduc la cunoștinţă acest lucru Consider apoi că între noi nu pot exista relaţii de nici un fel Antip Burdovski PS Suma lipsă până la două sute de ruble vă va fi achitată cu siguranţă în decursul timpului“ — Ce brambureală! conchise Lizaveta Prokofievna, aruncându-i scrisoarea înapoi Nici nu merita s-o citesc",
    "828": " De ce râzi? — Recunoașteţi și singură că v-a făcut plăcere s-o citiţi — Cum! Acest galimatias înţesat de vanitate! Păi nu vezi că s-au smintit cu toţii de trufie și vanitate? — Da, însă cel puţin și-a recunoscut greșeala, s-a dezis de Doktorenko și cu cât este mai vanitos, cu atât mai mult a fost atins în vanitatea lui O, ce copil sunteţi, Lizaveta Prokofievna! — Ce? Vrei să-ţi trag o scatoalcă până la urmă? — Nu Nu vreau deloc Zic așa pentru că vă bucuraţi de scrisoare, însă nu vreţi să recunoașteţi De ce vă jenaţi de sentimentele dumneavoastră? Așa vi se întâmplă în toate — De-acum un pas să nu-ndrăznești să faci spre casa mea! strigă Lizaveta Prokofievna și sări în picioare, făcându-se albă la faţă de furie Să nu te mai văd în ochi niciodată! — Iar peste trei zile o să veniţi și o să mă chemaţi chiar dumneavoastră",
    "829": " Cum de nu vă e rușine? Sunt cele mai frumoase sentimente pe care le aveţi, de ce vă jenaţi de ele? Doar în felul acesta vă chinuiţi singură — Mor și tot nu te chem niciodată! O să-ţi uit până și numele! L-am și uitat!! Dădu să se năpustească pe scări — Și-așa mi s-a interzis să vă vizitez! strigă prinţul în urma ei — Ce-e? Cine ţi-a interzis? Întoarse capul într-o clipă, de parcă ar fi înţepat-o cineva cu acul Prinţul ezită să răspundă; simţea că îl cam luase gura pe dinainte — Cine ţi-a interzis? strigă cu frenezie Lizaveta Prokofievna — Aglaia Ivanovna mi-a interzis — Când? Spu-ne odată! — Azi-dimineaţă mi-a trimis vorbă ca nu cumva să îndrăznesc să trec pe la dumneavoastră — Ce ţi-a trimis? Prin cine ţi-a trimis? Prin băiat? El ţi-a transmis vorbele ei? strigă ea iarăși",
    "830": " — Am primit un bilet, spuse prinţul — Unde-i? Dă-mi-l! Imediat! Prinţul chibzui cam un minut, totuși scoase din buzunarul vestei un petic de hârtie rupt neglijent, pe care scria: „Prinţe Lev Nikolaevici! Dacă, după toate cele întâmplate, aveţi intenţia să mă uluiţi vizitându-ne casa, fiţi sigur că nu mă veţi găsi printre cei care se bucură Aglaia Epancina“ Lizaveta Prokofievna stătu pe gânduri cam un minut; apoi se repezi deodată la prinţ, îl înșfăcă de mâini și îl trase după ea — Chiar acum! Hai! Hai într-adins acum, în clipa asta! strigă ea, cuprinsă de o criză de tulburare neobișnuită și nerăbdare — Dar mă expuneţi la — La ce? Nătăfleţ nevinovat ce ești! Parcă nici n-ai fi bărbat! Ei, acum o să văd totul, cu ochii mei — Măcar lăsaţi-mă să-mi iau pălăria",
    "831": " — Uite-aici pălăria ta mizerabilă, hai! N-ai putut să-ţi alegi măcar un model mai de bun-gust! A făcut-o ţi-a scris după cele întâmplate la mânie, bâiguia Lizaveta Prokofievna, târându-l pe prinţ după ea Mai adineaori ţi-am luat apărarea, am spus cu voce tare că ești prost dacă nu vii altfel nu ţi-ar fi scris biletul ăsta nătâng! O scrisoare indecentă! Indecentă pentru o fată distinsă, bine educată, deșteaptă, deșteaptă Hm! continuă ea Sunt sigură că îi era ciudă că nu te arăţi, numai că nu și-a dat seama că nu-i poţi scrie așa unui idiot, care-ţi ia cuvintele de bune, cum s-a și întâmplat De ce tragi cu urechea? strigă ea, dându-și seama că a luat-o gura pe dinainte Are nevoie de-un măscărici ca tine, de mult n-a mai văzut, iată de ce te roagă să nu vii! Și mă bucur, mă bucur că acuși o să ajungi în gura ei",
    "832": " O meriţi Și se pricepe să ia oamenii peste picior, ah, ce bine se pricepe! PARTEA a III-a Itc \"I\" Clipă de clipă auzim lamentaţii că la noi nu există oameni cu simţ practic; că oameni politici, de exemplu, avem mulţi; și generali sunt mulţi; administratori de orice fel, oricât ar trebui, acum putem găsi pentru orice domeniu – dar practicieni nu avem Cel puţin toţi se plâng că nu avem Chiar, se zice, nici personal de deservire ca lumea nu avem pe unele sectoare ale transportului feroviar; se zice că e pur și simplu imposibil să găsești o conducere acceptabilă pentru cine știe ce companie de navigaţie Mereu auzi că pe un tronson de cale ferată de-abia dată în exploatare s-au ciocnit ori s-au prăbușit de pe pod niște vagoane; într-alt loc, cică, după cum scriu gazetele, un tren era cât pe ce să rămână blocat toată iarna în mijlocul câmpului înzăpezit; drumul trebuia să dureze cinci ore, însă călătorii au rămas cinci zile înconjuraţi de troiene",
    "833": " În altă parte, se povestește, mai multe mii de puduri de marfă putrezesc în același loc câte două și câte trei luni la rând în așteptarea expedierii, iar altundeva, cică (de fapt, nici nu-mi vine a crede) un administrator, adică un supraveghetor, i-a administrat câteva peste bot unui negustor care-l bătea la cap să-i expedieze mărfurile, ba încă și-a mai și explicat iniţiativa administrativă prin faptul că „s-a înfierbântat“ S-ar părea că atâtea instituţii sunt în serviciul statului, încât ţi-e și frică să te gândești; toţi au avut și au un serviciu, toţi au intenţia să capete un serviciu – atunci cum se face că, după cum se pare, nu poţi încropi, dintr-un asemenea material, o administraţie decentă pentru o companie de navigaţie pe acţiuni? Uneori la asta ţi se oferă o explicaţie extrem de simplă, atât de simplă încât nici nu-ţi vine s-o crezi Ce-i drept, se spune că la noi toţi au avut sau au slujbe și că, uite, sunt de-acum două sute de ani de când ţine această situaţie, impusă de un model german, care nu e dintre cele mai bune, că deprinderea se perpetuează de la străbunici la strănepoţi, însă funcţionarii sunt oamenii cei mai lipsiţi de simţ practic și s-a ajuns până acolo încât, până nu demult, chiar printre funcţionari, lipsa contactului cu realitatea și insuficienţa cunoștinţelor practice mai că nu erau considerate înalte virtuţi și cea mai bună recomandare",
    "834": " Totuși, degeaba am deschis discuţia despre funcţionari; de fapt, doream să vorbim despre oamenii practici Nu mai încape îndoială că timiditatea și lipsa deplină a iniţiativei au fost întotdeauna considerate, la noi, drept principalul și cel mai bun atribut al omului practic; chiar și acum mai există această părere Dar de ce să ne acuzăm numai pe noi înșine (firește, dacă această opinie o luăm drept acuzaţie)? Pretutindeni, în toată lumea, de la începutul veacului, lipsa de originalitate a fost considerată cea dintâi calitate și cea mai bună recomandare pentru un om priceput, serios și practic, și cel puţin nouăzeci de oameni dintr-o sută (și asta-i cifra cea mai mică) au avut întotdeauna această convingere, în timp ce de-abia unul dintr-o sută a văzut mereu și vede altfel lucrurile Aproape întotdeauna, la începutul carierei lor (și adesea chiar la sfârșitul acesteia), inventatorii și geniile n-au fost consideraţi de către societate decât niște proști, iar aceasta este observaţia cea mai de rutină, prea bine cunoscută tuturor",
    "835": " Dacă, de pildă, în decurs de zece ani toţi și-au cărat banii la casele de amanet și au dus acolo miliarde cu dobândă de patru la sută, atunci, firește, când casele de amanet au dispărut și toţi au rămas la discreţia propriei lor iniţiative, cele mai multe dintre milioanele respective trebuiau să se topească negreșit în vânzoleala febrilă a societăţilor pe acţiuni și în mâinile pungașilor, iar toate acestea le reclamau chiar onestitatea și cuminţenia Chiar cuminţenia; dacă sfiala cuminte și lipsa onestă de originalitate au reprezentat la noi, după cum era încredinţată toată lumea, calitatea inalienabilă a oricărui om priceput și cumsecade, atunci ar fi fost cumva necinstit și necuviincios să te schimbi atât de subit Bunăoară, care mamă ce-și iubește cu tandreţe copilul nu s-ar speria și nu s-ar îmbolnăvi de frică, dacă fiul sau fiica ei ar călca un pic pe-alături? „Nu, mai bine să fie fericit și să trăiască în belșug și fără originalitate“, se gândește oricare mamă, legănându-și copilul",
    "836": " Iar doicile noastre, de când e lumea lume, legănând pruncii, le șoptesc și le cântă: „În aur o să te-mbraci, general o să te faci!“54 Deci, până și pentru doicile noastre gradul de general era culmea reușitei ruse și, prin urmare, era cel mai popular ideal naţional al fericirii tihnite, sublime Și într-adevăr: la noi dându-și examenul cu rezultate modeste și văzându-și de serviciu treizeci și cinci de ani, cine nu putea ajunge, în cele din urmă, general, agonisind o anumită sumă de bani la muntele de pietate? Astfel, rusul, aproape fără efort, ajungea în cele din urmă la renumele de om priceput și practic De fapt, la noi general nu putea ajunge numai omul original, cu alte cuvinte, cel agitat Poate că va fi existând aici o oarecare confuzie; dar, vorbind în linii mari, se pare că așa stau lucrurile și că societatea noastră a fost întru totul nepărtinitoare definindu-și idealul de om practic",
    "837": " Cu toate acestea, ne-am cam luat, totuși, cu vorba; de fapt, n-am dorit decât să rostim câteva cuvinte lămuritoare, cu privire la familia Epancin, pe care o cunoaștem deja Aceste persoane sau cel puţin cei mai lucizi membri ai acestei familii au suferit mereu din pricina unei calităţi aproape generale a familiei, calitate de-a dreptul opusă virtuţilor pe care le-am analizat mai sus Neînţelegând deplin situaţia (pentru că e dificil de înţeles), bănuiau totuși uneori că în familia lor ceva parcă n-ar fi ca la toată lumea La alţii totul mergea strună, la ei – cu opinteli; toţi își văd de drumul lor, ei calcă în fiecare clipă pe alături Toţi dau mereu dovadă de timiditate cuviincioasă, ei – nu Ce-i drept, Lizaveta Prokofievna se speria chiar prea des, însă nu era totuși vorba de acea cuviincioasă sfială mondenă după care tânjeau De altminteri, se prea poate ca numai Lizaveta Prokofievna să fi fost îngrijorată: fetele erau încă tinere, deși foarte perspicace și ironice, iar generalul, cu toate că era și el perspicace (cu destule eforturi, firește), în cazurile dificile nu spunea decât: hm! și în cele din urmă își punea toate speranţele în Lizaveta Prokofievna",
    "838": " Deci, tot ea purta responsabilitatea Și nu s-ar fi putut zice, bunăoară, că această familie s-ar fi remarcat printr-o iniţiativă personală sau ar fi călcat pe alături dintr-o atracţie conștientă spre originalitate, ceea ce chiar ar fi fost indecent cu totul O, nu! Cu adevărat, nimic din toate acestea nu exista, adică nu aveau nici un scop stabilit cu bună știinţă, însă până la urmă rezulta că familia Epancin, deși foarte respectabilă, era întrucâtva altfel decât ar fi trebuit să fie toate familiile onorabile În ultimul timp, Lizaveta Prokofievna ajunsese să considere că de vină erau numai ea și „nenorocitul“ ei caracter, din care pricină suferea și mai mult Clipă de clipă se ocăra singură zicându-și „fiinţă proastă, indecentă și ciudată“, o chinuia anxietatea, se pierdea permanent cu firea, nu găsea ieșirea din câte o stare de lucruri din cele mai obișnuite și exagera clipă de clipă orice pacoste",
    "839": " Însă, de la începutul povestirii noastre am amintit că Lizaveta Prokofievna se bucura de respectul real al tuturor Până și generalul Ivan Feodorovici, persoană de origine obscură, era primit pretutindeni și nu încape îndoială că se bucura de stima tuturor Respectul și-l merita, în primul rând, ca om bogat și „nu cel din urmă“ și, în al doilea rând, ca ins întru totul corect, deși mărginit Însă o anumită mărginire a minţii este, se pare, calitatea aproape necesară dacă nu a oricărui om activ, atunci măcar a oricărei persoane puse pe agoniseală serioasă de bani În sfârșit, generalul avea maniere corecte, era modest, se pricepea să tacă și în același timp să nu se lase călcat pe bătătură – și asta nu în virtutea faptului că era general, ci în calitatea lui de om cinstit și distins Cel mai important era că avea protectori sus-puși",
    "840": " În ceea ce-o privește pe Lizaveta Prokofievna, ea, după cum am și explicat mai sus, se trăgea dintr-o familie bună, deși la noi familia nu prea e văzută cu ochi buni dacă nu există și relaţiile necesare Dar ea ajunse, până la urmă, să aibă și relaţii; era stimată și îndrăgită de niște persoane atât de importante, încât, în consecinţă, toţi trebuiau s-o stimeze și să-i deschidă ușile Fără îndoială, suferinţele ei din sânul familiei nu aveau nici un temei, provocate fiind de o cauză insignifiantă și ridicol de exagerată: dar, dacă ai un neg pe nas sau în frunte, ţi se pare mereu că oamenii nu mai au altceva de făcut pe lume decât să-ţi privească negul, să râdă de el și să te blameze, chiar dacă tu ai fi cel care a descoperit America Neîndoielnic e și că, în societate, Lizaveta Prokofievna era într-adevăr considerată drept o persoană „ciudată“; însă nu mai încape vorbă că era respectată; iar Lizaveta Prokofievna, la urma urmei, ajunsese să nu mai creadă că se bucură de respect – și tocmai aceasta era toată pacostea",
    "841": " Privindu-și fiicele, era chinuită de teama că le dăunează în carieră, că are o fire ridicolă, indecentă și insuportabilă; bineînţeles, își învinuia de asta și fiicele, și pe Ivan Feodorovici și se certa zile întregi cu ei, iubindu-i în același timp până la uitare de sine și aproape cu patimă Cel mai mult o chinuia temerea că și fetele ei devin la fel de „ciudate“ ca ea și că pe lume nu mai există și nu mai pot exista fete de felul lor „Cresc niște nihiliste și gata!“ își spunea ea în fiecare clipă În ultimul an și mai ales în ultimul timp, acest gând trist începuse să se înrădăcineze tot mai adânc în sufletul ei „În primul rând, de ce nu se mărită?“ se întreba ea mereu „Ca s-o chinuie pe mama lor, în asta văd ele scopul vieţii și asta, cu siguranţă, provine de la noile idei, de la afurisita de problemă feminină! Parcă acum o jumătate de an Aglaiei nu i-a trecut prin cap să-și reteze părul ei splendid? (Doamne, la timpul meu n-am avut un păr așa de frumos!) Doar și pusese mâna pe foarfece, doar numai îngenunchind am înduplecat-o să renunţe!",
    "842": " Bine, să zicem că a făcut-o din răutate, ca să-și chinuie mama, pentru că fătuca e rea, nesupusă, răzgâiată, dar, mai ales, rea, rea, rea! Însă parcă grăsana de Alexandra nu ţinea și ea morţiș să-și taie pletele, dar de data asta nu din răutate, nu dintr-un capriciu, ci sincer, ca o proastă, pe care tot Aglaia o convinsese că fără păr va dormi mai bine și nu o va durea capul? Și de cinci ani încoace, câţi, câţi, câţi pretendenţi n-au avut? Și doar erau oameni buni, chiar oameni foarte buni s-au întâmplat să fie! Ce mai așteaptă, de ce nu se mărită? Numai ca să-i facă mamei lor în necaz! Alt motiv nu mai au! Nici unul! Nici unul!“ În sfârșit, parcă răsărise soarele și pentru inima ei de mamă; măcar una dintre fiice, Adelaida, va fi la casa ei „Măcar de una mă descotorosesc“, spunea Lizaveta Prokofievna, când era nevoită să o spună cu voce tare (în sinea ei se exprima incomparabil mai tandru)",
    "843": " Și ce frumos și cuviincios s-a făcut toată treaba; chiar și lumea bună a început să vorbească cu respect Prinţul e om cu faimă, cu avere, un tânăr frumos, care pe deasupra i-a căzut și ei la inimă – ce și-ar mai putea dori? Dar pentru Adelaida și înainte se temuse mai puţin decât pentru celelalte fiice, deși înclinaţiile ei artistice tare-i mai tulburau Lizavetei Prokofievna inima mereu plină de îndoieli „În schimb, e veselă din fire și foarte chibzuită, deci fătuca n-o să se prăpădească“, se consolă ea în cele din urmă Pentru Aglaia se temea cel mai mult Pentru că tot veni vorba, cu privire la cea mai mare, Alexandra, Lizaveta Prokofievna nu știa nici ea ce să facă: să se teamă pentru ea sau nu? Ba, i se părea că „s-a zis cu fătuca“; are de-acum douăzeci și cinci de ani, deci rămâne fată bătrână",
    "844": " Și „e atât de frumoasă!“ Lizaveta Prokofievna chiar plângea pentru ea noaptea, tocmai în nopţile când Alexandra Ivanovna dormea cât se poate de liniștită „Ce să fie cu ea, e nihilistă sau doar o proastă?“ Că nu era o proastă, trebuie s-o spunem, Lizaveta Prokofievna nu se îndoia câtuși de puţin: respecta extrem de mult modul cum judeca Adelaida Ivanovna și îi plăcea să se sfătuiască cu ea Dar că-i o „curcă plouată“ – în privinţa asta nu mai încăpea îndoială: „e-atât de molâie, încât nici n-o poţi face să se trezească! De altfel, nici «curcile plouate» nu-s molâi– ptiu! M-am zăpăcit de tot cu ele!“ Lizaveta Prokofievna avea un fel de inexplicabilă simpatie compătimitoare pentru Alexandra Ivanovna, mai multă chiar decât pentru Aglaia, care era idolul ei Și ieșirile pline de venin (prin care se manifestau, cel mai adesea, grija și simpatia ei de mamă), nodurile în papură, porecla de „curcă plouată“ nu reușeau decât s-o amuze pe Alexandra",
    "845": " Se ajungea până acolo că lucrurile cele mai de nimic o supărau teribil pe Lizaveta Prokofievna și o făceau să-și iasă din sărite De pildă, Alexandrei Ivanovna îi plăcea să doarmă mult și de obicei avea multe vise; însă toate visele ei se distingeau printr-un fel de neobișnuită superficialitate și inocenţă, potrivite unui copil de șapte ani; așa că până și această inocenţă a viselor, cine știe de ce, a început s-o irite pe mama ei Odată, Alexandra Ivanovna a văzut în vis nouă curci și din această pricină s-a ajuns la o ceartă făţișă între ele; de ce? – ar fi și greu de explicat O dată, numai o singură dată, a avut norocul să viseze ceva oarecum original: a văzut un călugăr, singur, într-o cameră întunecoasă, în care nimeni nu avea curajul să intre Visul i-a fost imediat relatat solemn Lizavetei Prokofievna de cele două surori, care râdeau cu hohote; dar mama lor s-a supărat foarte tare și a spus că toate trei sunt niște proaste",
    "846": " „Hm! E tare molâie, cu adevărat o «curcă plouată», nimic n-o mișcă, dar tânjește și câteodată se uită cu tristeţe la mine! De ce-i amărâtă, de ce?“ Uneori îi punea această întrebare lui Ivan Feodorovici, după cum îi era obiceiul, isteric, ameninţător, așteptând un răspuns rapid Ivan Feodorovici făcea: „hm!“, se încrunta, strângea din umeri și, în fine, își dădea cu părerea, desfăcându-și braţele: — Are nevoie de bărbat! — Să nu-i dea Domnul unul ca tine, Ivan Feodorovici, exploda în cele din urmă, ca o bombă, Lizaveta Prokofievna Nu unul ca tine, Ivan Feodorovici, cu judecata și verdictele tale; nu grobian, nu grosolan ca tine, Ivan Feodorovici Imediat, Ivan Feodorovici scăpa cu fuga, iar Lizaveta Prokofievna se potolea după răbufnirea ei Firește, în seara aceleiași zile, inevitabil, devenea neobișnuit de atentă, calmă, blândă și respectuoasă cu Ivan Feodorovici, cu „grobianul ei grosolan“, cu bunul și simpaticul, iubitul ei Ivan Feodorovici, pentru că l-a iubit toată viaţa și chiar fusese îndrăgostită de Ivan Feodorovici al ei, lucru pe care îl știa foarte bine și Ivan Feodorovici și, pentru asta, o stima infinit de mult pe Lizaveta Prokofievna a lui",
    "847": " Însă principalul și permanentul ei chin era Aglaia „E întocmai, întocmai ca mine, îmi seamănă leit, își zicea Lizaveta Prokofievna în sinea ei E un drăcușor neascultător, ticălos! Nihilistă, nebună, rea, rea, rea! O, Doamne, cât de nefericită va fi!“ Însă, cum am mai spus, soarele răsărit părea să atenueze și să însenineze totul pentru o clipă De aproape o lună Lizaveta Prokofievna parcă se descotorosise pe deplin de toate frământările cu prilejul apropiatei nunţi a Adelaidei, iar în înalta societate începuse să se vorbească și despre Aglaia, care în ultimul timp se purtase excelent pretutindeni, cu măsură, inteligent, triumfător, puţin cam prea mândru, dar mândria îi șade atât de bine! Fusese atât de tandră, atât de prietenoasă o lună întreagă cu mama ei! („Ce-i drept, în ce-l privește pe Evgheni Pavlovici trebuie să fiu cu ochii în patru încă, să-mi dau seama în ce ape se scaldă și parcă nici Aglaia nu-l agreează mai mult decât pe alţii!“) Totuși, devenise subit o fată admirabilă – și ce frumoasă e, Doamne, ce frumoasă e, din zi în zi tot mai frumoasă! Și uite",
    "848": " Și uite că, de îndată ce și-a făcut apariţia acest ticălos de prinţișor, acest idiot de tot nimicul, s-au tulburat iarăși apele, iar s-a întors casa cu fundul în sus! Totuși, ce s-o fi întâmplat? Pentru alţii, cu siguranţă nimic Dar tocmai prin asta era remarcabilă Lizaveta Prokofievna: în combinaţia și încurcătura celor mai obișnuite lucruri, prin îngrijorarea care o stăţânea tot timpul, reușea întotdeauna să descopere ceva care o speria de moarte, care-i insufla spaima cea mai anxioasă, cea mai inexplicabilă și, deci, cea mai grea Acum nici n-ar fi putut fi altfel, de vreme ce, din tot talmeș-balmeșul de îngrijorări ridicole și neîntemeiate, începuse cu adevărat să iasă la lumină ceva pare-se important, ceva care parcă într-adevăr merita toate temerile, îndoielile și suspiciunile „Și cum de-a îndrăznit, cum de-a îndrăznit cineva să-mi scrie scrisoarea anonimă despre creatura aceea, care, cică, ar fi în legătură cu Aglaia? se gândea Lizaveta Prokofievna pe drum, trăgându-l după ea pe prinţ, și mai apoi ajunși acasă, când îl invită să se așeze la masa rotundă, împrejurul căreia era adunată întreaga familie",
    "849": " Cum de-a îndrăznit să se gândească la una ca asta? Păi aș fi murit de rușine dacă aș fi crezut câtuși de puţin sau dacă i-aș fi arătat Aglaiei scrisoarea! Ce batjocură pe capul nostru, al Epancinilor! Și totul, totul din cauza lui Ivan Feodorovici, din cauza dumitale, Ivan Feodorovici! Ah, de ce nu ne-am mutat la Elaghin; doar ţi-am spus să mergem la Elaghin! Poate că Varka o fi scris scrisoarea, mai știu eu, sau poate de toate, de toate e vinovat Ivan Feodorovici! Lui i-a jucat festa creatura asta, în amintirea relaţiilor de altădată, ca să-l scoată de prost ca și atunci, când își râdea de el ca de un prost, îl ducea de nas iar el îi dăruia perle Dar până la urmă toţi suntem implicaţi, fiicele dumitale sunt totuși compromise, Ivan Feodorovici, fetele, domnișoarele din cea mai înaltă societate, bune de măritiș, ele au fost aici, aici au stat, au auzit totul, și în istoria cu băieţandrii sunt amestecate, bucură-te, ai fost și tu aici și ai ascultat! Pentru asta, n-o să-l iert, n-o să-l iert pe prinţișor, niciodată n-o să-l iert! Și de ce Aglaia, de trei zile, o ţine numai într-o isterie, de ce era cât pe ce să se certe cu surorile, chiar și cu Alexandra, căreia îi săruta întotdeauna mâinile și o respecta ca pe maică-sa? De ce, de trei zile, ne dă bătăi de cap? Ce să caute aici Gavrila Ivolghin? De ce ieri și astăzi s-a apucat să-l laude pe Gavrila Ivolghin și a izbucnit în plâns? De ce blestematul de «cavaler sărman» e pomenit în scrisoarea anonimă, în timp ce scrisoarea prinţului nici măcar surorilor nu le-a arătat-o? Și de ce",
    "850": " la ce bun, la ce bun, ca o pisică smintită, am dat fuga la el și l-am adus aici? Doamne, mi-am pierdut minţile, mare boroboaţă am făcut! Să vorbești cu un tânăr despre secretele fiicei tale, ba încă despre niște secrete care mai că nu-l privesc personal! Doamne, măcar bine că-i idiot și și prieten al casei noastre! Dar oare-i posibil ca Aglaia să fie încântată de pocitania asta? Doamne, bat câmpii! Ptiu! Suntem originali ar trebui să fim puși în vitrine de sticlă, eu prima, și să fim arătaţi oamenilor cu zece copeici intrarea Asta n-o să ţi-o iert, Ivan Feodorovici, niciodată n-o să ţi-o iert! Și acum, mă rog, ea de ce nu-l ia la refec? A promis că-l ia și uite că nu-l ia! Da, da, face ochii mari la el, tace, nu pleacă, stă aici, și doar cu gura ei i-a poruncit să nu vină",
    "851": " El șade și-i palid tot la faţă Și blestematul de Evgheni Pavlovici a pus stăpânire pe conversaţie! Uite-l cum turuie, nu te lasă să sufli un cuvinţel Acum aș afla totul, numai dacă aș putea aduce vorba“ Într-adevăr, prinţul stătea la masa rotundă palid, părând cuprins în același timp de o spaimă excesivă și, din când în când, preţ de câteva clipe, de o încântare pe care nici el n-o înţelegea, dar care îi copleșea sufletul O, ce frică îi era să se uite în colţul de unde îl priveau insistent cei doi ochi negri, atât de binecunoscuţi, și, în același timp, tremura de fericire că e iarăși aici, printre ei, că va auzi vocea ei știută – după toate câte i le-a scris „Doamne, va spune ceva acum!“ El nu rostise încă nici un cuvânt și asculta încordat „dezlănţuirea“ lui Evgheni Pavlovici, căruia arareori i se întâmpla să fie într-o asemenea stare de mulţumire sufletească și emoţie ca acum, în seara aceasta",
    "852": " Prinţul îl asculta și mult timp nu putu pricepe nici un cuvânt Cu excepţia lui Ivan Feodorovici, care încă nu se întorsese de la Petersburg, toţi erau prezenţi Venise și prinţul Ș Se pare că, înainte de ora ceaiului, aveau de gând să meargă să asculte muzică în parc Conversaţia de acum se înfiripase, probabil, înainte de apariţia prinţului Curând păși pe terasă Kolea, care venise pe neașteptate de cine știe unde „Deci, continuă să fie primit aici“, se gândi prinţul în sinea lui Casa de vară a Epancinilor era o vilă luxoasă, clădită în stilul unei colibe elveţiene, decorată din toate părţile cu flori și frunziș O înconjura o grădină de flori, mică, dar frumoasă Toţi stăteau pe terasă, cum stătuseră și la prinţ; numai că terasa era mai spaţioasă și mai elegantă Subiectul conversaţiei înfiripate părea să nu fie pe placul multora; discuţia, după toate probabilităţile, începuse din pricina unei polemici febrile și, desigur, toţi ar fi vrut să vorbească altceva, însă Evgheni Pavlovici părea să insiste tocmai din această pricină, neţinând cont de impresia pe care o provoca; sosirea prinţului parcă îl întărâtase și mai mult",
    "853": " Lizaveta Prokofievna se încrunta, deși nu înţelegea chiar totul Aglaia, care ședea deoparte, aproape în colţ, nu pleca, asculta și tăcea cu încăpăţânare — Daţi-mi voie, polemiza cu înflăcărare Evgheni Pavlovici, nu am nimic de zis împotriva liberalismului Liberalismul nu este un păcat; este componenta necesară a unui întreg, care, fără el, se descompune sau moare; liberalismul are același drept la existenţă ca și conservatorismul cel mai cuminte; însă eu combat liberalismul rus și repet că îl combat numai pentru că liberalul rus nu este liberal rus, ci liberal nerus Arătaţi-mi un liberal rus și mă sărut cu el în faţa dumneavoastră — Numai dacă o să vrea el să te sărute pe dumneata, spune Alexandra Ivanovna, neobișnuit de surescitată Chiar și obrajii îi erau mai îmbujoraţi decât de obicei „Uite-așa, se gândi în sinea ei Lizaveta Prokofievna, ba doarme de n-o mai poţi trezi, ba se ridică din pat o dată în an și-ţi trântește niște vorbe de te lasă cu gura căscată",
    "854": "“ Prinţul observă în treacăt că Alexandrei Ivanovna, se pare, nu-i plăcea deloc că Evgheni Pavlovici vorbește prea vesel, că vorbește despre o temă serioasă și parcă se însufleţește, dar în același timp parcă o ia în glumă — Am afirmat aici, prinţe, chiar înaintea venirii dumneavoastră, continuă Evgheni Pavlovici, că până acum liberalii noștri au provenit numai din două pături sociale, din foștii moșieri (o clasă desfiinţată) și din seminariști Și întrucât ambele categorii s-au transformat, în cele din urmă, în caste perfecte, în ceva absolut izolat de naţiune, izolare care s-a amplificat cu timpul, din generaţie în generaţie, rezultă, prin urmare, că tot ce au făcut și fac ele a fost și este ceva absolut nenaţional — Cum? Deci tot ce s-a făcut nu este rusesc? îi replică prinţul Ș — Nu e naţional; deși s-a făcut rusește, nu e naţional; nici liberalii noștri nu-s ruși, nici conservatorii noștri nu-s ruși, nimeni",
    "855": " Și puteţi fi siguri că naţiunea nu va recunoaște nimic din ce au făcut moșierii și seminariștii, nici acum, nici mai târziu — Na-ţi-o bună! Cum poţi susţine un asemenea paradox, dacă o faci în serios? Nu pot permite asemenea extravaganţă la adresa moșierului rus; și dumneata ești moșier rus, îi replică înflăcărat prinţul Ș — Păi nu mă refer la moșierul rus în sensul în care îl iei dumneata Categoria e respectabilă, măcar prin faptul că și eu îi aparţin; mai ales acum, după ce și-a încetat existenţa — Oare nici în literatură n-a existat nimic naţional? îl întrerupse Alexandra Ivanovna — Nu sunt specialist în literatură, dar, după părerea mea, nici literatura rusă nu-i rusă, poate cu excepţia lui Lermontov, Pușkin și Gogol — În primul rând, nu-i puţin și, în al doilea rând, unul era din popor, iar ceilalţi doi – moșieri! râse Adelaida",
    "856": " — Chiar așa-i, dar nu jubilaţi Întrucât, dintre toţi scriitorii ruși, numai aceștia trei au reușit să spună până acum fiecăruia dintre noi un ceva al lor, al lor propriu, neîmprumutat de la nimeni, ei au devenit imediat naţionali Dacă cineva dintre ruși va spune, va scrie sau va face un ceva al lui, ceva care să provină din el, neîmprumutat de la nimeni, va deveni inevitabil naţional, chiar dacă ar vorbi prost rusește Asta-i o axiomă pentru mine Dar nu cu liberalii am început discuţia, ci cu socialiștii, de la ei am ajuns aici; deci, afirm că nu avem nici un socialist rus; nu avem, nici nu am avut, pentru că toţi socialiștii noștri sunt și ei din rândurile moșierilor sau ale seminariștilor Toţi socialiștii noștri înveteraţi, care se afișează, atât cei de aici, cât și cei din străinătate, nu sunt decât niște liberali din rândurile moșierilor de pe vremea regimului iobăgist",
    "857": " De ce râdeţi? Daţi-mi cărţile lor, daţi-mi doctrinele lor, memoriile lor și eu, fără să fiu critic literar, vă promit că voi scrie critica literară cea mai convingătoare, în care voi demonstra clar ca lumina zilei că fiecare pagină din cărţile, broșurile și memoriile lor e scrisă în primul rând de un fost moșier rus Dușmănia, ura, inteligenţa lor sunt de moșieri (chiar înainte de Famusov!); încântarea, lacrimile lor, poate, sunt lacrimi adevărate, sincere – dar sunt de moșieri! De moșieri sau de seminariști Iar râdeţi; și dumneavoastră râdeţi, prinţe? Nici dumneavoastră nu sunteţi de acord? Într-adevăr, toţi râdeau, zâmbise și prinţul — Încă n-aș putea spune de-a dreptul dacă sunt sau nu de acord, rosti prinţul, încetând brusc să zâmbească și tresărind ca un școlar prins cu o boroboaţă, dar vă încredinţez că vă ascult cu deosebită plăcere Vorbind astfel, mai că nu se sufoca și fruntea chiar i se acoperi cu broboane reci de sudoare",
    "858": " Erau primele cuvinte pe care le rostise de când stătea aici Dădu să se uite împrejur, dar nu îndrăzni; Evgheni Pavlovici îi sesiză gestul și surâse — Domnilor, vă voi da un argument, continuă el pe același ton, adică parcă neobișnuit de pasionat, însufleţit și în același timp parcă râzând, poate chiar de propriile lui cuvinte, un argument, o observaţie, a cărei descoperire am onoarea să mi-o arog și chiar să mi-o atribui numai mie; cel puţin, până acum despre așa ceva nu s-a mai vorbit și nu s-a mai scris nicăieri În acest argument se exprimă întreaga esenţă a liberalismului rus de felul celui despre care vă vorbesc În primul rând, vorbind la modul general, ce este liberalismul, dacă nu o ofensivă (raţională sau eronată – asta-i altă problemă) asupra ordinii de lucruri existentă? Nu-i așa? Ei bine, argumentul meu constă tocmai în faptul că liberalismul nu este o ofensivă asupra stărilor existente de lucruri, ci o ofensivă chiar împotriva esenţei lucrurilor noastre, a lucrurilor înseși, nu doar împotriva ordinii, nu împotriva rânduielilor, ci chiar a Rusiei",
    "859": " Liberalul meu a ajuns atât de departe, încât neagă Rusia, adică își urăște și își bate propria mamă Fiecare realitate rusă nenorocită și ghinionistă îi provoacă râsul și aproape că-l entuziasmează Urăște obiceiurile poporului, istoria rusă, totul Dacă există pentru el vreo justificare, aceasta nu poate fi decât că nu are ce face și ura sa pentru Rusia o ia drept liberalismul cel mai fecund (o, veţi întâlni frecvent la noi câte un liberal aplaudat de toţi ceilalţi și care, poate, nu-i în realitate decât cel mai neghiob, cel mai obtuz și mai periculos conservator, lucru pe care nici măcar el nu-l știe!) În vremuri nu prea îndepărtate, unii liberali ai noștri mai că nu luau această ură faţă de Rusia drept adevărată dragoste de patrie și se lăudau că văd mai bine decât alţii în ce ar trebui să constea această dragoste; acum, însă, au adoptat deja o atitudine mai francă și chiar de cuvintele „dragoste de patrie“ au început să se jeneze, chiar noţiunea au expulzat-o și au eliminat-o, considerând-o dăunătoare și insignifiantă",
    "860": " Acest fapt este real și îl susţin doar trebuia odată și odată să rostesc tot adevărul, simplu și sincer; însă faptul este în același timp și unul care, de când e lumea, nicăieri și niciodată, nu s-a mai întâmplat la vreun popor, așa că, prin urmare, e fortuit și trecător, sunt de acord cu asta Nicăieri nu poate exista un liberal care să-și urască ţara Atunci prin ce să explicăm, la noi, aceste lucruri? La fel ca altădată: prin faptul că liberalul rus nu este deocamdată liberal rus; cred că prin altceva nu se mai poate — Evgheni Pavlovici, toate câte le-ai zis le iau drept glumă, îi replică serios prinţul Ș — Nu i-am văzut pe toţi liberalii și nu mă apuc să-i judec, spuse Alexandra Ivanovna, dar am ascultat cu indignare ideea dumitale; ai luat un caz particular și ai extras din el o regulă generală, deci, ai săvârșit o calomnie",
    "861": " — Un caz particular? A-a! Cuvântul a fost rostit! îi luă vorba din gură Evgheni Pavlovici Prinţe, ce credeţi? Cazul e particular sau nu? — Și eu trebuie să spun că am întâlnit și am văzut prea puţini liberali, zise prinţul, dar mi se pare că aveţi, poate, întrucâtva dreptate și că liberalul rus despre care aţi vorbit este într-adevăr înclinat, într-o oarecare măsură, să urască Rusia, nu doar orânduielile ei Desigur, numai într-o oarecare măsură desigur, asta nu poate fi valabil pentru toţi Se încurcă și nu termină În pofida emoţiei, era foarte interesat de discuţie Prinţul avea o însușire deosebită care se manifesta în neobișnuita naivitate a atenţiei cu care asculta întotdeauna ceva ce prezenta interes pentru el și în aceeași naivitate a răspunsurilor pe care le dădea atunci când era întrebat în asemenea cazuri",
    "862": " Pe faţa lui și chiar în poziţia corpului se reflecta această naivitate, această încredere, impasibilă la ironie și umor Cu toate că Evgheni Pavlovici de mult nu vorbea cu el decât cu o ironie întrucâtva specială, acum, ascultându-l, îl privi cumva serios, ca și cum nu s-ar fi așteptat la un asemenea răspuns din partea lui — Așa deci așa ziceţi, ciudat, rosti el Și chiar mi-aţi răspuns serios, prinţe? — Păi nu m-aţi întrebat serios? îi replică acesta mirat Toţi izbucniră în râs — Să nu-l crezi, spuse Adelaida, Evgheni Pavlovici se amuză întotdeauna pe socoteala tuturor! Dacă ai ști dumneata ce îndrugă uneori la modul cel mai serios cu putinţă! — Cred că e o discuţie dificilă și mai bine n-am fi început-o, observă tăios Alexandra Voiam să mergem la plimbare — Și-o să mergem, seara e minunată! strigă Evgheni Pavlovici",
    "863": " Dar, ca să vă demonstrez că de data asta am vorbit absolut serios și, ce-i mai important, ca să-i demonstrez acest lucru prinţului (prinţe, aţi ajuns o persoană extrem de interesantă pentru mine și, jur, nu sunt câtuși de puţin un om atât de ușuratic, cum negreșit ar trebui să par, deși chiar sunt așa: ușuratic!) și dacă-mi permiteţi, domnilor, îi voi mai pune prinţului o întrebare, ultima, din propria mea curiozitate, și cu asta terminăm Această întrebare, ca un făcut, mi-a venit în minte acum vreo două ceasuri (vedeţi, prinţe, și eu meditez uneori la lucruri serioase); eu mi-am făcut o părere, dar să vedem ce spune prinţul Mai înainte s-au rostit cuvintele „caz particular“ Această expresie este, la noi, semnificativă, o auzim adeseori Nu demult toţi vorbeau și scriau despre o crimă îngrozitoare, când șase oameni au fost uciși de un",
    "864": " tânăr, și despre ciudata pledoarie a avocatului, în care se spunea că, în situaţia de sărăcie în care se afla criminalul, era firesc să-i vină în minte să-i ucidă pe cei șase oameni N-am redat cuvânt cu cuvânt, însă sensul, mi se pare, e acesta sau se apropie de cel real După părerea mea, avocatul, enunţând această idee bizară, putea fi pe deplin convins că rostește adevărul cel mai liberal, mai umanist și mai progresist care poate fi rostit în zilele noastre Deci, ce vedeţi dumneavoastră: această denaturare a noţiunilor și convingerilor, posibilitatea existenţei unei opinii atât de strâmbe și grăitoare reprezintă un caz particular sau unul general? Toţi începură să râdă — Particular, firește că particular, spuseră, râzând, Alexandra și Adelaida — Și dă-mi voie să-ţi amintesc, Evgheni Pavlovici, adăugă prinţul Ș, că gluma dumitale s-a cam răsuflat — Ce credeţi, prinţe? întrebă, fără să asculte, Evgheni Pavlovici, surprinzându-se fixat de privirea curioasă și atentă a prinţului Lev Nikolaevici",
    "865": " Cum vi se pare: cazul e particular sau general? Mărturisesc că pentru dumneavoastră am ticluit întrebarea — Nu, nu e particular, spuse prinţul încet, dar ferm — Iertaţi-mă, Lev Nikolaevici, rosti cu o umbră de iritare prinţul Ș, vedeţi că vă întinde o cursă: e clar că râde și tocmai pe dumneavoastră s-a gândit să vă ia peste picior — Credeam că Evgheni Pavlovici vorbește serios, spuse prinţul, roși și își plecă ochii în pământ — Dragă prinţe, continuă prinţul Ș, amintiţi-vă ce am vorbit noi doi acum vreo trei luni; am vorbit tocmai despre faptul că în tinerele, noile noastre tribunale putem întâlni atâţia avocaţi remarcabili și talentaţi! Și câte verdicte extraordinare la modul superlativ nu dau juraţii! Cum vă bucuraţi atunci și cum mă bucuram și eu de bucuria dumneavostră spuneam atunci că trebuie să ne mândrim cu asta",
    "866": " Iar această pledoarie stângace, acest argument bizar este, desigur, o întâmplare singulară între multe alte mii Prinţul Lev Nikolaevici se gândi, apoi răspunse cu tonul cel mai convins, deși vocea îi era înceată și chiar parcă sfioasă: — N-am vrut decât să spun că denaturarea ideilor și noţiunilor (cum s-a exprimat Evgheni Pavlovici) se întâlnește foarte des, că, din păcate, este un caz mai degrabă general, decât unul particular Și dacă această denaturare nu ar fi un caz atât de general, atunci poate că nici n-ar exista asemenea crime imposibile — Crime imposibile? Dar vă încredinţez că și mai înainte au existat crime exact ca aceasta, poate și mai teribile, întotdeauna au existat și nu doar la noi, ci pretutindeni și, după părearea mea, vor continua să se repete încă multă vreme Diferenţa e că înainte totul era tăinuit și că acum abia a început să se vorbească în gura mare, chiar să se scrie despre crime și de aceea se pare că acești criminali de-abia acum și-au făcut apariţia",
    "867": " Aceasta-i eroarea dumneavoastră, prinţe, o eroare extrem de naivă, puteţi fi sigur de asta, încheie prinţul Ș, zâmbind ironic — Știu și singur că au existat multe crime și înainte, chiar la fel de îngrozitoare; de curând am fost prin pușcării și am reușit să fac cunoștinţă cu câţiva criminali și inculpaţi Există chiar criminali mai mari decât acesta, care au ucis câte zece oameni, fără să se căiască deloc Dar iată ce am remarcat: ucigașul cel mai înrăit și mai lipsit de remușcări știe totuși că este criminal, adică îi șoptește conștiinţa că a făcut o faptă rea, deși nu se căiește câtuși de puţin Și așa sunt toţi; însă cei despre care a adus vorba Evgheni Pavlovici nici măcar nu vor să se considere criminali și, în sinea lor, cred că aveau dreptul și chiar că au făcut bine ce au făcut; știţi doar că e cam așa cum spun eu",
    "868": " După părerea mea, asta-i diferenţa teribilă Și remarcaţi, vă rog, că e vorba de tineret, adică tocmai de vârsta când omul e mai vulnerabil și poate cădea mai lesne sub influenţa unor idei denaturate De-acum prinţul Ș nu mai râdea, ci îl asculta nedumerit pe prinţ Alexandra Ivanovna, care de mult voia să facă o observaţie, se răzgândi, de parcă ar fi oprit-o un gând deosebit Însă Evgheni Pavlovici îl privea pe prinţ absolut uimit, de data aceasta fără cea mai mică umbră de ironie — De ce te miri atât de tare de el, domnul meu? intră pe neașteptate în discuţie Lizaveta Prokofievna Îl crezi mai prost decât dumneata, pentru că judecă altfel? — Nu, nu la asta mă gândeam, spuse Evgheni Pavlovici Atunci, prinţe (scuzaţi-mi întrebarea), dacă așa vedeţi și observaţi lucrurile, cum de (scuzaţi-mă din nou), în această ciudată tărășenie",
    "869": " cea care s-a întâmplat acum câteva zile Burdovski parcă îi zice Cum de n-aţi remarcat aceeași denaturare a ideilor și a convingerilor morale? Doar e exact aceeași situaţie! Mi s-a părut atunci că n-aţi remarcat deloc coincidenţa — Uite ce-i, domnul meu, se înfierbântă Lizaveta Prokofievna, toţi ne-am dat seama că stăm aici și ne lăudăm în faţa lui, însă el a primit astăzi o scrisoare de la unul dintre ei, chiar de la capul răutăţilor, de la cel coșuros, îl mai ţii minte, Alexandra? În scrisoare își cere iertare, chiar dacă o face în felul lui, și îi dă de știre că și-a părăsit tovarășul care atunci îl instiga, mai ţii minte, Alexandra? Cică acum are în prinţ mai multă încredere Ei, și dacă noi n-am primit încă o asemenea scrisoare, ar fi bine să ne dezvăţăm de a mai umbla cu nasul pe sus în faţa lui",
    "870": " — Și Ippolit s-a mutat în casa lui de vară! strigă Kolea — Cum? E deja aici? se alarmă prinţul — A sosit de îndată ce aţi plecat împreună cu Lizaveta Prokofievna Eu l-am adus! — Ah, pariez, începu subit să fiarbă Lizaveta Prokofievna, uitând cu totul că acum câteva clipe îl lăudase pe prinţ, pariez că s-a dus ieri în mansarda lui și i-a cerut iertare în genunchi, pentru ca răutatea asta de om să-i facă onoarea de a se muta aici Te-ai dus ieri la el? Adineaori doar ai spus-o cu gura ta Așa-i sau nu? Ai îngenuncheat în faţa lui sau nu? — N-a îngenuncheat deloc, strigă Kolea, ba dimpotrivă: Ippolit a înșfăcat ieri mâna prinţului și i-a sărutat-o de două ori, am văzut cu ochii mei, cu asta s-a pus capăt explicaţiei și, pe deasupra, prinţul doar i-a spus că îi va fi mai bine la vilă, iar Ippolit a acceptat într-o clipă să vină de îndată ce se va simţi mai bine",
    "871": " — Kolea, n-are rost bâigui prinţul, ridicându-se și luându-și pălăria Nu trebuie să povestești, eu — Unde pleci? îl opri Lizaveta Prokofievna — Nu vă faceţi griji, prinţe, continuă Kolea cu înfierbântare, nu vă duceţi și nu-l deranjaţi, a adormit, pentru că l-a obosit drumul; e foarte bucuros; și să știţi, prinţe, cred că ar fi mult mai bine să nu vă întâlniţi astăzi cu el; lăsaţi pe mâine, ca nu cumva să se simtă iar penibil Dimineaţă mi-a spus că de o jumătate de an nu s-a mai simţit atât de bine și în putere; chiar tușește de trei ori mai puţin Prinţul observă că Aglaia a ieșit brusc din ungherul ei și s-a apropiat de masă Nu îndrăzni s-o privească, însă simţi cu toată fiinţa lui că în această clipă ea îl privește și, poate, îl privește ameninţător, că negreșit ochii ei negri sunt plini de furie și obrajii îi sunt îmbujoraţi",
    "872": " — Mie, Nikolai Ardalionovici, mi se pare că degeaba l-ai adus, dacă e vorba de băieţandrul acela tuberculos, care a izbucnit atunci în plâns și ne-a invitat la înmormântarea lui, observă Evgheni Pavlovici A vorbit atunci cu atâta elocinţă despre zidul casei vecine, încât neapărat va începe să tânjească după acest zid, poţi fi sigur de asta — A spus adevărul: o să se certe, o să se încaiere cu tine și o să plece, și cu asta, basta! Și, cu demnitate, Lizaveta Prokofievna trase mai aproape coșuleţul cu broderiile ei, uitând că deja toţi erau gata să plece la plimbare — Mi-aduc aminte că tare se mai lăuda cu zidul acesta, interveni din nou Evgheni Pavlovici, fără zid îi va fi imposibil să moară frumos, și ţine morţiș să moară frumos — Și ce-i de făcut? bâigui prinţul Dacă nu vreţi să-l iertaţi, o să moară și fără iertarea dumneavoastră",
    "873": " Acum a venit de dragul copacilor — O, în ce mă privește, îi iert totul; puteţi să-i transmiteţi asta — Lucrurile nu trebuie înţelese așa, îi răspunse prinţul încet și parcă fără chef, continuând să ţintească un punct de pe dușumea fără să-și ridice privirea Trebuie să fiţi de acord să vă primiţi iertarea de la el — Ce legătură are asta cu mine? Cu ce-i sunt eu vinovat? — Dacă nu înţelegeţi, așa-i însă vă aduceţi aminte: atunci a vrut să vă binecuvânteze pe toţi și să primească binecuvântarea domniilor voastre, asta-i tot — Dragă prinţe, interveni prinţul Ș, cumva cu teamă, cât putu de repede, după ce făcu un schimb de priviri cu câţiva dintre cei prezenţi, nu-i ușor să clădim raiul pe pământ; văd că totuși dumneavoastră speraţi să realizaţi acest rai; prinţe, raiul e un lucru greu, mult mai greu decât i se pare minunatei dumneavoastre inimi",
    "874": " Mai bine să punem capăt discuţiei, altfel o să ajungem iarăși să ne simţim penibil cu toţii și atunci — Haideţi să ascultăm muzică, spuse tăios Lizaveta Prokofievna, ridicându-se supărată de pe scaun Urmându-i exemplul, se ridicară și ceilalţi IItc \"II\" Deodată, prinţul se apropie de Evgheni Pavlovici — Evgheni Pavlovici, spuse el cu o înflăcărare bizară, apucându-l de mână, vă rog să fiţi sigur că vă consider omul cel mai bun și de cea mai aleasă nobleţe, orice s-ar întâmpla; vă rog să fiţi sigur de asta De uimire, Evgheni Pavlovici făcu chiar un pas îndărăt Preţ de-o clipă își stăpâni cu greu un hohot impetuos de râs; dar, privind mai atent, observă că prinţul nu părea să fie în apele lui; în orice caz era într-o stare deosebită — Pariez, prinţe, exclamă el, că aţi vrut să spuneţi cu totul altceva și, poate, chiar altcuiva",
    "875": " Dar ce-i cu dumneavoastră? Vă e rău? — Se poate, se prea poate, și aţi remarcat cu foarte multă fineţe că, poate, nu pe dumneavoastră am vrut să vă abordez! Spunând aceste cuvinte, zâmbi cumva ciudat și chiar caraghios; însă deodată, parcă însufleţindu-se, exclamă: — Să nu-mi aduceţi aminte ce am făcut acum trei zile! În acest răstimp mi-a fost foarte rușine Știu că sunt vinovat — Păi păi ce-aţi făcut atât de teribil? — Văd că dumneavoastră, poate, vă e cel mai rușine pentru mine, Evgheni Pavlovici; roșiţi și ăsta-i un semn că aveţi o inimă minunată Plec imediat, puteţi fi sigur de asta — Ce-i cu el? Așa-i încep crizele? îl întrebă, speriată, Lizaveta Prokofievna pe Kolea — Nu vă impacientaţi, Lizaveta Prokofievna, nu m-a apucat criza; plec imediat Știu că",
    "876": " sunt nedreptăţit de natură Douăzeci și patru de ani am fost bolnav, până la vârsta de douăzeci și patru de ani, de la naștere Luaţi-mă și acum drept bolnav Plec imediat, pe loc, puteţi fi sigură de asta Nu roșesc, căci ar fi ciudat să roșesc din pricina asta, nu-i așa? Însă în societatea domniilor voastre sunt de prisos N-o spun din vanitate În răstimpul acestor trei zile am chibzuit și mi-am zis că trebuie să vă aduc acest lucru la cunoștinţă, în mod sincer și elegant, la prima ocazie Există idei, există idei superioare despre care nu trebuie să încep să vorbesc pentru că negreșit îi fac pe toţi să râdă; prinţul Ș mi-a adus aminte de asta chiar acum Nu sunt în stare să fac un gest decent, nu am simţul măsurii; cuvintele mi-s altfel, nu corespund ideilor, și asta-i o înjosire pentru aceste idei",
    "877": " Și de-aceea nu am dreptul pe deasupra, sunt și suspicios, sunt sunt convins că în această casă nimeni nu mă poate jigni, că sunt iubit mai mult decât merit, însă știu (o știu cu siguranţă) că după douăzeci de ani de boală trebuia negreșit să rămână ceva, așa că e imposibil ca oamenii să nu-și râdă de mine uneori nu-i așa? Părea să aștepte un răspuns și o hotărâre, uitându-se împrejur Toţi stăteau cuprinși de o adâncă nedumerire provocată de această ieșire neașteptată, bolnăvicioasă și, parcă, în orice caz, nemotivată Dar ieșirea servi drept pretext unui episod ciudat — De ce vorbești așa aici? strigă deodată Aglaia De ce le vorbești lor? Lor! Lor! Părea înfuriată în ultimul hal: ochii ei scăpărau scântei Prinţul stătea mut și fără grai în faţa ei și deodată păli",
    "878": " — Aici nu există nimeni care să merite aceste cuvinte! se dezlănţui Aglaia Aici toţi, toţi nu fac nici cât degetul dumitale cel mic, nici în privinţa inteligenţei, nici în a inimii! Ești mai cinstit decât toţi, mai nobil decât toţi, mai bun decât toţi, mai blând decât toţi, mai inteligent decât toţi! Aici sunt oameni nedemni să se aplece și să ridice batista pe care ai scăpat-o acum De ce te umilești și te consideri mai prejos decât ei? De ce ai schimonosit totul în fiinţa dumitale, de ce nu ai pic de mândrie? — Doamne, cine s-ar fi gândit la asta? plesni din palme Lizaveta Prokofievna — Cavalerul sărman! Ura! strigă frenetic Kolea — Taci! Cum de îndrăznește cineva să mă jignească aici, în casa ta? se repezi deodată Aglaia la Lizaveta Prokofievna, fiind de-acum în acea stare de isterie, când omul nu mai ţine cont de nici o limită și depășește orice obstacol",
    "879": " De ce toţi, până la unul, mă chinuie! De ce, prinţe, de trei zile, se leagă de mine din pricina dumitale? Pentru nimic în lume nu mă mărit cu dumneata! Să știi: pentru nimic în lume și niciodată! Nu uita asta! M-aș putea mărita cu un om ridicol ca dumneata? Uită-te acum în oglindă ca să vezi cum arăţi! Atunci de ce, de ce mă tachinează că o să mă mărit cu dumneata? Trebuie să știi asta! Ești în complot cu ei! — Niciodată nu te-a tachinat nimeni! îngăimă speriată Adelaida — Nimănui nu i-a trecut prin minte, vorba asta n-a fost spusă! strigă Alexandra Ivanovna — Cine a tachinat-o? Unul sau mai mulţi? Cine putea să-i spună? Aiurează sau nu? li se adresă tuturor Lizaveta Prokofievna, tremurând de furie — Toţi mi-au spus, toţi, până la unul, în toate aceste trei zile! Niciodată, niciodată n-o să mă mărit cu el! Strigând toate acestea, Aglaia izbucni într-un plâns cu lacrimi amare, își acoperi faţa cu batista și se prăbuși pe scaun",
    "880": " — Păi nici nu te-a ce — Nu te-am cerut de soţie, Aglaia Ivanovna, rosti prinţul fără voie — Ce-e? strigă deodată Lizaveta Prokofievna, mirată, înfuriată și îngrozită Ce-i asta-a-a? Nu-i venea să-și creadă urechilor — Am vrut să spun vreau să spun, bâigui prinţul, n-am vrut decât să-i explic Aglaiei Ivanovna să am onoarea de a o lămuri că n-am avut deloc intenţia de a avea onoarea să-i cer mâna chiar niciodată Nu-s vinovat deloc în această privinţă, zău că n-am nici o vină, Aglaia Ivanovna! Niciodată n-am vrut, niciodată n-am avut de gând, niciodată nu voi vrea, o să vezi și singură; poţi să fii sigură de asta! Aici m-a calomniat un om rău! Fii liniștită! Spunând acestea, se apropie de Aglaia Ea își dădu deoparte batista care îi acoperea faţa, îi aruncă o privire rapidă, învăluindu-i toată figura speriată, pătrunse sensul cuvintelor lui și deodată izbucni într-un hohot de râs chiar sub ochii lui, un râset atât de vesel, de impetuos, atât de caraghios și molipsitor, încât Adelaida fu prima care nu rezistă, mai ales după ce-l privi și ea pe prinţ, se repezi la sora ei, o îmbrăţișă, izbucnind și ea într-un râs la fel de impetuos, școlăresc și vesel, ca al celeilalte",
    "881": " Uitându-se la ele, și prinţul zâmbi brusc și se apucă să repete cu chipul bucuros și fericit: — Ah, slavă Domnului, slavă Domnului! În acest moment nu mai rezistă nici Alexandra și râse și ea din toată inima Se părea că râsul celor trei surori va fi nesfârșit — Da, sunt nebune! bombăni Lizaveta Prokofievna Ba te sperie, ba Dar râdea deja și prinţul Ș, râdea și Evgheni Pavlovici, hohotea și Kolea fără încetare, privindu-i pe ceilalţi, râdea și prinţul — Haideţi la plimbare, haideţi la plimbare! strigă Adelaida Să mergem cu toţii și prinţul să ne însoţească neapărat; n-are rost să pleci, om drăguţ ce ești! Ce om drăguţ e, Aglaia! Nu-i așa, mamă? Pe deasupra, negreșit, negreșit trebuie să-l sărut și să-l îmbrăţișez pentru pentru declaraţia făcută acum Aglaiei Maman, dragă mamă, mă lași să-l sărut? Aglaia, dă-mi voie să-l sărut pe prinţul tău! strigă ștrengara și într-adevăr se repezi la prinţ și-l sărută pe frunte",
    "882": " Acesta o prinse de mâini atât de tare, încât Adelaida era cât pe ce să ţipe, o privi cu bucurie infinită și deodată își duse repede mâinile ei la buze și i le sărută de trei ori — Haideţi! îi chemă Aglaia Prinţe, o să mă conduci Se poate, maman? Mă poate duce la braţ logodnicul care a renunţat la mine? Nu-i așa că ai renunţat pe veci la mine, prinţe? Nu așa, nu așa se oferă braţul unei doamne, chiar nu știi cum se ia o doamnă de braţ? Uite-așa, să mergem, o să mergem înaintea tuturor; vrei să mergem înaintea tuturor, tête-à-tête *? Vorbea încontinuu, izbucnind din când în când în hohote de râs — Slavă Domnului! Slavă Domnului! repeta Lizaveta Prokofievna, neștiind nici ea de ce se bucură „Sunt niște oameni extrem de ciudaţi!“ gândi prinţul Ș poate pentru a suta oară de când făcuse cunoștinţă cu ei, dar",
    "883": " lui îi plăceau acești oameni ciudaţi Cât despre prinţ, poate că acesta nu-i prea plăcea; când ieșiră la plimbare, prinţul Ș era puţin posomorât și parcă îngrijorat Evgheni Pavlovici părea să se afle în cea mai bună stare de spirit, tot drumul până la gară le amuză pe Alexandra și Adelaida care aveau o predispoziţie cumva deosebită de a râde la glumele lui, încât treziră în el vaga bănuială că, poate, nici nu-l ascultă! Fulgerat de acest gând și fără să dea vreo explicaţie, izbucni deodată și el în râs și, de data aceasta, râse absolut sincer (așa îi era firea!) Surorile, care, de altminteri, erau în cea mai bună dispoziţie, priveau neîncetat spre Aglaia și spre prinţ, care mergeau înaintea lor Prinţul Ș tot încerca să discute cu Lizaveta Prokofievna despre lucruri fără nici o legătură cu întâmplările recente, poate ca s-o distreze, însă ajunse s-o plictisească teribil",
    "884": " Ea părea cu gândurile învălmășite de tot, răspundea aiurea și uneori nu-i răspundea deloc Însă șaradele Aglaiei încă nu se sfârșiseră în seara aceea De ultima dintre ele avu parte prinţul Când se îndepărtară cu vreo sută de pași de casă, aproape în șoaptă, Aglaia îi spuse repede cavalerului ei, care tăcea cu obstinaţie: — Uită-te la dreapta Prinţul privi într-acolo — Uită-te mai atent Vezi banca aceea din parc? O bancă verde lângă cei trei copaci mari? Prinţul răspunse că o vede — Îţi place locul acesta? Câteodată, devreme, pe la șapte dimineaţa, când toţi încă mai dorm, vin să stau aici, pe bancă Prinţul bâigui că locul este foarte frumos — Acum du-te de lângă mine, nu mai vreau să merg la braţ cu dumneata Sau mai bine să mergem tot așa, dar să nu-mi spui nici un cuvânt",
    "885": " Vreau să mă gândesc la ceva Atenţionarea era, în orice caz, de prisos; cu siguranţă, prinţul n-ar fi suflat o vorbă tot drumul, chiar dacă n-ar fi fost prevenit Inima începuse să-i bată grozav de tare când auzise vorbindu-se despre bancă Peste vreun minut, se gândi mai bine și, rușinat, alungă gândul absurd care-i venise în minte După cum se știe sau, măcar după cum spun unii, la gara din Pavlovsk, în zilele de lucru, se adună un public „mai select“ decât duminica și de sărbători, când sosesc „feluriţi oameni“ din Petersburg Toaletele nu sunt de sărbătoare, dar sunt elegante E o plăcere să vii să asculţi aici muzică Fanfara, poate într-adevăr cea mai bună dintre fanfarele grădinilor noastre publice, interpretează lucruri noi Decenţa și ceremoniozitatea sunt extraordinare, în pofida unei impresii generale de familiaritate și chiar intimitate Cunoscuţii, toţi vilegiaturiști, se adună ca să se studieze unii pe alţii",
    "886": " Mulţi o fac cu veritabilă plăcere și vin aici numai pentru asta; dar sunt și unii care vin numai de dragul muzicii Scandalurile sunt neobișnuit de rare, deși se mai întâmplă chiar și în zilele de lucru Se știe, însă, că fără ele nu se poate De data aceasta, seara era splendidă, spectatori erau destui Toate locurile de lângă fanfară erau ocupate Grupul nostru se așeză pe scaune puţin într-o parte, chiar lângă ieșirea din stânga a gării Mulţimea, muzica o înviorară întrucâtva pe Lizaveta Prokofievna și le distrară pe domnișoare; apucară să facă schimburi de priviri cu câteva cunoștinţe și să se salute amabil cu câte cineva de la distanţă; apucară să studieze, să observe anume ciudăţenii, să discute despre acestea, să zâmbească ironic Și Evgheni Pavlovici se înclina foarte des Aglaia și prinţul, care încă erau împreună, atraseră atenţia câtorva persoane",
    "887": " Curând, de domnișoare și de mama lor se apropiară câţiva tineri care le cunoșteau; doi sau trei rămaseră ca să converseze; toţi erau prieteni cu Evgheni Pavlovici Printre ei era un ofiţer tânăr și foarte frumos, foarte vesel și foarte vorbăreţ; se grăbi să intre în vorbă cu Aglaia și se străduia din răsputeri să-i atragă atenţia Aglaia era cu el foarte binevoitoare și râdea extrem de ușor Evgheni Pavlovici îi ceru prinţului permisiunea să i-l prezinte pe acest prieten; prinţul de-abia putea înţelege ce vor de la el, însă prezentările avură loc, amândoi se înclinară și își dădură mâna Prietenul lui Evgheni Pavlovici puse o întrebare, însă prinţul, se pare, nu-i răspunse sau mormăi ca pentru sine ceva atât de ciudat, încât ofiţerul îl privi atent, se uită apoi la Evgheni Pavlovici, înţelese pe loc de ce acesta a pus la cale prezentarea, zâmbi ușor și intră iarăși în vorbă cu Aglaia",
    "888": " Numai Evgheni Pavlovici observă că Aglaia a roșit subit Prinţul nici măcar nu băga de seamă că alţii vorbesc cu Aglaia și îi fac complimente; minute în șir chiar uita că se află lângă ea Și voia să plece undeva, să dispară cu totul de aici și chiar i-ar fi plăcut să găsească un loc întunecat, pustiu, unde să fie singur numai cu gândurile lui și nimeni să nu știe unde se află Sau să fie măcar la el acasă, pe terasă, însă singur, fără Lebedev, fără copiii acestuia; să se trântească pe canapeaua lui, să-și înfunde faţa în pernă și să zacă așa o zi, o noapte, încă o zi Preţ de-o clipă, i se năzăreau munţii, și anume un loc cunoscut din munţi, de care îi plăcea întotdeauna să-și amintească și unde îi plăcea să se ducă pe când mai locuia încă acolo, un loc din care privea în jos spre firul alb, abia licărind, al cascadei, spre norii albi, spre vechiul castel în ruine",
    "889": " O, ce mult ar fi vrut să ajungă acum acolo și să se gândească la un singur lucru, – o! toată viaţa la un singur lucru –, de care nu s-ar plictisi nici o mie de ani! Și, fie, aici n-au decât să-l uite cu totul! O, asta chiar ar fi trebuit, chiar ar fi fost mai bine să nu-l fi cunoscut nimeni, să nu fi fost decât o vedenie văzută doar în vis Dar parcă nu-i totuna dacă-i în vis sau aievea! Câteodată, brusc, începea s-o studieze pe Aglaia și câte cinci minute în șir nu-și mai lua ochii de la chipul ei; însă privirea lui era prea ciudată; se părea că o privește ca pe un obiect aflat la două verste depărtare de el sau că are în faţa ochilor portretul ei, nu pe ea însăși — De ce mă privești așa, prinţe? întrebă ea deodată, întrerupând conversaţia veselă și râsul cu cei din jur",
    "890": " Mi-e frică de dumneata; mi se pare că vrei să întinzi mâna și să-mi atingi faţa cu degetul, ca s-o pipăi E-adevărat, Evgheni Pavlovici, că așa mă privește? Prinţul remarcă, parcă mirat, că cineva i se adresează, încercă, poate, să înţeleagă, și nu reuși întru totul; nu răspunse, dar, văzând că ea și ceilalţi râd, căscă gura deodată, începând să râdă și el Râsetele dimprejur luară amploare; ofiţerul, probabil un mare amator de glume, se cutremura pur și simplu de râs Subit, Aglaia șopti mânioasă ca pentru sine: — Idiotul! — Dumnezeule! Chiar o ia razna fata chiar se ţicnește de tot? se întrebă încet Lizaveta Prokofievna, scrâșnind din dinţi — E o glumă! E aceeași glumă ca și cea de atunci, cu „cavalerul sărman“, îi șopti la ureche Alexandra, sigură pe ea Nimic mai mult! L-a luat iarăși peste picior în felul ei",
    "891": " Numai că gluma a fost împinsă prea departe; trebuie să-i punem capăt, maman! Mai înainte a făcut grimase ca o actriţă, ne-a speriat dintr-o joacă — Încă-i bine că a dat peste un idiot ca ăsta, îi șopti Lizaveta Prokofievna Totuși, observaţia fiicei ei o făcuse să se simtă mai ușurată Prinţul auzi, totuși, că cineva l-a făcut „idiot“ și tresări, dar nu din cauza asta Uită imediat cuvântul jignitor Însă în mulţime, nu departe de locul unde stătea el, într-o parte – n-ar fi putut nicidecum arăta în ce loc și în ce punct – zări o faţă, un chip palid, cu părul cârlionţat și negru, cu zâmbetul și privirea știute, prea bine știute; chipul licări și dispăru Se prea poate ca doar să i se fi năzărit; din această nălucire rămase numai cu impresia zâmbetului strâmb, a ochilor și a cravatei elegante, de culoare verde-deschis, de la gâtul domnului pe care îl zărise",
    "892": " Prinţul nu-și putu da seama dacă domnul respectiv dispăruse în mulţime sau se furișase în clădirea gării Dar după un minut începu să arunce împrejur priviri repezi și alarmate; această primă nălucire putea fi prevestitoarea și predecesoarea unei a doua năluciri Asta trebuia să se întâmple cu siguranţă Oare uitase de această posibilă întâlnire atunci când porniseră cu toţii spre gară? Ce-i drept, venind spre gară, parcă nici nu bănuia că va ajunge aici – iată în ce stare se afla Dacă s-ar fi priceput sau ar fi fost în stare să fie mai atent, ar fi putut remarca de un sfert de oră că și Aglaia trage cu ochiul pe furiș și parcă cu neliniște, ca și cum ar fi căutat pe cineva din priviri Acum, când îngrijorarea lui devenise foarte vizibilă, crescură și tulburarea, și neliniștea Aglaiei și, de îndată ce el își întorcea capul într-o parte, Aglaia arunca și ea imediat câte-o privire într-acolo",
    "893": " Motivul neliniștii lui se limpezi curând Prin ieșirea laterală a gării, în preajma căruia stăteau prinţul și întregul grup al Epancinilor, își făcură deodată apariţia mai mulţi oameni, cel puţin zece la număr Înaintea tuturor mergeau trei femei; două dintre ele erau extraordinar de frumoase și nu era deloc de-a mirării că le urmau atâţia admiratori Dar și admiratorii, și femeile reprezentau ceva deosebit, cumva altfel decât restul publicului venit să asculte muzică Imediat fură remarcaţi de toată lumea, deși majoritatea se prefăceau că nu-i văd absolut deloc și doar câţiva tineri trăgeau cu coada ochiului spre ei, zâmbeau și își șopteau ceva unii altora Era imposibil să-i ignori pe nouveniţi cu totul; era evident că ţineau să fie remarcaţi, vorbeau tare, râdeau Se putea bănui că mulţi dintre ei erau ameţiţi, deși câţiva afișau costume elegante și luxoase; dar printre ei erau și inși care arătau foarte ciudat, cu straie bizare, cu obrajii puţin îmbujoraţi; erau și câţiva ofiţeri, erau și persoane mai în vârstă; erau și unii îmbrăcaţi comod, cu haine largi și bine cusute, cu inele și butoni, cu splendide peruci negre ca smoala și favoriţi, cu o expresie deosebit de distinsă, dar întrucâtva dispreţuitoare pe chipuri, adică erau persoane de care în societate toată lumea fuge ca de ciumă",
    "894": " Desigur, unele din întrunirile noastre de vilegiaturiști sunt neobișnuit de ceremonioase și se bucură de o reputaţie deosebit de frumoasă; dar nici omul cel mai prudent nu se poate feri în fiecare clipă de cărămida care cade de pe clădirea învecinată Această cărămidă se pregătea să cadă și asupra publicului ceremonios, venit să asculte muzică Ca să ajungi din clădirea gării pe terasa unde era amplasată fanfara, trebuia să cobori trei trepte Chiar lângă trepte se oprise grupul acela; nici unul nu îndrăznea să coboare; însă una dintre femei păși înainte; numai doi din suită avură curajul s-o urmeze Unul era un bărbat de vârstă mijlocie, destul de modest la înfăţișare, decent în toate privinţele, dar care arăta întru totul ca un flăcău tomnatic, adică era dintre cei care nu cunosc niciodată pe nimeni și nimeni nu-i cunoaște Celălalt ins care se ţinea scai de dama lui era un coate-goale, din specia cea mai dubioasă cu putinţă",
    "895": " Nimeni n-o mai urmă pe excentrica doamnă; dar, coborând, ea nici nu se uită peste umăr, ca și cum i-ar fi fost absolut indiferent dacă o urmează cineva sau nu Continua să râdă și să vorbească tare, era îmbrăcată cu un neobișnuit bun-gust și cu opulenţă, dar puţin mai luxos decât s-ar fi cuvenit Trecu pe lângă fanfară spre latura opusă a terasei, unde lângă șosea aștepta o caleașcă Prinţul n-o mai văzuse de trei luni și ceva În decursul acestor zile de când sosise la Petersburg, tot avusese de gând s-o viziteze; dar, poate, o presimţire misterioasă îl oprise Oricum, nu putea deloc să ghicească ce impresie îi va produce viitoarea lor întâlnire și încerca uneori, cu spaimă, să și-o imagineze Îi era clar un lucru: întâlnirea va fi foarte grea În aceste șase luni își amintise de câteva ori primul sentiment pe care i-l insuflase chipul acestei femei pe când nu-i văzuse decât portretul; își amintea, însă, că până și impresia produsă de fotografie conţinea prea multe nuanţe apăsătoare",
    "896": " Luna petrecută în provincie, când se vedea cu ea aproape în fiecare zi, fusese îngrozitoare pentru el, atât de îngrozitoare, încât uneori prinţul alunga până și amintirea acestei perioade recente Însuși chipul acestei femei avea întotdeauna pentru el ceva chinuitor; discutând cu Rogojin, prinţul tradusese această senzaţie prin sentimentul de milă nemărginită, și acesta era adevărul: încă din portret, acest chip chemase din inima lui întreaga suferinţă a milei; senzaţia de compătimire și chiar de suferinţă pentru această fiinţă nu-i părăsise niciodată inima, nu i-o părăsea nici acum O, nu, era chiar mai puternică Însă prinţul rămăsese nemulţumit de cuvintele pe care i le spusese lui Rogojin; și abia acum, în clipa neașteptatei ei apariţii, înţelese, poate printr-o intuiţie spontană, ce anume lipsise din cuvintele spuse lui Rogojin Lipsiseră cuvintele în stare să exprime spaima; da, spaima! Acum, în acest moment, simţea pe deplin acest lucru; era convins, pe deplin convins, din motive speciale, că femeia este smintită",
    "897": " Dacă, iubind o femeie mai mult decât orice pe lume sau presimţind posibilitatea unei asemenea iubiri, ai vedea-o deodată ferecată în lanţuri, îndărătul unor gratii de fier, bătută cu ciomagul de temnicer –, atunci această impresie ar fi întrucâtva asemănătoare cu cea pe care o simţea acum prinţul — Ce-i cu dumneata? îl întrebă repede, în șoaptă, Aglaia, uitându-se la el și trăgându-l cu naivitate de mână El își întoarse capul spre ea, o privi, se uită în ochii ei negri, a căror scânteiere din clipa aceea era inexplicabilă pentru el, încercă să zâmbească, dar, deodată, ca și cum ar fi uitat fulgerător de existenţa ei, își îndreptă iar ochii spre dreapta și începu să urmărească iarăși extraordinara lui nălucire În clipa aceea, Nastasia Filippovna trecea chiar pe lângă scaunele domnișoarelor Evgheni Pavlovici continua să-i povestească Alexandrei Ivanovna ceva, cu siguranţă foarte comic și interesant, vorbea repede și cu însufleţire",
    "898": " Prinţul avea să-și amintească apoi că Aglaia rostise pe neașteptate cu jumătate de voce: „Cât de“ Cuvintele erau vagi și nerostite până la capăt; într-o clipă se abţinu și nu mai adăugă nimic, dar și atât era suficient Nastasia Filippovna care trecea și părea să nu remarce pe nimeni în mod special, se întoarse brusc spre ei și parcă abia acum îl zări pe Evgheni Pavlovici — Ia te uită! Chiar el e! exclamă ea, oprindu-se deodată Ba nu-l găsesc curierii, oricâţi i-ai trimite, ba șade – ca un făcut – unde nici nu te aștepţi Credeam că ești acolo la unchiul tău! Evgheni Pavlovici se înroși la faţă, o privi cu furie pe Nastasia Filippovna, dar îi întoarse repede spatele — Ce?! Chiar nu știi? Nu știe, închipuiţi-vă! S-a împușcat! Dimineaţă unchiul tău s-a împușcat! Mi s-a spus adineaori, la ora două; păi o jumătate de oraș știe; unii zic că lipsesc trei sute cincizeci de mii din banii statului, alţii susţin că ar lipsi cinci sute de mii",
    "899": " Și eu care mă gândeam că o să-ţi lase o moștenire frumușică; a dat totul pe apa sâmbetei Mare destrăbălat a fost ghiujul Ei bine, la revedere, bonne chance*! Dar chiar nu te duci? Șmecherule, ţi-ai dat la timp demisia din armată! Prostii, ai știut, ai știut dinainte; poate că de ieri ai știut Deși acostarea impertinentă, afișarea unei amiciţii și intimităţi care nu existau aveau neapărat un scop, și nu mai încăpea câtuși de puţină îndoială în această privinţă, Evgheni Pavlovici se gândi la început să scape cumva și pentru nimic în lume să nu-i acorde vreo atenţie celei care îl jignea Dar cuvintele Nastasiei Filippovna îl loviră ca trăsnetul; auzind de moartea unchiului său, se făcu alb la faţă ca varul și se întoarse spre cea care-i adusese vestea În această clipă, Lizaveta Prokofievna se ridică repede de la locul ei, îi luă pe toţi ceilalţi și plecă cu ei aproape în fugă",
    "900": " Numai prinţul Lev Nikolaevici rămase o secundă locului, parcă nehotărât, și Evgheni Pavlovici continua să stea încremenit, nevenindu-și încă în fire Dar doamnele Epancin nici nu apucară să se îndepărteze cu douăzeci de pași, că se dezlănţui un scandal îngrozitor Ofiţerul, bun prieten de-al lui Evgheni Pavlovici, cel care conversase cu Aglaia, era înfuriat la culme — Aici numai cravașa-i bună, altfel n-o scoţi la capăt cu creatura asta! spuse el aproape tare (Se pare că și înainte fusese confidentul lui Evgheni Pavlovici) Fulgerător, Nastasia Filippovna se răsuci spre el Ochii ei scânteiau; se repezi la un tânăr absolut necunoscut, care stătea la doi pași de ea și avea în mână un baston subţire din nuiele împletite; i-l smulse și îl plesni din răsputeri pe ofiţer, pieziș, peste obraz Totul se petrecu cât ai clipi din ochi Înnebunit de furie, ofiţerul se repezi la ea; Nastasia Filippovna nu mai era înconjurată de suită; domnul cel distins, de vârstă mijlocie, apucase să se retragă de tot, iar domnul cu chef stătea deoparte și se prăpădea de râs",
    "901": " Desigur, peste un minut și-ar fi făcut apariţia poliţia, dar în acest minut Nastasia Filippovna ar fi păţit-o rău, dacă cineva nu i-ar fi sărit la timp în ajutor: prinţul, care se oprise și el la doi pași, reuși să-l prindă pe ofiţer de mâini pe la spate Smulgându-și braţul, ofiţerul îl lovi puternic în piept; prinţul zbură vreo trei pași și se prăbuși pe un scaun Dar, între timp, Nastasiei Filippovna îi săriră în ajutor încă doi apărători În faţa ofiţerului care o ataca stătea boxerul, autorul articolului pe care cititorul îl cunoaște deja, membru titular al fostei cete dimprejurul lui Rogojin — Keller! Locotenent în retragere, se recomandă el, făcând-o pe grozavul Dacă doriţi să luptaţi corp la corp, căpitane, mă pun eu la dispoziţia dumneavoastră, în locul sexului slab; sunt maestru de box englezesc Nu vă împingeţi, căpitane; vă înţeleg ofensa de moarte, dar nu pot permite, în ochii spectatorilor, manifestarea dreptului pumnului faţă de o femeie",
    "902": " Dacă, persoană decentă fiind, doriţi satisfacţie în altă manieră, atunci, desigur, trebuie să mă înţelegeţi, căpitane Însă căpitanul își venise deja în fire și nu-l mai asculta În acest moment, apărând din mulţime, Rogojin o apucă iute de braţ pe Nastasia Filippovna și o trase după el La rândul său, Rogojin părea teribil de impresionat, era palid și tremura Luând-o de acolo pe Nastasia Filippovna, el reuși totuși să-i râdă răutăcios ofiţerului în nas și să spună cu tonul unui precupeţ care are toate motivele să jubileze: — Ptiu! Ai încasat-o! Mutra ţi-e plină de sânge! Ptiu! Venindu-și în fire și știind bine cu cine are a face, politicos, ofiţerul (acoperindu-și de altfel obrazul cu batista) i se adresă prinţului, care se ridicase deja de pe scaun: — Sunteţi prinţul Mâșkin, cu care am avut plăcerea să fac cunoștinţă? — E nebună! Smintită! Vă rog să mă credeţi! îi răspunse prinţul cu vocea tremurătoare, întinzându-și – cine știe de ce– spre el mâinile tremurânde",
    "903": " — Desigur, nu mă pot lăuda cu asemenea informaţii, însă trebuie să știu cum vă numiţi Dădu din cap și se retrase Poliţia apăru la exact cinci secunde după ce dispărură ultimele personaje De altfel, scandalul nu ţinuse mai mult de două minute Unii dintre spectatori se ridicaseră de pe scaune și plecaseră, alţii doar se mutaseră pe alte locuri și, în sfârșit, a treia categorie se bucurase foarte mult de scandal; o a patra categorie era alcătuită din persoane care vorbeau tare și erau evident interesate de cele petrecute Într-un cuvânt, totul se termină ca de obicei Fanfara reîncepu să cânte Prinţul porni pe urma Epancinilor Dacă i-ar fi trecut prin gând sau dacă ar fi apucat să arunce o privire spre stânga, atunci când căzuse pe scaun, după ce fusese îmbrâncit, ar fi văzut-o pe Aglaia, la vreo douăzeci de pași de el, care se oprise ca să privească scena scandaloasă și nu voia să audă chemările mamei și surorilor ei, ajunse deja departe",
    "904": " Prinţul Ș, dând fuga la ea, o convinse să plece în sfârșit Lizaveta Prokofievna avea să-și amintească mai apoi că Aglaia s-a întors la ele atât de tulburată, încât era puţin probabil să le fi auzit chemările Dar peste exact două minute, de îndată ce intrară în parc, Aglaia rosti cu obișnuita ei voce indiferentă și capricioasă: — Am vrut să văd cum se va încheia comedia IIItc \"III\" Incidentul de la gară aproape le îngrozi pe mamă și pe fiice Tulburată și speriată, Lizaveta Prokofievna, însoţită de fete, mai că nu străbătu în fugă drumul de la gară până acasă După părerea și convingerea ei, prea multe se petrecuseră și ieșiseră la iveală din acest incident, așa că în mintea ei, în pofida întregii dezordini și spaime, se înfiripau deja niște gânduri decisive Dar și ceilalţi înţelegeau că s-a întâmplat ceva deosebit și că, poate chiar din fericire, începe să se dezvăluie un mister extraordinar",
    "905": " În pofida tuturor fostelor asigurări și explicaţii oferite de prinţul Ș, Evgheni Pavlovici „era acum dat în vileag“, demascat, descoperit și „dat pe faţă în ceea ce privește relaţiile lui cu această creatură“ Așa credea Lizaveta Prokofievna, așa credeau chiar și cele două fiice mai mari ale ei Câștigul rezultat din această concluzie era o și mai mare acumulare de enigme Deși erau furioase, într-o oarecare măsură, pentru sperietura exagerată și fuga pe faţă a mamei lor, totuși fetele, în primele momente de zăpăceală, nu îndrăzneau s-o deranjeze cu întrebările lor Pe lângă aceasta, cine știe de ce, li se părea că surioara lor Aglaia știe poate mai multe în legătură cu această problemă decât ele două și mama lor la un loc Și prinţul Ș era negru la faţă ca noaptea, foarte îngândurat Lizaveta Prokofievna nu-i spusese tot drumul nici o vorbă, iar el parcă nici nu remarcase acest lucru",
    "906": " Adelaida încercă să-l întrebe: „Despre ce unchi a fost vorba și ce s-a întâmplat atât de grav la Petersburg?“ Dar el bâigui drept răspuns, cu mina cea mai acră, ceva foarte vag despre cine știe ce investigaţii și că, firește, totul trebuia să fie o neghiobie „Nu mă îndoiesc de asta!“ îi răspunse Adelaida și nu-l mai întrebă nimic Însă Aglaia devenise neobișnuit de calmă și pe drum făcu doar observaţia că aleargă cu toţii cam prea tare O dată privi peste umăr și îl văzu pe prinţ, care le călca pe urme Remarcând eforturile lui de a le ajunge, zâmbi ironic și nu mai întoarse capul spre el În sfârșit, foarte aproape de casă, îl întâlniră pe Ivan Feodorovici, care venea din direcţia opusă, de-abia sosit de la Petersburg Imediat, de la primele cuvinte, se interesă de Evgheni Pavlovici Dar soţia trecu furioasă pe lângă el, fără să-i răspundă și fără să se uite măcar la el",
    "907": " Din privirile fiicelor și ale prinţului Ș își dădu pe loc seama că în casa lor s-a dezlănţuit furtuna Dar și fără asta chipul lui reflecta o frământare neobișnuită Imediat îl luă de braţ pe prinţul Ș, îl opri lângă ușa de la intrare și aproape în șoaptă schimbă cu el câteva cuvinte După înfăţișarea îngrijorată a amândurora, când intrară apoi pe terasă și se duseră spre camera Lizavetei Prokofievna, ai fi putut crede că au aflat o veste ieșită din comun Încetul cu încetul, toţi se adunară sus la Lizaveta Prokofievna și, în sfârșit, pe terasă rămase numai prinţul Ședea într-un colţ, așteptând parcă ceva, neștiind de altminteri nici el ce așteaptă; văzând zăpăceala din casă, nici nu-i trecuse prin minte să plece; părea că a uitat cu totul de lume și era gata să stea și doi ani la rând în locul în care i s-ar fi arătat",
    "908": " De sus ajungeau uneori la el frânturi dintr-o discuţie alarmată Nici el n-ar fi putut spune cât a stat aici Se făcuse târziu, se lăsase întunericul Deodată, pe terasă intră Aglaia; părea calmă, deși era puţin palidă Văzându-l pe prinţ, pe care „evident, nu se aștepta“ să-l găsească aici pe scaun, în colţ, Aglaia îi zâmbi parcă nedumerită — Ce faci dumneata aici? întrebă ea, apropiindu-se de el Încurcat, prinţul îngăimă ceva și sări de pe scaun, dar Aglaia se așeză imediat pe scaunul de alături, așa că și el își reluă locul Îi aruncă o privire rapidă, dar atentă, apoi se uită pe fereastră, parcă fără nici un gând, după aceea îl privi iarăși „Poate că-i vine să râdă, se gândi prinţul Nu, ar fi râs din prima clipă“ — Dacă dorești un ceai, poruncesc să ţi se aducă, spuse ea după câteva minute de tăcere",
    "909": " — N-am Nu știu — Cum să nu știi așa ceva! Ah, da, ascultă: dacă te-ar provoca acum la duel cineva, ce-ai face? Și adineaori voiam să te întreb — Păi cine n-o să mă provoace nimeni la duel — Bine, dar dacă te-ar provoca? Te-ai speria foarte tare? — Cred că m-aș teme foarte mult — Serios? Deci, ești laș? — N-nu; poate că nu Laș e cel care se teme și fuge; dar cel care se teme și nu fuge încă nu e laș, spuse prinţul zâmbind, după câteva clipe de gândire — Și n-ai fugi? — Poate că n-aș fugi, râse, în cele din urmă, prinţul de întrebările Aglaiei — Chiar dacă-s femeie, nici eu n-aș fugi, observă ea aproape supărată De altminteri, îţi râzi de mine și te fandosești după cum îţi e obiceiul, ca să pari mai interesant; spune-mi: se trage de obicei de la douăzeci de pași? Uneori și de la zece? Deci, înseamnă să fii ucis sau rănit cu siguranţă, nu-i așa? — Cred că la dueluri adversarii nimeresc rareori ţinta",
    "910": " — Cum rareori? Doar Pușkin a fost ucis — Poate că întâmplător — N-a fost întâmplător deloc; duelul a fost pe viaţă și pe moarte și a fost ucis — Glonţul l-a nimerit atât de jos, încât, cu siguranţă, Dantes l-a ţintit undeva mai sus, în piept sau în cap; însă așa cum l-a nimerit nu ţintește nimeni, deci cel mai probabil e că glonţul l-a nimerit întâmplător pe Pușkin, greșindu-și ţinta Lucrurile astea le-am aflat de la oameni competenţi — Iar mie mi-a spus un soldat, cu care am discutat odată, că au ordin precis, conform regulamentului, când se desfășoară în șiruri de pușcași, să ţintească „la jumătatea omului“, chiar așa li se zice: „la jumătatea omului“ Asta-i, deci nu în piept, nu în cap, ci într-adins li se ordonă să tragă „la jumătatea omului“ Mai apoi l-am întrebat pe un ofiţer, care mi-a spus că totul e întocmai așa",
    "911": " — E așa pentru că se trage de la mare distanţă — Știi să tragi? — N-am tras niciodată — Nici chiar să încarci un pistol nu te pricepi? — Nu mă pricep Adică îmi dau seama cum s-ar face, dar niciodată n-am încărcat cu mâna mea vreunul — Asta-i, nu te pricepi pentru că în treaba asta este nevoie de practică! Ascultă-mă, ca să știi cum se face: în primul rând, cumperi pulbere bună pentru pistoale, să nu fie umedă (se zice că nu trebuie să fie umedă, ci foarte uscată), închisă la culoare, ceri exact cum ţi-am spus, nu pulbere din aceea cu care se trage cu tunul Glonţul se zice că fiecare și-l toarnă singur Ai pistoale? — N-am și nici nu-mi trebuie, râse prinţul deodată — Ah, ce prostii! Cumpără-ţi neapărat: unul bun, franţuzesc sau englezesc, astea, cică, ar fi cele mai bune",
    "912": " Apoi iei cam un degetar de pulbere, poate două degetare și toarn-o Mai bine să fie mai multă Îndeas-o cu pâslă (cică trebuie neapărat cu pâslă, cine știe de ce), poţi face cumva rost de pâslă, dintr-o saltea sau ușile se tapiţează uneori cu pâslă Apoi, după ce bagi pâsla, pui glonţul, ascultă-mă odată, mai pe urmă glonţul și mai înainte pulberea, altfel pistolul nu trage De ce râzi? Vreau să tragi de câteva ori pe zi și să înveţi neapărat să nimerești ţinta O să faci ce-ţi spun? Prinţul râdea; supărată, Aglaia bătu din picior Seriozitatea ei în contextul unei asemenea discuţii îl miră întrucâtva pe prinţ Într-o anumită măsură, simţea că ar trebui să afle ceva, să întrebe ceva – în orice caz, ceva mai serios decât felul cum se încarcă un pistol Dar totul îi zburase din minte, nu mai era conștient decât de faptul că ea șade acum în faţa lui, că o privește și îi era aproape indiferentă tema discuţiei din momentul acela",
    "913": " În sfârșit, de sus coborî pe terasă Ivan Feodorovici: pleca undeva și arăta posomorât, îngrijorat și hotărât — A, Lev Nikolaevici, tu Unde te duci? îl întrebă el, cu toate că Lev Nikolaevici nici nu se gândea să se urnească din loc Hai, vreau să-ţi zic o vorbă — La revedere, spuse Aglaia și îi întinse prinţului mâna Pe terasă era de-acum destul de întuneric și în clipa aceea prinţul n-ar fi putut-o vedea prea bine la faţă Peste un minut, când ieși din casă împreună cu generalul, prinţul roși teribil și-și strângea pumnul de la mâna dreaptă Se potrivi că Ivan Feodorovici și prinţul aveau același drum Cu toate că ora era înaintată, Ivan Feodorovici se grăbea să discute ceva cu cineva Deocamdată, începu din senin o conversaţie cu prinţul, vorbind repede, alarmat, destul de incoerent, pomenind-o adeseori pe Lizaveta Prokofievna",
    "914": " Dacă prinţul ar fi putut fi mai atent în aceste momente, atunci, poate, și-ar fi dat seama că, printre altele, Ivan Feodorovici voia să afle ceva de la el sau, mai bine zis, voia să-l întrebe ceva cinstit și pe faţă, dar nu reușea să atingă punctul acesta important Spre rușinea lui, prinţul era atât de distrat, încât mai întâi nu auzi nimic și, când generalul se opri în faţa lui cu o întrebare arzătoare, fu nevoit să recunoască, jenat, că nu înţelege nimic Generalul ridică din umeri — Aţi ajuns cu toţii niște oameni ciudaţi, din toate punctele de vedere, începu el din nou să vorbească Îţi zic că nu înţeleg deloc ideile și îngrijorările Lizavetei Prokofievna A apucat-o isteria și plânge și zice că am fost dezonoraţi și făcuţi de rușine De cine? Cum? Cu cine? Când și de ce? Recunosc că sunt vinovat (asta o recunosc), sunt foarte vinovat, dar sâcâielilor acestei",
    "915": " femei agitate (care, pe deasupra, se comportă urât) le putem pune capăt, la urma urmelor, cu ajutorul poliţiei și chiar am intenţia să mă întâlnesc astăzi cu cineva și să-l previn Totul se poate aranja în pace, calm, chiar cu blândeţe, ca între prieteni și fără să se stârnească nici un scandal Sunt de acord și că viitorul mai poate rezerva surprize și că multe lucruri au rămas neexplicate; la mijloc e și o intrigă; dar, dacă cei de aici nu știu nimic, nici cei de-acolo nu pot să explice nimic; dacă eu n-am auzit, tu n-ai auzit, el n-a auzit, celălalt n-a auzit nici el nimic, atunci te întreb: cine a auzit, la urma urmelor? Cum crezi tu că s-ar explica asta dacă nu prin faptul că afacerea este pe jumătate miraj, că nu există, cum ar fi, bunăoară, lumina lunii sau alte fantasme? — Ea e nebună, bâigui prinţul, amintindu-și deodată, cu durere, întâmplarea de mai înainte",
    "916": " — Ãsta-i cuvântul, dacă la ea te referi Și mie îmi trecea prin minte ideea asta și adormeam liniștit Dar acum văd că aici sunt unii care gândesc mai corect și nu mai cred în sminteala ei Femeia-i arţăgoasă, să zicem, dar e chiar rafinată, nici pomeneală de nebunie Ieșirea ei de astăzi, când a spus vorbele acelea despre Kapiton Alexeici, ne demonstrează clar acest lucru În ce o privește, afacerea-i o potlogărie, adică e cel puţin o faptă iezuită, făcută cu scopuri speciale — Care Kapiton Alexeici? — Ah, Doamne, Lev Nikolaevici, nu mă asculţi deloc! Discuţia cu tine am început-o vorbindu-ţi de Kapiton Alexeici; sunt atât de uimit, încât și acum îmi mai tremură mâinile și picioarele De asta am întârziat astăzi în oraș Kapiton Alexeici Radomski, unchiul lui Evgheni Pavlovici — Ah! strigă prinţul",
    "917": " — S-a împușcat dimineaţă, în zori, la ora șapte Era bătrâior, onorabil, șaptezeci de ani, epicurean și, exact cum a zis ea, lipsesc banii statului, o sumă enormă! — De unde putea ea — Să afle? Ha-ha! Păi are în jurul ei un întreg stat-major, de cum și-a făcut aici apariţia Dacă ai ști ce persoane o vizitează și caută această „onoare de a face cunoștinţă“! Natural, putea auzi de la cei veniţi, pentru că acum știe tot Petersburgul și jumătate din Pavlovsk sau chiar tot Pavlovskul deja Dar ce subtilă a fost remarca ei cu privire la uniformă, după cum mi-a fost relatată, adică în privinţa faptului că Evgheni Pavlovici a apucat să-și dea la ţanc demisia din armată! A fost o aluzie infernală! Nu, ăsta nu-i semn de sminteală Eu, desigur, refuz să cred că Evgheni Pavlovici putea ști cu anticipaţie de catastrofă, adică să știe că în ziua cutare, la ora șapte și așa mai departe",
    "918": " Însă putea s-o presimtă Iar eu, iar noi toţi și prinţul Ș ne gândeam că bătrânul o să-i lase lui toată averea! E îngrozitor! Îngrozitor! De altfel, înţelege că nu-l învinuiesc cu nimic pe Evgheni Pavlovici și mă grăbesc să-ţi explic; totuși, e ceva suspect aici Prinţul Ș este stupefiat Totul a luat o întorsătură ciudată — Dar ce motiv de suspiciune există în comportamentul lui Evgheni Pavlovici? — Nici un motiv! S-a purtat cu cea mai mare distincţie posibilă N-am făcut nici o aluzie Cred că averea lui e întreagă și neatinsă Desigur, Lizaveta Prokofievna nici nu vrea să audă Dar mai importante sunt toate aceste catastrofe familiale sau, mai bine zis, toate aceste ciorovăieli, că nici nu mai știi cum să le numești Tu, Lev Nikolaevici, ești cu adevărat prietenul casei, așa că imaginează-ţi: aflu că, deși n-aș putea spune precis dacă-i chiar așa, Evgheni Pavlovici, cică, acum vreo lună și ceva ar fi avut o explicaţie cu Aglaia și că ar fi fost refuzat pe faţă",
    "919": " — Nu se poate! strigă prinţul cu ardoare — Nu cumva știi ceva? Vezi, dragul meu, spuse generalul și tresări uimit, încremenind în loc, de parcă ar fi prins rădăcini, poate că nu trebuia și nu-i frumos din partea mea că am lăsat să-mi scape vorbele de mai înainte, dar asta s-a întâmplat numai pentru că tu că tu pot zice, ești așa cum ești Știi cumva ceva deosebit? — Nu știu nimic despre Evgheni Pavlovici, bâigui prinţul — Nici eu nu știu! Pe mine pe mine, frăţioare, chiar că vor să mă bage în pământ și să mă îngroape și în același timp nici nu vor să judece că mi-e greu și mie ca om, că asta n-o s-o pot suporta Mai înainte am avut o scenă groaznică! Îţi vorbesc ca și cum ai fi fiul meu",
    "920": " Cel mai important lucru e că Aglaia parcă și-ar râde de maică-sa Despre faptul că, pare-se, l-a refuzat pe Evgheni Pavlovici acum vreo lună și că a avut cu el o explicaţie destul de tranșantă ne-au spus surorile ei, așa ca o ipoteză de altminteri, ca o ipoteză sigură Însă ea e o făptură atât de neascultătoare și fantastică, încât nici nu se mai poate vorbi! Tot altruismul, toate strălucitele calităţi ale inimii și minţii – și toate astea chiar că le are, însă, pe lângă astea, capriciul, batjocurile – într-un cuvânt, e o fire diabolică și, pe deasupra, cu fantezii Și-a râs acum pe faţă de maică-sa, de surori, de prinţul Ș, de mine n-are rost să mai vorbim, rareori nu-și râde de mine, dar pe mine nu mă doare, știi că o iubesc, chiar îmi place că râde și cred că acest drăcușor tocmai de asta mă iubește în mod deosebit, adică ţine mai mult la mine decât la ceilalţi, mi se pare",
    "921": " Pariez că și de tine s-a umflat de râs din cine știe ce pricină Mai înainte v-am găsit discutând după furtuna care s-a dezlănţuit în camerele de la etaj: stătea cu tine de parcă nu s-ar fi întâmplat nimic Prinţul roși teribil și-și strânse pumnul drept, însă tăcu — Dragule, dragul meu Lev Nikolaevici! spuse deodată cu înflăcărare și căldură generalul Eu și chiar Lizaveta Prokofievna însăși (care, de altminteri, iar s-a apucat să te ocărască și, laolaltă cu tine, să mă ia la rost și pe mine pentru tine, numai că nu înţeleg de ce), noi, totuși, te iubim, în pofida a tot și a toate, adică a toate aparenţele Dar fii de acord, dragă prietene, fii singur de acord, ce enigmă subită și ce supărare am avut când, din senin, acest drăcușor cu sânge rece (pentru că stătea în faţa maică-sii arătând cel mai profund dispreţ pentru toate întrebările noastre, mai ales pentru ale mele, pentru că eu, naiba să mă ia, am făcut o prostie, m-am gândit s-o fac pe severul, în calitatea mea de cap al familiei, și am făcut, deci, o prostie), acest drăcușor cu sânge rece ne zice deodată în răspăr că „smintita“ (așa s-a exprimat și mi se pare ciudat că rostește cuvintele tale: „parcă n-aţi putut, zice, să vă daţi seama până acum“), că smintita „și-a pus în minte să facă tot posibilul ca să mă mărite cu prinţul Lev Nikolaevici și de aceea se străduiește să facă în așa fel încât să-i trântim ușa în nas lui Evgheni Pavlovici“",
    "922": " N-a spus decât atât; n-a mai dat nici o explicaţie, râde cu hohote, noi rămânem cu gurile căscate, iar ea trântește ușa și pleacă Apoi mi s-a povestit pasajul de mai înainte dintre ea și tine și și ascultă, dragă prinţe, ești om nesupărăcios și cu judecată, asta am remarcat-o la tine, dar nu te supăra: zău, își râde de tine Ca un copil, râde și nu te supăra pe ea, dar asta chiar că-i așa Nu te gândi la mai știu eu ce, pur și simplu ne prostește, pe tine și pe noi toţi, pentru că n-are altceva mai bun de făcut Asta-i, la revedere! Știi sentimentele noastre? Sentimentele noastre sincere faţă de tine? Sunt neschimbate, niciodată și în nici o privinţă dar acum trebuie s-o iau pe aici, rămâi cu bine! Rar mi s-a întâmplat să nu-mi fie chiar așa boii acasă (vezi cum se zice?), cum nu-mi sunt acum",
    "923": " Bine, pe mâine! Rămânând singur la intersecţie, prinţul privi împrejur, traversă repede strada, se apropie de fereastra iluminată a unei vile, desfăcu hârtia mică, pe care o strânsese în mâna dreaptă tot timpul cât discutase cu Ivan Feodorovici, și citi, prinzând dâra slabă de lumină: „Mâine la șapte dimineaţa voi fi în parc, pe banca verde, te voi aștepta M-am decis să discut cu dumneata o problemă extrem de importantă, care ne privește pe amândoi PS Sper că nu vei arăta nimănui acest bilet Deși mi-e jenă să-ţi dau în scris un asemenea sfat, m-am gândit că ești un om care are nevoie de el și l-am scris, roșind de rușine pentru firea dumitale ridicolă PPSS E vorba de banca verde pe care ţi-am arătat-o mai înainte Jenează-te! Am fost nevoită să fac și această precizare“ Biletul era scris la repezeală și împăturit la nimereală, probabil cu vreo câteva clipe înainte de apariţia Aglaiei pe terasă",
    "924": " Cuprins de o tulburare inexprimabilă, asemănătoare cu un val de spaimă, prinţul strânse iarăși hârtia în palmă și sări cât putu de repede de sub fereastră, de la lumină, ca și cum ar fi fost un hoţ speriat: dar la această mișcare se ciocni deodată cu un domn care se oprise chiar în spatele lui — Vă urmăresc, prinţe, spuse domnul — Dumneata ești, Keller? strigă prinţul, mirat — Vă caut, prinţe V-am pândit lângă casa Epancinilor Firește, nu puteam intra V-am călcat pe urme cât aţi mers împreună cu generalul Sunt la dispoziţia dumneavoastră, prinţe, dispuneţi de Keller Sunt gata să mă jertfesc și chiar să mor la nevoie — Păi de ce? — Ei bine, cu siguranţă veţi fi provocat Pe locotenentul ăsta, Molovţov, îl cunosc eu, adică nu personal n-o să suporte ofensa",
    "925": " Pe-ai noștri, adică pe alde mine sau Rogojin, firește, e înclinat să ne considere drept niște lepădături și, poate, pe bună dreptate, așa că singurul răspunzător rămâneţi dumneavoastră Va trebui să plătiţi oalele sparte, prinţe S-a interesat de dumneavoastră, l-am auzit, și negreșit că mâine vreun prieten de-al lui se va prezenta la dumneavoastră, dacă nu cumva v-o fi așteptând chiar acum Dacă îmi acordaţi onoarea de a mă alege ca secundant, pentru dumneavoastră sunt gata să-mi dau și viaţa; de asta v-am căutat, prinţe — Deci și dumneata îmi zici de duel! spuse prinţul și izbucni brusc în râs, spre marea mirare a lui Keller Se umflă de râs Keller, care într-adevăr stătuse ca pe ghimpi până când reușise să aibă satisfacţia de a se oferi drept secundant, mai că nu se supără, văzând râsul atât de vesel al prinţului — Totuși, prinţe, l-aţi prins mai adineaori de mâini",
    "926": " Așa ceva, mai ales când sunt spectatori de faţă, e greu de suportat pentru o persoană cu simţul onoarei — Iar el m-a lovit în piept! strigă prinţul, râzând N-avem motiv să ne batem! O să-i ofer scuzele mele și gata Dar, dacă-i să ne batem, atunci o să ne batem! N-are decât să tragă cu pistolul în mine; chiar vreau asta Ha-ha! Acum mă pricep să încarc pistolul! Dumneata te pricepi să încarci pistoale, Keller? Mai întâi trebuie să cumperi pulbere de pistol, care să nu fie umedă, nici grăunţoasă precum cea cu care se trage cu tunul, apoi trebuie să pui pulberea, să rupi o bucată de pâslă dintr-o ușă și abia după aceea să bagi glonţul, nici într-un caz glonţul înaintea pulberii, pentru că altfel pistolul nu trage Auzi, Keller: pentru că nu trage Ha-ha! Oare nu-i cea mai bună explicaţie, amice Keller? Ah, Keller, știi ceva, chiar acum te îmbrăţișez și te sărut",
    "927": " Ha-ha-ha! Și cum ai apărut atunci în faţa lui pe neașteptate? Treci într-o zi pe la mine să bem șampanie Ne îmbătăm criţă! Știi că, în pivniţa lui Lebedev, am douăsprezece sticle de șampanie? Acum trei zile Lebedev mi le-a vândut „de ocazie“, chiar a doua zi după ce m-am mutat la el, iar eu le-am cumpărat! O să-i aduc pe toţi ai noștri! Ai de gând să dormi noaptea asta? — Ca în toate nopţile, prinţe — Atunci, vise plăcute! Ha-ha! Prinţul traversă strada și dispăru în parc, lăsându-l nedumerit pe Keller, care era întrucâtva intrigat Nu-l mai văzuse pe prinţ într-o stare de spirit atât de ciudată, nici nu-și imaginase vreodată că e posibil așa ceva „Cred că are fierbinţeală, pentru că-i un om care suferă cu nervii și toate astea l-au marcat, dar cu siguranţă n-o să se poarte ca un laș",
    "928": " Tocmai alde el nu-s lași, zău așa! se gândi Keller în sinea lui Hm, șampanie! Totuși, e o veste interesantă Douăsprezece sticle, o duzină; nimic de zis, o garnizoană respectabilă Pariez că Lebedev a câștigat șampania de pe urma unui pariu cu cineva Hm prinţul ăsta e, totuși, destul de simpatic; chiar că-mi plac inșii ca el; la drept vorbind, n-are rost să pierd timpul degeaba și dacă-i vorba de șampanie, acum e momentul cel mai potrivit“ Că prinţul parcă ar fi avut febră – asta, desigur, era adevărat Rătăci îndelung prin parcul întunecat și în sfârșit „se regăsi“ plimbându-se pe o alee În conștiinţa lui persista amintirea că străbătuse deja această alee, începând de la bancă și până la un copac bătrân, înalt și ușor de remarcat, o sută de pași cu totul, parcurși înainte și înapoi de vreo treizeci sau patruzeci de ori",
    "929": " Nu și-ar fi putut aminti la ce s-a gândit în intervalul de cel puţin o oră petrecut în parc, chiar dacă și-ar fi dorit foarte mult să-și amintească De altfel, se surprinse gândindu-se la ceva, care, subit, îl făcu să se umfle de râs; deși nu era nimic de râs, îi veni totuși să râdă Își imagina că ipoteza duelului putea încolţi în mai multe minţi, nu doar în a lui Keller și că, prin urmare, istoria cu modul de încărcare a pistolului putea să nu fie întâmplătoare „Ia te uită! se opri el deodată, străfulgerat de altă idee Mai înainte a coborât pe terasă când eu ședeam în colţ și s-a mirat grozav găsindu-mă acolo, și a râs așa a adus vorba de ceai; păi în timpul acesta avea hârtia în mână, deci știa precis că stau pe terasă, atunci de ce s-a mirat atât? Ha-ha-ha!“ Smulse hârtia din buzunar și o sărută, însă imediat se opri și căzu pe gânduri",
    "930": " „Ce ciudat! Ce ciudat!“ spuse el peste câteva clipe, chiar cu un fel de tristeţe: în momentele de mare bucurie se simţea întotdeauna trist, fără să știe nici el de ce Se uită cu atenţie împrejur și se miră că a venit aici Era foarte obosit, se apropie de bancă și se așeză De jur împrejur liniștea era adâncă La gară, fanfara nu mai cânta Poate că deja nu mai era nimeni în parc; cu siguranţă, era cel puţin unsprezece și jumătate Noaptea era liniștită, caldă, luminoasă, una dintre nopţile albe ale Petersburgului de la începutul lui iunie, dar în parcul cu copaci stufoși, umbroși, pe aleea unde se afla el, era întuneric aproape de tot Dacă i-ar fi spus acum cineva că e îndrăgostit, că iubirea îi e pătimașă, ar fi respins acest gând, poate chiar cu furie Și dacă acel cineva ar fi adăugat că biletul Aglaiei este unul de dragoste, că stabilește o întâlnire între doi îndrăgostiţi, lui i-ar fi crăpat obrazul de rușine pentru omul acela și, poate, l-ar fi provocat la duel",
    "931": " Toate acestea erau întru totul sincere și el nu avusese niciodată îndoieli și nu-și permisese nici cel mai mic gând „dublu“ cu privire la posibilitatea ca această fată să-l iubească și chiar la posibilitatea ca el s-o iubească pe ea Eventualitatea dragostei ei pentru el, „pentru un om ca el“, ar fi considerat-o o monstruozitate I se năzărea că, pur și simplu, era o ștrengărie din partea ei, dacă va fi existat ceva cu adevărat; însă el era cumva prea indiferent faţă de ștrengăriile propriu-zise și le găsea ca fiind prea în firea lucrurilor; el, la rândul lui, era preocupat și îngrijorat de cu totul altceva Dăduse deplină crezare cuvintelor scăpate mai înainte de generalul tulburat, despre faptul că ea își râde de toţi și mai ales de el, de prinţ Nu simţise în ele nici cea mai mică urmă de jignire; după părerea lui, chiar așa trebuia să se întâmple",
    "932": " Principalul pentru el era că mâine o va vedea din nou, la o oră timpurie a dimineţii, că va sta lângă ea pe banca verde, că o va asculta povestindu-i cum se încarcă pistolul și o va privi Nu mai avea nevoie de nimic altceva De vreo două sau trei ori îi licări în minte întrebarea: ce-o fi având de gând să-i spună și ce problemă importantă ar putea să fie? Pe lângă aceasta, de existenţa reală a acestei „probleme importante“, pentru care fusese chemat, nu se îndoise nici o clipă, însă acum nu se gândea aproape deloc la această problemă importantă, nu simţea nici cea mai mică pornire să se gândească la ea Scârţâitul unor pași ușori pe alee îl făcu să-și ridice capul Un om, al cărui chip era greu de recunoscut prin întuneric, se apropie de bancă și se așeză lângă el",
    "933": " Prinţul se trase repede spre el, aproape atingându-l și recunoscu chipul palid al lui Rogojin — Știam eu că rătăcești pe-aici, nu mi-a trebuit mult ca să te găsesc, bombăni Rogojin printre dinţi Erau pentru prima oară faţă în faţă după întâlnirea din coridorul hotelului Stupefiat de apariţia neașteptată a lui Rogojin, câtva timp prinţul nu putu să-și adune gândurile și senzaţia dureroasă i se amplifică în inimă Probabil că Rogojin înţelegea impresia pe care i-o producea; deși la început se arăta încurcat, deși îi vorbea cu un fel de familiaritate voită, prinţului curând i se păru că n-avea în el nimic studiat și nici măcar vreo fâstâceală deosebită; dacă avea un fel de jenă în gesturi și cuvinte, aceasta era doar pe dinafară; în suflet acest om nu se putea schimba — Cum m-ai găsit aici? întrebă prinţul ca să spună ceva",
    "934": " — De la Keller am auzit (am trecut pe la tine) că „s-a dus în parc“; ei bine, îmi zic eu, așa-i — Cum, adică, „așa-i“? repetă îngrijorat prinţul acest cuvânt scăpat de interlocutor Rogojin râse, dar nu-i dădu nici o explicaţie — Am primit scrisoarea ta, Lev Nikolaevici; degeaba te-ai apucat de asta ce-ţi trebuie! Iar acum vin din partea ei: mi-a poruncit să te chem negreșit; ţine mult să-ţi spună ceva Te-a rugat să vii chiar azi — Vin mâine Acum mă duc acasă; vii la mine? — De ce? Ţi-am spus tot; mergi sănătos — Chiar nu vii? îl întrebă încet prinţul — Ciudat om mai ești, Lev Nikolaevici, chiar ar trebui să mă minunez de tine Rogojin rânji sarcastic — De ce? Ce motiv mai ai acum să mă urăști? zise cu tristeţe și înflăcărare prinţul",
    "935": " Doar știi că nimic din ce credeai tu nu e adevărat De altminteri, m-am gândit și eu că nici până acum n-ai încetat să mă urăști – și știi de ce? Tocmai pentru că ai încercat să mă ucizi, de asta ura ta nu s-a stins Îţi zic că nu-mi amintesc decât de un singur Rogojin, cu care în ziua aceea m-am înfrăţit făcând schimb de cruci; doar ţi-am scris asta în scrisoarea de ieri, pentru ca tu să nu te mai gândești câtuși de puţin la aiureala asta și să nu mai iei despre ea capăt de vorbă cu mine De ce te ferești de mine? De ce-ţi ascunzi mâinile de mine? Îţi spun doar că tot ce-a fost atunci pentru mine rămâne doar un delir și atât; te știu acum pe de rost cum erai în ziua aceea, așa cum mă știu pe mine",
    "936": " Ceea ce ţi-ai închipuit tu n-a existat și nu putea să existe Atunci la ce bun să continue ura noastră? — Ce ură să ai tu! râse din nou Rogojin, drept răspuns la monologul înflăcărat, neașteptat al prinţului Într-adevăr se ferea, se depărtase la doi pași de el și își ascundea mâinile — De-acum nu-mi mai e deloc permis să trec pe la tine, Lev Nikolaevici, adăugă el în încheiere, rar și sentenţios — Chiar atât de mult mă urăști? — Nu te iubesc, Lev Nikolaevici, așa că de ce să merg la tine? Zău, prinţe, ești ca un copil, vrea o jucărie – scoate-o și pune-i-o în faţă; dar problema n-o înţelegi Lucrurile pe care mi le spui acum sunt exact cum le-ai arătat în scrisoare Cum să nu te cred? Cred fiecare cuvânt de-al tău și știu că nu m-ai înșelat niciodată și că nici de-acum înainte n-o să mă înșeli; totuși nu te iubesc",
    "937": " Uite, îmi scrii că ai uitat totul și că ţi-l amintești doar pe fratele tău de cruce Rogojin, nu și pe cel care a ridicat cuţitul asupra ta De ce crezi că-mi cunoști sentimentele? (Rogojin râse din nou ironic) Păi eu, poate, nu m-am căit de asta niciodată, iar tu mi-ai și trimis iertarea ta frăţească Poate că în seara aceea mă și gândeam la cu totul altceva, iar la asta — Nu te gândeai câtuși de puţin! îi luă prinţul vorba din gură Asta ar mai fi lipsit Pariez că de-acolo ai plecat direct la gară și-ai venit aici, la muzica din Pavlovsk, și că tot așa, ca astăzi, te-ai ascuns în mulţime și ai urmărit-o ca să vezi ce face Aveai și cu ce mă uimi! Dacă atunci n-ai fi fost într-un asemenea hal, că nu erai în stare să te gândești decât la un singur lucru, poate că nici n-ai fi ridicat cuţitul asupra mea",
    "938": " Atunci am presimţit asta de cu dimineaţă, privindu-te; știi în ce stare eram atunci? De cum am făcut schimb de cruci, poate, mi-a și licărit gândul ăsta în minte De ce m-ai dus atunci la bătrână? Cu asta ai vrut să-ţi stăpânești mâna? De fapt, nici nu se poate să te fi gândit, ai presimţit numai, ca și mine Am simţit amândoi același lucru Dacă atunci n-ai fi ridicat asupra mea mâna (de care Dumnezeu m-a ferit), ce-aș mai fi eu acum în faţa ta? Doar atunci oricum te bănuiam de asta, era păcatul amândurora, ăsta-i cuvântul! (Nu te mai încrunta! Ei, de ce râzi?) „Nu m-am căit!“ Păi chiar dacă ai fi vrut, poate că nici nu te-ai fi putut căi pentru că, pe deasupra, nici nu mă iubești Chiar dacă aș fi nevinovat ca un înger faţă de tine, oricum ţi-aș fi nesuferit atât timp cât vei crede că ea nu pe tine, ci pe mine mă iubește",
    "939": " Așadar, asta-i gelozie Numai că uite la ce m-am gândit săptămâna asta, Parfion, și ia aminte la ce-ţi zic acum: să știi că ea acum, poate, pe tine te iubește cel mai mult și chiar cu cât mai tare te chinuiește, cu atât mai mult te iubește Asta nu ţi-ar spune-o, dar tu trebuie s-o vezi singur La urma urmei, de ce se mărită cu tine? Cândva ţi-o va spune numai ţie Unele femei chiar așa vor să fie iubite, iar ea tocmai această fire o are! Iar firea ta și dragostea ta trebuie s-o uluiască! Știi doar că femeia e în stare să-l chinuiască pe bărbat cu cruzimi și batjocuri și să nu aibă niciodată remușcări, deoarece de fiecare dată își zice în sinea ei, privindu-l: „Uite, acum îl chinuiesc de moarte, însă apoi o să-l fac, cu dragostea mea, să uite chinurile",
    "940": "“ Ascultându-l pe prinţ, Rogojin izbucni în râs — Prinţe, nu cumva chiar tu ai dat peste o astfel de femeie? Parcă am auzit ceva, așa-i? — Ce, ce puteai să auzi? tresări deodată prinţul și se opri, cuprins de o fâstâceală extremă Rogojin continua să râdă Nu fără curiozitate și, poate, nu fără plăcere, îl ascultase pe prinţ; divagaţia bucuroasă și înfocată a prinţului îl uimise și îl încurajase foarte mult — Nu-i vorba că am auzit, ci că văd acum cu ochii mei că ăsta-i adevărul, adăugă el Spune și tu: când ai mai vorbit ca acum? Parcă discuţia asta nici n-ar porni de la tine Dacă n-aș fi auzit așa ceva despre tine, n-aș fi venit aici; ba încă în parc, la miezul nopţii — Nu te înţeleg deloc, Parfion Semionâci — Ea mi-a explicat nu demult totul în privinţa ta, iar mai adineaori am văzut și cu ochii mei cum ședeai lângă ea la muzică",
    "941": " S-a jurat faţă de mine, ieri și astăzi s-a jurat, că tu ești îndrăgostit până peste urechi de Aglaia Epancina Mie, prinţe, mi-e indiferent și nici nu-i treaba mea; dacă tu n-o mai iubești, ea încă te mai iubește Doar știi că vrea neapărat să te cunune cu cealaltă, și-a dat cuvântul, he-he! Îmi zice: „Fără asta nu mă mărit cu tine, ei la altar – și noi la altar“ Ce să fie aici nu pot înţelege și n-am înţeles niciodată: sau te iubește neţărmurit sau dacă te iubește, cum de vrea să te cunune cu alta? Zice: „Vreau să-l văd fericit“, deci, înseamnă că te iubește — Ţi-am spus și ţi-am scris că nu-i în toate minţile, spuse prinţul, după ce-l ascultă pe Rogojin cu o expresie chinuită — Dumnezeu s-o mai știe! Poate că te-ai înșelat",
    "942": " de altminteri, mi-a stabilit astăzi ziua, de îndată ce am dus-o acasă de la muzică: peste trei săptămâni sau poate chiar mai devreme, zice, merg sigur cu tine la altar; s-a jurat, a dat jos icoana de pe perete, a sărutat-o Așa că, prinţe, înseamnă că e rândul tău, he-he! — E o aiureală! Ceea ce-mi spui nu se va întâmpla niciodată, niciodată! Mâine trec pe la voi — Cum să fie nebună, observă Rogojin, când pentru toţi ceilalţi e întreagă la minte și numai pentru tine e smintită? Atunci cum de scrie scrisorile alea? Dacă ar fi nebună, dumnealor și-ar fi dat seama de scrisori — Care scrisori? întrebă prinţul speriat — Celeilalte îi scrie, și ea le citește Ori n-ai știut? Bine, o să afli, precis o să ţi le arate — Nu pot crede așa ceva! strigă prinţul",
    "943": " — Eh! Păi tu, Lev Nikolaici, după cum văd, încă n-ai înaintat mult pe drumul ăsta, de-abia ești la început Ai puţintică răbdare: curând o să-ţi angajezi cu bani propria ta poliţie, o să stai la pândă zi și noapte și-o să afli fiecare pas pe care-l face ea, numai dacă — Taci și nu-mi mai vorbi de asta niciodată! strigă prinţul Ascultă, Parfion, înainte de a veni tu, umblam pe-aici încoace și încolo și deodată am început să râd fără să știu de ce, singurul motiv era că mi-am amintit de ziua mea de naștere, care, ca un făcut, e chiar mâine Acum e aproape ora douăsprezece Hai să-mi sărbătoresc ziua! Am vin acasă, o să bem vin, urează-mi ceea ce nici singur nu știu să-mi urez Fă-mi chiar tu o urare, iar eu o să-ţi urez fericire deplină Dar să nu-mi dai crucea înapoi! Nu mi-ai trimis-o înapoi chiar a doua zi! Nu-i așa că o ai la gât? O ai la gât și acum? — O am, rosti Rogojin",
    "944": " — Bine, hai să mergem Fără tine nu vreau să pășesc în întâmpinarea vieţii mele noi, căci a început noua mea viaţă! Nu știi, Parfion, că noua mea viaţă a început astăzi? — Acum văd și eu și știu că a început; așa o să-i spun și ei Nu ești deloc în apele tale, Lev Nikolaici! IVtc \"IV\" Apropiindu-se de casă împreună cu Rogojin, prinţul observă, cu mare uimire, că pe terasa lui, bine luminată, se adunase o mulţime de oameni gălăgioși Vesela adunare râdea, vocifera; se pare că polemicile se purtau chiar cu strigăte; de la prima privire, se putea bănui că era vorba de distracţia cea mai plăcută Și, într-adevăr, urcând pe terasă, el văzu că toţi beau, și beau șampanie, se pare, de câteva ore bune, așa că mulţi dintre petrecăreţi apucaseră să se „parfumeze“ destul de tare Musafirii erau toţi cunoștinţe de-ale prinţului, dar ciudat era că se adunaseră toţi deodată, ca la o chemare, deși prinţul nu invitase pe nimeni și doar întâmplător își amintise de ziua sa de naștere",
    "945": " — Ai spus cuiva că pui șampanie la bătaie și uite-i că au dat fuga, bombăni Rogojin, intrând pe terasă în urma prinţului Chestia asta o știm și noi; n-așteaptă decât să-i fluieri adăugă el aproape cu ciudă, amintindu-și, desigur, trecutul său apropiat Toţi îl întâmpinară pe prinţ cu strigăte și urări, îl înconjurară Unii erau foarte zgomotoși, alţii mult mai rezervaţi, însă, dat fiind că aflaseră de ziua de naștere, toţi se grăbeau să-l felicite și fiecare își aștepta rândul Prezenţa unor persoane, a lui Burdovski, de pildă, îl surprinse pe prinţ; dar cel mai de-a mirării era că printre cei de faţă se găsea și Evgheni Pavlovici; prinţului aproape că nu-i venea să creadă și mai că nu se sperie văzându-l Între timp Lebedev, roșu la faţă și aproape extaziat, dădu fuga cu explicaţiile; era destul de bine „afumat“",
    "946": " Din flecăreala lui reieșea că toţi se adunaseră absolut firesc și chiar întâmplător Înaintea tuturor, spre seară, sosise Ippolit și, simţindu-se mult mai bine, dorise să-l aștepte pe prinţ pe terasă Se instalase pe canapea; apoi la el coborâse Lebedev, apoi întreaga lui familie, adică generalul Ivolghin și fetele Burdovski sosise împreună cu Ippolit, însoţindu-l Ganea și Ptiţân intraseră, se pare, de puţin timp, având drum prin apropiere (apariţia lor coincisese cu incidentul de la gară); apoi apăruse Keller, anunţase ziua de naștere și ceruse șam-panie Evgheni Pavlovici venise doar de o jumătate de oră Pentru șampanie și sărbătorire insistase stăruitor și Kolea Lebedev le dăduse cu plăcere băutura — Dar din a mea, din a mea! îi gângurea el prinţului Pe socoteala mea, ca să vă slăvim și să vă felicităm, va fi și ceva de mâncare, niște gustări, de asta se îngrijește fiică-mea",
    "947": " Dar, prinţe, dacă aţi ști ce temă e pe tapet! Vă amintiţi, în Hamlet: „A fi sau a nu fi?“ E o temă actuală, rogu-vă, actuală! Întrebări și răspunsuri Și domnul Terentiev, în cel mai înalt grad nu vrea să se culce! Șampanie a băut, câteva înghiţituri, doar câteva, n-are să-i facă rău Apropiaţi-vă, prinţe, și decideţi! Toţi v-au așteptat, toţi n-au așteptat decât fericita dumneavoastră inteligenţă Prinţul remarcă privirea drăguţă, blândă a Verei Lebedeva, care se grăbea să ajungă și ea la el prin mulţime Înaintea tuturor, îi întinse ei mâna; fata se îmbujoră de plăcere și îi ură „viaţă fericită începând cu această zi“ Apoi o zbughi la bucătărie; acolo pregătea gustările; și înaintea venirii prinţului, de cum se putea desprinde de treburi pentru câteva minute, apărea pe terasă și asculta cu toată atenţia polemicile asupra lucrurilor celor mai abstracte și ciudate pentru ea, pe care oaspeţii ameţiţi le susţineau tot timpul",
    "948": " Sora ei mai mică, cu gura căscată, adormise în camera de alături, pe un cufăr, însă băiatul, fiul lui Lebedev, stătea în picioare lângă Kolea și Ippolit, și chipul lui însufleţit arăta că era gata să stea pe loc, delectându-se și ascultând, cel puţin încă zece ore la rând — V-am așteptat în mod deosebit și mă bucur grozav că aţi venit atât de fericit, spuse Ippolit când prinţul, imediat după episodul cu Vera, se apropie ca să-i strângă mâna — De unde știi dumneata că sunt „atât de fericit“? — Pe chipul dumneavoastră se vede Salutaţi-vă cu domnii și așezaţi-vă lângă noi cât puteţi de repede V-am așteptat în mod deosebit, adăugă el, accentuând semnificativ faptul că l-a așteptat La observaţia prinţului că: „N-o să-i dăuneze că stă atât de târziu?“, el răspunse că se miră și singur de faptul că acum trei zile voia să moară și că niciodată nu s-a simţit mai bine ca în această seară",
    "949": " Burdovski sări în picioare și bâigui că a venit „așa“, că e cu Ippolit, că „l-a însoţit“, că se bucură și el; că în scrisoare „a scris prostii“ și că acum „se bucură pur și simplu“ Neterminând ce avea de spus, îi strânse tare prinţului mâna și se așeză pe scaun La urmă de tot, prinţul se apropie și de Evgheni Pavlovici Acesta îl luă imediat la braţ — Nu vreau decât să vă spun două cuvinte, spuse el cu jumătate de voce, în legătură cu o împrejurare extrem de importantă; haideţi să ne tragem deoparte câteva clipe — Două cuvinte, șopti altă voce la cealaltă ureche a prinţului și o altă mână îl luă de braţ din partea cealaltă Cu uimire, prinţul remarcă o figură teribil de ciufulită, roșie la faţă, care îi făcea cu ochiul și zâmbea, recunoscându-l în aceeași clipă pe Ferdâșcenko, apărut Dumnezeu știe de unde",
    "950": " — Nu l-aţi uitat pe Ferdâșcenko? întrebă acesta — De unde aţi apărut? strigă ușor prinţul — Se căiește! strigă Keller, apropiindu-se în fugă S-a ascuns, n-a vrut să iasă în faţa dumneavoastră, în colţul acela s-a pitit, se căiește, prinţe, se simte vinovat — Păi ce vină are, mă rog? — Eu l-am întâlnit, prinţe, mai înainte l-am întâlnit și l-am adus aici; e unul dintre prietenii mei, un prieten cum rar întâlnești; dar se căiește — Mă bucur foarte mult, domnilor; mergeţi și vă alăturaţi celorlalţi, vin imediat, reuși prinţul, în sfârșit, să se descotorosească de ei, după care se grăbi spre Evgheni Pavlovici — E amuzant aici la dumneavoastră, observă acesta, și v-am așteptat cu plăcere vreo jumătate de oră Uite ce-i, simpatice Lev Nikolaevici, am aranjat totul cu Kurmâșev și am venit ca să vă liniștesc; n-aveţi motive de îngrijorare, a dat dovadă de foarte, foarte multă judecată în această problemă, mai ales că, după părerea mea, vina e mai degrabă a lui",
    "951": " — Care Kurmâșev? — Cel pe care l-aţi apucat mai înainte de mâini Era atât de înfuriat, încât voia să trimită chiar mâine pe cineva ca să vă ceară explicaţii — Ajungă-vă, e o prostie! — Desigur că e o prostie și tot cu o prostie s-ar fi terminat; dar la noi acești oameni — Nu cumva aţi venit cu încă un scop, Evgheni Pavlovici? — O, sigur că da, cu încă un scop, râse acesta Eu, dragă prinţe, plec mâine în zori la Petersburg, în legătură cu afacerea asta nenorocită (ei, de unchiu-meu e vorba); imaginaţi-vă: totul e cum a zis ea și toţi știu deja, numai eu nu Am fost atât de uimit de asta, încât nici n-am reușit să mă duc acolo (la Epancini); nici mâine n-o să trec, pentru că voi fi la Petersburg, mă înţelegeţi? Poate că voi lipsi de-aici trei zile, într-un cuvânt, treburile mele au început să șchiopăteze",
    "952": " Deși problema nu-i foarte importantă, m-am gândit că trebuie să am cu dumneavoastră o explicaţie foarte sinceră, fără să mai pierd timpul, adică înainte de plecare Acum o să stau și o să aștept, dacă-mi permiteţi, până când vor pleca toţi musafirii; pe deasupra, nici n-am unde mă mai duce; sunt atât de tulburat, încât nici somn nu-mi e În sfârșit, deși e jenant și incorect să te ţii atât de făţiș de capul unui om, vă spun de-a dreptul: am venit ca să vă caut prietenia, dragul meu prinţ; sunteţi un om admirabil, adică unul care nu minte la fiecare pas, care, poate, nu minte deloc și eu, într-o problemă, am nevoie de un prieten și de un sfătuitor, pentru că, hotărât lucru, acum fac parte din categoria oamenilor nefericiţi Râse din nou — Ghinionul e, spuse prinţul după câteva clipe de gândire, că vreţi să așteptaţi până ce vor pleca, însă numai Dumnezeu știe când se va întâmpla asta",
    "953": " Poate că ar fi mai bine să mergem acum în parc; sunt sigur că o să aștepte; o să mă scuz — În nici un caz, am motivele mele ca nu cumva să fim suspectaţi de o discuţie presantă, reclamată de un scop anume; sunt aici persoane foarte interesate de relaţiile dintre noi; n-aţi știut asta, prinţe? Și ar fi mult mai bine să vadă că suntem oricând în cele mai bune relaţii de prietenie, nu numai în împrejurări ieșite din comun; mă înţelegeţi? În vreo două ore se vor împrăștia; iar eu o să vă răpesc vreo douăzeci de minute, cel mult o jumătate de oră — Poftiţi, vă rog; mă bucur oricum peste poate și fără explicaţii; iar pentru frumoasele dumneavoastră cuvinte despre relaţiile de prietenie vă mulţumesc foarte mult Scuzaţi-mă că astăzi sunt distrat; știţi, nu pot nicidecum să fiu atent în momentul de faţă",
    "954": " — Văd, văd, bolborosi Evgheni Pavlovici cu ușoară ironie Era foarte pus pe râs în această seară — Ce vedeţi? tresări prinţul — Nici măcar nu vă gândiţi, dragă prinţe, continuă să râdă Evgheni Pavlovici, nerăspunzându-i la întrebarea directă, nu vă trece prin cap bănuiala că, pur și simplu, am venit să vă trag pe sfoară și, totodată, să aflu ceva de la dumneavoastră? — Că aţi venit să aflaţi ceva – nu există nici o îndoială, râse, în sfârșit, și prinţul, și chiar se prea poate că v-aţi pus în gând și să mă înșelaţi un pic Știţi însă că nu mi-e frică de dumneavoastră; pe deasupra, acum mi-e nu știu cum indiferent, mă credeţi? Și și și întrucât am convingerea fermă că sunteţi totuși un om excepţional, se prea poate să terminăm într-adevăr prin a ne împrieteni",
    "955": " Mi-aţi plăcut foarte mult, Evgheni Pavlovici, sunteţi o persoană foarte cumsecade, după părerea mea! — În orice caz, e o plăcere să aibă cineva ceva a face cu dumneavoastră, conchise Evgheni Pavlovici Haideţi, o să beau o cupă în sănătatea dumneavoastră; sunt grozav de mulţumit că v-am abordat A! se opri el subit Acest domn Ippolit a venit să locuiască la dumneavoastră? — Da — Și, cred eu, n-are de gând să moară chiar acum, nu? — De ce mă întrebaţi? — Așa; mi-am petrecut aici cu el o jumătate de oră Ippolit îl tot aștepta pe prinţ și nu-l scăpa din priviri nici pe el, nici pe Evgheni Pavlovici, în timp ce aceștia stăteau de vorbă de-o parte Se învioră febril când cei doi se apropiară de masă Era agitat și tulburat; fruntea îi era transpirată",
    "956": " Pe lângă o neliniște rătăcitoare, permanentă, ochii lui exprimau și o nerăbdare nedefinită; privirea îi aluneca fără ţintă de la un obiect la altul, de la un chip la altul Deși la zgomo-toasa conversaţie generală participase până acum cu însufleţire, entuziasmul lui se datora doar bolii; la discuţia propriu-zisă nu era atent; polemica lui era incoerentă, ironică și neglijent-paradoxală; nu termina ce avea de spus și renunţa la ceea ce cu un minut înainte începuse cu însufleţire Prinţul avea să afle cu uimire și regret că i se permisese să bea două cupe pline cu șampanie și că cea începută, pe care o avea în faţă, era deja a treia Dar acest lucru avea să-l afle abia mai pe urmă; în momentul de faţă nu poseda deloc acuitatea percepţiei — Știţi, mă bucur grozav de mult că tocmai astăzi e ziua dumneavoastră de naștere! strigă Ippolit",
    "957": " — De ce? — Veţi vedea; luaţi loc mai repede; în primul rând, pentru că s-a adunat întregul dumneavoastră cerc M-am gândit eu că va fi lume aici; pentru prima oară în viaţă îmi reușește calculul! Păcat că n-am știut de ziua dumneavoastră de naștere, altfel aș fi venit cu un cadou Ha-ha! Da, poate că aș fi venit cu un cadou! Mai e mult până se face lumină? — Până-n zori n-au mai rămas nici două ore, observă Ptiţân, uitându-se la ceas — Păi la ce ne mai trebuie zorii, când afară și așa se poate citi? observă cineva — Îmi trebuie, pentru că vreau să zăresc un colţișor de soare Pot să beau în sănătatea soarelui? Ce ziceţi, prinţe? Ippolit întreba tăios, adresându-li-se tuturor ireverenţios, ca și cum le-ar fi comandat, însă, se pare, o făcea fără să-și dea seama",
    "958": " — Cred că putem bea; numai de te-ai potoli, Ippolit, ce zici? — O ţineţi una și bună cu dormitul; prinţe, îmi sunteţi dădacă! De cum se arată soarele și-o să înceapă să „răsune“ pe cer (cine o fi spus în versuri: „Pe cer soarele a început să răsune“55? N-are sens, dar e frumos!), ne ducem și noi la culcare Lebedev! Nu-i așa că soarele-i izvorul vieţii? Ce înseamnă „izvoarele vieţii“ din Apocalipsă? Aţi auzit de „steaua Pelin“, prinţe? — Am auzit că Lebedev susţine că „steaua Pelin“ este reţeaua de căi ferate întinsă prin Europa — Nu, daţi-mi voie, nu! strigă Lebedev, sărind și dând din mâini, ca și cum ar fi vrut să oprească râsul general Daţi-mi voie! Cu acești domni toţi acești domni, se răsuci el brusc spre prinţ, doar asta, în punctele știute, iată ce-i Și, nepoliticos, bătu de două ori în masă și din această pricină râsul se înteţi",
    "959": " Deși era în starea lui obișnuită „de seară“, de data aceasta Lebedev era prea surescitat și iritat de precedenta polemică „erudită“, iar în asemenea cazuri avea faţă de oponenţii săi un dispreţ infinit și sincer în cel mai înalt grad — Nu-i așa! Prinţe, acum o jumătate de oră ne-am înţeles să nu ne întrerupem unii pe alţii; să nu râdem în timp ce unul vorbește; să i se permită să exprime liber tot ce are de spus, iar apoi chiar și ateii, dacă vor, n-au decât să-i replice; pe general l-am pus președinte, asta-i! Păi altfel ce s-ar întâmpla? Așa am putea deruta pe oricine în timp ce enunţă o idee superioară, o idee profundă — Vorbiţi, vorbiţi: nu vă întrerupe nimeni! se auziră voci — Vorbiţi, dar nu bateţi câmpii — Ce-i cu „steaua Pelin“? ceru cineva lămuriri — Habar n-am! îi răspunse generalul Ivolghin, ocupându-și, cu un aer plin de importanţă, locul de președinte, care i se oferise de puţin timp",
    "960": " — Prinţe, mă mir și eu ce mult îmi plac aceste polemici ori șicane, erudite, desigur, bâigui între timp Keller, foindu-se pe scaun, cuprins de o evidentă exaltare și nerăbdare Erudite și politice, i se adresă el brusc și pe neașteptate lui Evgheni Pavlovici, care stătea pe scaun chiar în apropierea lui Știţi, îmi place grozav să citesc în ziare despre parlamentele englezești, adică nu în sensul celor ce se discută acolo (eu, știţi, nu-s politician), ci cum își dau explicaţii, cum se comportă, ca să zicem așa, ca politicienii: „nobilul viconte, care stă în faţa mea“, „nobilul conte, care e de aceeași părere cu mine“, „nobilul meu oponent, care a uimit Europa cu propunerea sa“, adică toate aceste expresii, tot acest parlamentarism de popor liber – iată ce-i atrăgător pentru unul ca mine! Mă las sedus, prinţe Întotdeauna, în adâncul sufletului meu, am fost un artist, vă jur, Evgheni Pavlovici",
    "961": " — Atunci, se înfierbântă Ganea din celălalt colţ, reiese că, după dumneavoastră, liniile ferate sunt blestemate, că ele înseamnă pieirea omenirii, că sunt molima căzută pe pământ ca să tulbure „izvoarele vieţii“? Gavrila Ardalionovici, în această seară, era într-o stare deosebită de surescitare, de veselie, de jubilaţie, după cum i se păru prinţului Desigur, cu Lebedev glumea, întărâtându-l, însă curând se înfierbântă și el — Nu liniile ferate, nu! îi replică Lebedev care, în același timp, își ieșea din fire și simţea o desfătare covârșitoare Căile ferate, singure, nu vor tulbura niciodată izvoarele vieţii, dar toate acestea, luate la un loc, sunt blestemate, toată această stare de spirit a ultimelor noastre secole, în totalitatea ei generală, știinţifică și practică, poate că într-adevăr e blestemată — E cu siguranţă blestemată sau numai s-ar putea să fie? Doar e foarte important în acest caz, se interesă Evgheni Pavlovici",
    "962": " — E blestemată, blestemată, cu siguranţă e blestemată! întări Lebedev cu frenezie — Nu te grăbi, Lebedev, dimineaţa ești mult mai bun la suflet, observă Ptiţân zâmbind — În schimb seara sunt mai sincer! Seara sunt mai cordial și mai sincer! se răsuci, înfierbântat, Lebedev spre el Mai simplu și mai precis, mai cinstit și mai respectabil și, deși astfel mă descopăr în faţa domniilor voastre, mă doare-n cot; acum vă provoc pe toţi, pe toţi ateii: prin ce veţi mântui lumea și în ce i-aţi găsit ei calea normală, voi, oameni ai știinţei, industriei, asociaţiilor, muncii plătite și așa mai departe? Prin ce? Prin credit? Ce înseamnă creditul? La ce vă va duce creditul? — Tare curios mai sunteţi! observă Evgheni Pavlovici — Părerea mea e că cine nu se interesează de aceste probleme e un șnapan monden! — Va duce măcar la solidaritatea generală și la echilibrarea intereselor, observă Ptiţân",
    "963": " — Și atât, atât! Neacceptând nici o fundamentare morală, cu excepţia satisfacerii egoismului personal și a necesităţii materiale? Pacea generală, fericirea generală – din necesitate! Dacă pot îndrăzni să vă întreb, stimate domn, v-am înţeles bine! — Păi necesitatea generală e de a trăi, a bea și a mânca, iar convingerea deplină, știinţifică la urma urmei, că nu veţi satisface această necesitate fără asocierea generală și solidaritatea de interese este, mi se pare, o idee destul de puternică pentru a servi drept punct de sprijin și „izvor al vieţii“ pentru secolele viitoare ale omenirii, observă Ganea, care se înfierbântase deja la modul serios — Necesitatea de a bea și a mânca, adică numai simţul autoconservării — Parcă și numai simţul autoconservării e prea puţin? Doar simţul autoconservării e o lege normală a umanităţii — Cine v-a spus asta? strigă deodată Evgheni Pavlovici",
    "964": " Ce-i drept, e o lege, dar tot atât de normală ca și legea distrugerii și, poate, a autodistrugerii Credeţi că numai în autoconservare stă toată legea normală a umanităţii? — Oho! exclamă Ippolit, răsucindu-se iute spre Evgheni Pavlovici și privindu-l cu o curiozitate neînfrânată, însă, văzându-l că râde, începu și el să râdă, îl înghionti pe Kolea care stătea în picioare lângă el și îl întrebă iarăși cât e ora, trase chiar spre el ceasul de argint al lui Kolea și privi avid acele Apoi, ca și cum ar fi uitat totul, se lungi pe canapea, își puse mâinile sub cap și începu să se uite în tavan; peste o jumătate de minut stătea iarăși la masă, cu spinarea dreaptă, și asculta flecăreala lui Lebedev, care se înfierbântase la maximum — E o idee vicleană și ironică, o idee cu dedesubturi! profită Lebedev, cu nesaţ, de paradoxul lui Evgheni Pavlovici",
    "965": " O idee rostită cu scopul de a-i asmuţi la bătaie pe adversari, dar o idee exactă! Pentru că sunteţi un glumeţ și un cavalerist din lumea mondenă (deși nu lipsit de calităţi!) și nu știţi nici singur în ce măsură ideea dumneavoastră e o idee profundă, o idee exactă! Da Legea autodistrugerii și legea autoconservării sunt la fel de puternice în fiinţa omului! Diavolul rămâne stăpânul omenirii până la un hotar al timpului pe care încă nu-l știm Râdeţi? Nu credeţi în diavol? Lipsa de credinţă în diavol e o idee franţuzească, e o idee facilă Știţi cine e diavolul? Îi știţi numele? Și, neștiindu-i nici măcar numele, râdeţi de forma lui, după exemplul lui Voltaire, de copitele, coada și coarnele lui, pe care tot dumneavoastră le-aţi inventat; căci duhul necurat e un duh mare și teribil, și asta nu datorită copitelor și coarnelor inventate de dumneavoastră",
    "966": " Dar nu el e acum la mijloc — De unde știţi că nu el e acum la mijloc? strigă deodată Ippolit și izbucni într-un hohot de râs, care semăna mai mult cu o criză — Ideea e subtilă și insinuantă! îl lăudă Lebedev Totuși nu el e la mijloc; problema noastră este dacă nu cumva „izvoarele vieţii“ vor fi slăbit odată cu amplificarea — Reţelei de căi ferate? strigă Kolea — Nu a căilor ferate, domnule adolescent pătimaș, ci a întregii direcţii, căreia căile ferate i-ar putea servi, ca să zic așa, drept imagine, drept expresie artistică Cică se grăbesc, tună, bat, zoresc pentru fericirea omenirii! „Prea mult zgomot și prea multă industrie se adună în sânul omenirii, puţină e liniștea spirituală“, se plânge un gânditor plecat dintre noi „Fie, dar scrâșnetul căruţelor care aduc pâine omenirii flămânde este, poate, mai benefic decât liniștea spirituală“, îi răspunde triumfător un alt gânditor, care călătorește prin tot locul și, plin de orgoliu, îi întoarce celuilalt spatele",
    "967": " Nu cred eu, infamul Lebedev, în căruţele care aduc pâine omenirii! Căci căruţele ce aduc pâine întregii omeniri, dacă această faptă nu are fundamentare morală, pot, cu foarte mult sânge rece, să excludă de la savurarea încărcăturii lor o mare parte a omenirii, ceea ce s-a mai întâmplat — Căruţele ar putea exclude cu foarte mult sânge rece? se miră cineva, repetându-i cuvintele — Ceea ce s-a mai întâmplat, confirmă Lebedev, neacordând nici o atenţie întrebării A existat deja un Malthus56, prietenul omenirii Dar un prieten al omenirii cu baze morale șubrede este un canibal al omenirii, ca să nu mai vorbim de orgoliul lui; căci ia jigniţi-l în orgoliul lui pe unul dintre acești nenumăraţi prieteni ai omenirii și el imediat e gata să dea foc lumii din toate patru părţile numai din răzbunare meschină; de altminteri, ca să fim drepţi, așa ar face fiecare dintre noi, așa aș face și eu, cel mai infam dintre toţi, căci eu, poate, aș fi primul care aș căra vreascuri și apoi aș lua-o la sănătoasa",
    "968": " Dar iarăși nu de asta e vorba — Atunci despre ce-i vorba, la urma urmei? — Ni s-a urât de tine! — E vorba despre următoarea anecdotă din veacurile trecute, căci simt nevoia să spun o anecdotă din veacurile trecute În zilele noastre, în patria noastră, pe care, sper, o iubiţi la fel de mult ca și mine, domnilor, căci, în ce mă privește, sunt gata să-mi vărs chiar tot sângele din mine — Mai departe! Sari peste asta! — În patria noastră, ca și în Europa, foametea generală, totală, teribilă vizitează omenirea, după un calcul posibil și cât pot ţine eu minte, cel mult o dată la un sfert de secol, cu alte cuvinte, o dată la fiecare douăzeci și cinci de ani Nu susţin că cifra ar fi exactă, însă foametea este relativ rară — Comparativ cu ce? — Cu secolul al doisprezecelea și cu secolele învecinate cu acesta, de o parte și de alta",
    "969": " Căci atunci, așa cum scriu și susţin scriitorii, foametea generală vizita omenirea o dată la doi ani sau măcar la trei ani, așa că, în această stare de lucruri, omul recurgea chiar la antropofagie, deși păstra secretul Unul dintre acești paraziţi, apropiindu-se de bătrâneţe, a declarat singur și fără să-l oblige nimeni că, în decursul îndelungatei și săracei sale vieţi, a ucis și a mâncat personal, în cel mai deplin secret, șaizeci de călugări și câţiva prunci mireni – vreo șase bucăţi, nu mai mulţi, adică neobișnuit de puţini comparativ cu cantitatea de cler mâncată După cum s-a dovedit, nu s-a atins niciodată, cu acest scop, de mirenii adulţi — Nu se poate! strigă președintele în persoană, generalul, cu voce aproape supărată Domnilor, discut adeseori și mă contrazic cu el, mereu pe marginea acestor idei, dar cel mai adesea etalează asemenea neghiobii, încât ţi-e și lehamite să-l asculţi",
    "970": " Nici un strop de adevăr! — Generale! Amintește-ţi asediul Karsului, iar dumneavoastră, domnilor, aflaţi că anecdota mea e adevărul gol-goluţ Din partea mea fac observaţia că aproape orice realitate, deși are legile ei imuabile, mai întotdeauna e incredibilă și neverosimilă Și chiar cu cât e mai reală, cu atât e și mai neverosimilă — Cum să mănânce șaizeci de călugări? râdeau toţi în jur — Desigur că nu i-a mâncat deodată, ceea ce-i evident, ci, poate, în cincisprezece sau în douăzeci de ani, ceea ce este absolut de înţeles și natural — Și natural? — Și natural! respinse Lebedev insinuările, cu o încăpăţânare pedantă Pe lângă asta, călugărul catolic este din fire iscoditor și curios, așa că-i foarte ușor să-l momești în pădure sau într-un loc ferit și acolo să-i faci ce s-a spus mai sus; totuși nu vreau să contrazic opinia că numărul persoanelor mâncate ar fi extrem de mare, trădând chiar nesaţul",
    "971": " — Poate că e adevărat, domnilor, observă prinţul deodată Până acum tăcuse și îi ascultase pe cei care se contraziceau, nebăgându-se în discuţia lor; adeseori râdea din toată inima după exploziile generale de râs Se vedea că se bucură grozav că în casa lui e atâta veselie și zarvă; chiar și că se bea atât de mult Poate că n-ar fi scos un cuvânt toată noaptea, însă dintr-odată îi trecuse prin cap să vorbească Începu extrem de serios, așa că toţi se uitară curioși la el — Domnilor, propriu-zis vreau să spun că pe atunci au fost asemenea perioade frecvente de foamete De asta am auzit și eu, deși nu-s prea tare la istorie Însă mi se pare că așa trebuie să se fi întâmplat Când am ajuns în munţii elveţieni, mă miram grozav de ruinele vechilor castele cavalerești, construite pe costișe de munţi, pe stânci abrupte, cel puţin la înălţimea de o jumătate de verstă pe verticală (asta înseamnă câteva verste pe poteci)",
    "972": " Se știe ce e un castel: un munte întreg de pietre O muncă teribilă, imposibilă! Și, desigur, castelele le clădeau oamenii sărmani, vasalii Pe deasupra, erau obligaţi să plătească felurite biruri și să întreţină clerul Cum să te mai hrănești tu însuţi și să-ţi lucrezi pământul? Erau pe-atunci puţini, probabil că sufereau groaznic de foame și într-adevăr n-aveau ce mânca Uneori chiar mă gândeam: cum de n-a pierit atunci cu totul acest popor și nu s-a întâmplat ceva cu el, cum a putut să reziste și să rabde? Că existau canibali și, poate, foarte mulţi, nu mai încape îndoială și Lebedev are dreptate; nu știu însă de ce i-a amestecat aici pe călugări și ce vrea să spună cu asta — Cu siguranţă că, în secolul al doisprezecelea, numai călugării puteau fi mâncaţi, pentru că numai călugării erau grași, observă Gavrila Ardalionovici — Asta-i ideea cea mai splendidă și mai adevărată! strigă Lebedev",
    "973": " Căci de mireni nici măcar nu s-a atins Nici un mirean la un număr de șaizeci de călugări și asta-i o idee teribilă, o idee istorică, o idee statistică la urma urmei, și din asemenea fapte cel care se pricepe recreează istoria; căci se calculează cu precizie matematică cum că clerul trăia de cel puţin șaizeci de ori mai bine și mai îmbelșugat decât restul omenirii de atunci Și, poate, era de cel puţin șaizeci de ori mai gras decât tot restul omenirii — Exagerare, exagerare, Lebedev! se râdea cu hohote împrejur — Sunt de acord că e o idee istorică, dar unde vrei să ajungi? continuă prinţul să întrebe (Vorbea cu atâta seriozitate și cu un aer din care lipsea orice umbră de glumă sau ironie la adresa lui Lebedev, de care își râdeau toţi, încât, pe fundalul general al tonului celorlalţi, devenea, fără voie, comic: încă puţin, și ceilalţi ar fi început să râdă și de el, însă prinţul nu observa acest lucru",
    "974": ") — Prinţe, chiar nu vă daţi seama că e smintit? spuse Evgheni Pavlovici, aplecându-se spre el Mai înainte mi-a spus cineva, aici, că l-a apucat sminteala avocaturii și a discursurilor avocăţești și că vrea să dea examen Mă aștept la o parodie strălucită — Vă conduc spre o concluzie grandioasă! tuna între timp Lebedev Dar să analizăm mai întâi starea psihologică și juridică a criminalului Vedem că criminalul sau, ca să zic așa, clientul meu, în pofida imposibilităţii de a găsi altceva comestibil, de câteva ori, în decursul curioasei sale cariere, își divulgă dorinţa de a se căi și renunţă la cler Asta o vedem clar din fapte: se amintește că el, totuși, a mâncat cinci sau șase prunci, o cifră relativ neînsemnată, dar semnificativă, în schimb, în altă privinţă Se vede că, muncit de remușcări grozave (căci clientul meu e un om religios și scrupulos, lucru pe care îl voi demonstra) și ca să-și micșoreze pe cât posibil păcatul, el, ca probă, și-a schimbat de șase ori alimentaţia călugărească cu cea laică",
    "975": " Că a făcut-o sub formă de probă – iarăși nu mai încape îndoială; căci, dacă ar fi făcut-o doar pentru variaţie gastronomică, cifra șase ar fi prea neînsemnată: de ce numai șase subiecţi și nu treizeci? (Iau jumătate la jumătate) Dar dacă n-a fost decât sub formă de probă, numai din disperare faţă de frica de sacrilegiu și insultă a bisericii, atunci cifra șase devine prea ușor de înţeles; căci șase probe, pentru a da satisfacţie remușcărilor, sunt prea suficiente, întrucât probele nu puteau fi reușite Și, în primul rând, după părerea mea, pruncul este prea mic, adică nu-i masiv, așa că în perioada știută ar fi avut nevoie de copii mireni de trei, de cinci ori mai mulţi decât au fost feţele bisericești, așa că și păcatul, dacă s-a micșorat pe de o parte, la urma urmei, s-a mărit pe de altă parte, dacă nu calitativ, atunci cantitativ",
    "976": " Judecând astfel, domnilor, cobor desigur în inima unui criminal din veacul al doisprezecelea În ce mă privește pe mine personal, om al veacului al nouăsprezecelea, aș fi judecat altfel, lucru pe care vi-l aduc la cunoștinţă; așa că, domnilor, n-aveţi de ce rânji la mine; cât despre dumneata, generale, e chiar cu totul indecent În al doilea rând, un prunc, după părerea mea personală, e nehrănitor, poate e chiar prea dulce și insipid, așa că, nesatisfăcând necesităţile, lasă în urmă doar remușcări Acum, concluzia, finalul, domnilor, finalul în care este conţinută dezlegarea uneia dintre cele mai măreţe probleme ale vremii de atunci și de acum! Criminalul sfârșește prin a se duce și a se autodenunţa clerului și se predă în mâinile guvernului Să ne întrebăm ce cazne îl așteptau după obiceiul timpului de atunci, ce roţi, ce ruguri și focuri? Cine l-a împins să se autodenunţe? De ce nu s-ar fi oprit, pur și simplu, la cifra șaizeci, păstrând secretul până la ultima suflare? De ce să nu fi renunţat pur și simplu la călugărie, trăind ca un sihastru în pocăinţă? De ce, la urma urmei, nu s-a făcut chiar el călugăr? Chiar aici e dezlegarea! Deci, exista ceva mai puternic decât rugurile și focurile și chiar decât deprinderea de douăzeci de ani! Deci exista o idee mai puternică decât toate nenorocirile, recoltele proaste, torturile, ciumele, leprele și întregul iad, pe care omenirea nu le-ar fi putut suporta fără acea idee care unește, care călăuzește inima și fertilizează izvoarele vieţii! Arătaţi-mi ceva care să semene cu această forţă în secolul nostru, secolul tuturor viciilor și al căilor ferate",
    "977": " adică, ar trebui să zic, în secolul nostru, secolul locomotivelor și al căilor ferate, dar zic: secolul viciilor și al căilor ferate, pentru că sunt beat, dar am dreptate! Arătaţi-mi o idee care să unească omenirea de acum, care să aibă măcar pe jumătate atâta forţă cum a avut ideea acelor veacuri Și, în sfârșit, vreau să aveţi curajul să-mi spuneţi că nu au slăbit, că nu s-au tulburat izvoarele vieţii sub această „stea“, sub această reţea, care i-a prins în mrejele ei pe oameni Și să nu încercaţi să mă speriaţi cu prosperitatea dumneavoastră, cu bogăţiile dumneavoastră, cu faptul că anii de foamete sunt rari și cu rapiditatea căilor de comunicaţie! Bogăţia este mai mare, dar forţa e mai mică; a dispărut ideea care unește; totul s-a ramolit, totul s-a fleșcăit, toţi s-au fleșcăit! Toţi, toţi, toţi ne-am fleșcăit! Dar ajunge, nu de asta-i acum vorba; mult stimate prinţe, ce ziceţi, n-ar fi cazul să spunem să se-aducă gustările pregătite pentru musafiri? Lebedev, care mai că nu-i înfuriase cu adevărat pe câţiva dintre cei care îl ascultau (trebuie să remarcăm că se destupaseră sticle tot timpul), încheindu-și discursul prin pomenirea neașteptată a gustărilor, îi împăcă imediat pe toţi adversarii săi",
    "978": " El însuși spunea că această încheiere a fost „o întoarcere ingenioasă, avocăţească a lucrurilor“ Râsul vesel se iscă din nou, musafirii se înviorară; toţi se ridicară de la masă ca să-și dezmorţească picioarele și să se plimbe pe terasă Numai Keller rămăsese nemulţumit de discursul lui Lebedev și era extrem de surescitat: — Atacă civilizaţia, predică barbaria din veacul al doisprezecelea, se fandosește, și o face chiar fără nici un pic de inocenţă sufletească: cum și-a agonisit casa, daţi-mi voie să întreb? întreba el cu voce tare, oprindu-i pe toţi și pe fiecare în parte — Am văzut un adevărat tâlcuitor al Apocalipsei, le spunea generalul în alt colţ, altor ascultători, inclusiv lui Ptiţân, pe care îl apucase de un nasture Pe răposatul Grigori Semionovici Burmistrov; el, ca să zic așa, te frigea la inimă Și mai întâi își punea ochelarii, deschidea un cărţoi străvechi cu scoarţele din piele și-ţi săreau în ochi barba lui căruntă, cele două medalii pentru donaţii",
    "979": " Începea posomorât și aspru, în faţa lui se înclinau generalii și doamnele leșinau, pe când ăsta încheie pomenind de gustări! E ceva nemaipomenit! Ascultându-l pe general, Ptiţân zâmbea și părea că are de gând să-și ia pălăria, însă parcă nu se putea hotărî sau își uita mereu intenţia Încă înainte ca toţi să se fi ridicat de la masă, Ganea încetase brusc să bea și împinsese din faţa lui paharul; ceva posomorât trecu pe chipul lui După ce toată lumea se ridică de la masă, el se apropie de Rogojin și se așeză lângă el S-ar fi putut crede că sunt în relaţiile cele mai amicale Rogojin, care la început se pregătise și el să plece neobservat, stătea acum nemișcat, cu capul în pământ, părând și el să fi uitat că voia să se retragă Toată seara nu pusese în gură nici un strop de vin și fusese foarte îngândurat; arareori doar își sălta capul și îi privea pe toţi și pe fiecare în parte",
    "980": " Acum s-ar fi putut crede că se aștepta aici la ceva extrem de important pentru el și că deodată se decisese să mai rămână Prinţul nu băuse decât două sau trei cupe care doar îl înveseliseră puţin Ridicându-se de la fereastră, își încrucișă privirea cu Evgheni Pavlovici, își aminti de explicaţia pe care urma s-o aibă cu el și îi zâmbi binevoitor Evgheni Pavlovici dădu din cap spre el și deodată arătă spre Ippolit, pe care îl privea cu atenţie în momentul acela Întins pe canapea, Ippolit dormea — Ia spuneţi-mi, prinţe, la ce bun s-a băgat băiatul ăsta în casa dumneavoastră? spuse el deodată cu o ciudă atât de evidentă, chiar cu răutate, încât prinţul rămase mirat Pariez că n-are gânduri bune! — Am remarcat, spuse prinţul, sau cel puţin mi s-a părut, Evgheni Pavlovici, că astăzi persoana lui vă interesează foarte mult; așa-i? — Și adăugaţi, vă rog: în împrejurările date, care mă privesc personal, aș avea la ce mă gândi, așa că mă mir și singur de faptul că toată seara nu mi-am putut desprinde privirea de pe această fizionomie respingătoare! — Are chipul frumos",
    "981": " — Ia, ia, uitaţi-vă! strigă Evgheni Pavlovici, trăgându-l pe prinţ de mânecă Priviţi! Încă o dată, prinţul îl măsură cu uimire pe Evgheni Pavlovici Vtc \"V\" Ippolit, care spre sfârșitul disertaţiei lui Lebedev aţipise subit pe canapea, se trezi acum brusc, ca și cum l-ar fi înghiontit cineva, tresări, se ridică în capul oaselor, se uită împrejur și se îngălbeni la faţă; chiar părea speriat când privea în jurul lui; însă, după ce își aminti totul și își dădu seama de situaţie, pe chipul lui se întipări o expresie aproape de spaimă — Ce, pleacă? S-a terminat? Totul s-a terminat? A răsărit soarele? întrebă el alarmat, apucându-l de mânecă pe prinţ Cât e ora? Pentru Dumnezeu, cât e ora? M-a toropit somnul! Am dormit mult? adăugă el aproape disperat, ca și cum din pricina somnului ar fi lăsat să-i scape ceva de care depindea cel puţin soarta lui",
    "982": " — Aţi dormit șapte sau opt minute, îi răspunse Evgheni Pavlovici Ippolit îl privea avid și timp de câteva clipe încercă să înţeleagă răspunsul — A numai atât! Deci, eu Și trase adânc și lacom aer în piept, ca și cum și-ar fi aruncat de pe umeri o povară deosebit de grea În cele din urmă, își dăduse seama că „nu s-a terminat totul“, că încă nu s-a luminat de ziuă, că musafirii s-au ridicat de la masă numai pentru gustare și că nu s-a încheiat decât sporovăiala lui Lebedev Zâmbi și pe obrajii lui începu să joace roșeaţa tuberculozei, sub forma unor pete vii — Văd că mi-aţi numărat și minutele cât am dormit, Evgheni Pavlovici, continuă el ironic Toată seara m-aţi fixat din priviri, am văzut eu A! Rogojin! L-am visat chiar acum, îi șopti el prinţului, posomorându-se și făcând semn cu capul spre Rogojin, care ședea la masă",
    "983": " Ah, da! schimbă el iarăși, subit, subiectul Dar unde-i oratorul, unde-i Lebedev? Prin urmare, Lebedev a terminat? Despre ce a vorbit? E-adevărat, prinţe, că dumneavoastră aţi spus odată că „frumuseţea va mântui lumea“? Domnilor, le strigă el tuturor, prinţul susţine că frumuseţea va mântui lumea! Iar eu susţin că ideile astea jucăușe le are pentru că acum e îndrăgostit Domnilor, prinţul e îndrăgostit; m-am convins de asta mai înainte, de îndată ce a venit Nu roșiţi, prinţe, altfel mi se face milă de dumneavoastră Care frumuseţe va mântui lumea? Asta mi-a spus-o Kolea Sunteţi un creștin zelos? Kolea zice că dumneavoastră înșivă spuneţi că sunteţi creștin Prinţul îl cercetă cu atenţie și nu-i răspunse — Nu-mi răspundeţi? Poate veţi fi crezând că vă iubesc foarte mult? adăugă deodată Ippolit, parcă vărsându-și năduful — Nu, nu cred Știu că nu mă iubești",
    "984": " — Cum! Chiar după cele întâmplate ieri? Ieri am fost sincer cu dumneavostră sau nu? — Și ieri știam că nu mă iubești — Adică pentru că vă invidiez, pentru că vă invidiez? Întotdeauna aţi avut părerea asta, o aveţi și acum, dar dar de ce vă spun toate astea? Vreau să mai beau șampanie; toarnă-mi, Keller — Nu mai ai voie să bei, Ippolit, nu te las Și prinţul îndepărtă cupa din faţa lui — Chiar că-i așa se declară imediat de acord celălalt, parcă dându-și seama ce face Te pomenești că vor zice Dar, naiba să-i ia, nu mă interesează ce vor zice! Nu-i așa, nu-i așa? Prinţe, nu-i așa că pe urmă n-au decât să zică ce vor? Și ce ne privește pe noi toţi ce va fi pe urmă?",
    "985": " De altfel, încă nu m-am trezit bine Ce vis îngrozitor am avut, prinţe, de-abia acum mi l-am amintit Nu vă doresc asemenea vise, deși, poate, într-adevăr nu vă iubesc De altminteri, dacă nu-l iubești pe un om, de ce să-i dorești răul, nu-i așa? Dar de ce mai pun întrebări, la ce bun pun întrebări! Daţi-mi mâna; o s-o strâng tare, uite-așa Totuși, mi-aţi întins mâna? Prin urmare, știţi că v-o strâng sincer? Cred că n-o să mai beau Cât e ceasul? De fapt, nu-i nevoie, știu cât e ceasul A bătut ceasul! Acum e momentul cel mai potrivit Ce-i asta, nu cumva se pun gustările în colţul de colo? Înseamnă că masa asta e liberă? Excelent! Domnilor, eu totuși, acești domni nici nu mă ascultă",
    "986": " am intenţia să citesc un articol, prinţe; gustarea, desigur, prezintă mai mult interes, dar Și deodată, absolut pe neașteptate, scoase din buzunarul lateral de sus un plic masiv, de dimensiunea celor folosite în cancelarii, cu un sigiliu mare și roșu pe el Îl puse pe masă, în faţa lui Acest gest avu efect asupra adunării care nu era pregătită pentru așa ceva sau, mai bine zis, era gata în alt sens Evgheni Pavlovici chiar se foi pe scaunul său; Ganea se apropie repede de masă; Rogojin, la fel, dar cu o ciudă dezgustată, de parcă ar fi înţeles despre ce-i vorba Lebedev, care se nimerise să fie în preajmă, se apropie, privind curios plicul, încercând să-și dea seama despre ce-i vorba — Ce-ai aici? întrebă prinţul, neliniștit — De cum și-arată soarele marginea, prinţe, mă culc; am spus și ăsta-i cuvântul meu de onoare, o să vedeţi! strigă Ippolit",
    "987": " Dar dar chiar credeţi că nu sunt în stare să desfac acest plic? adăugă el, învăluindu-i pe toţi cu o privire provocatoare și parcă adresându-li-se tuturor deodată Prinţul băgă de seamă că tremura din tot trupul — Nimănui dintre noi nu i-a trecut așa ceva prin minte, răspunse prinţul pentru toţi Și de ce crezi dumneata că are cineva această bănuială și ce-i ce-i cu ideea asta bizară de a ne citi? Ce ai aici, Ippolit? — Ce-i asta? Ce l-a apucat din nou? întrebau toţi cei din jur Toţi se apropiau, unii încă mestecând din mers; plicul cu sigiliul roșu îi atrăgea ca un magnet — L-am scris, cu mâna mea, ieri, după ce v-am dat cuvântul că vin să stau la dumneavoastră, prinţe L-am scris toată ziua de ieri, apoi în timpul nopţii și l-am terminat dimineaţă; astă-noapte, spre zori, am avut un vis",
    "988": " — N-ar fi mai bine s-o lăsăm pe mâine? îl întrerupse prinţul cu sfială — Mâine „timp nu va mai fi“! râse isteric Ippolit De altminteri, nu vă faceţi griji, îl citesc în patruzeci de minute, hai – într-o oră Și vedeţi ce interesaţi sunt toţi; toţi se uită la sigiliul meu și când te gândești că, dacă n-aș fi sigilat plicul, n-aș fi avut parte de nici un efect! Ha-ha! Iată ce înseamnă misterul! Să rup sau nu sigiliul, domnilor? strigă el, izbucnind în râsul lui ciudat și fulgerând din priviri E un mister! Un mister! Dar, prinţe, vă mai amintiţi cine a proclamat că „timp nu va mai fi“? Aceste cuvinte le proclamă un înger uriaș și puternic din Apocalipsă — Mai bine să nu citească! exclamă deodată Evgheni Pavlovici cu o expresie atât de subit îngrijorată, încât multora li se păru ciudată",
    "989": " — Nu citi! strigă și prinţul, acoperind plicul cu palma — Care citit? Acum s-au adus gustările, observă cineva — Un articol? Pentru o revistă? se interesă altul — N-o să fie plicticos? adăugă altcineva — Ce mai e și asta? se interesară ceilalţi Însă gestul de panică al prinţului parcă l-ar fi speriat și pe Ippolit — Deci să nu citesc? șopti el cumva temător, cu un surâs strâmb apărut pe buzele vinete Să nu citesc? bâigui el, învăluind cu privirea toate persoanele, toţi ochii și toate chipurile, parcă agăţându-se iarăși de toţi cu fosta lui expansivitate îndreptată parcă asupra tuturor Vă e teamă? se răsuci el iarăși către prinţ — De ce? întrebă acesta, schimbându-se din ce în ce mai mult la faţă — Are cineva o monedă, una de douăzeci de copeici? sări deodată Ippolit de pe scaun, de parcă l-ar fi împuns cineva cu acul",
    "990": " Orice monedă, cât de mică? — Uite! îi întinse imediat Lebedev o monedă; i se năzărise că suferindul Ippolit înnebunise — Vera Lukianovna! făcu Ippolit în grabă o invitaţie Luaţi-o și aruncaţi-o pe masă: cap sau pajură? Dacă-i cap, voi citi! Vera se uită speriată la monedă, la Ippolit, apoi la tatăl ei și, cumva neîndemânatic, dându-și capul pe spate, convinsă parcă de faptul că nu trebuie să se uite la monedă, o aruncă pe masă Căzu cap — Voi citi! șopti Ippolit, parcă strivit de hotărârea destinului; nu s-ar fi făcut mai palid la faţă nici dacă i s-ar fi citit sentinţa de condamnare la moarte De altfel spuse el, tresărind brusc după vreo jumătate de minut de tăcere, ce-i asta? Oare am tras acum la sorţi? îi privi el pe toţi cu aceeași sinceritate ostentativă Păi asta-i o trăsătură psihologică extraordinară! strigă el deodată, adresându-i-se, cuprins de sinceră mirare, prinţului",
    "991": " E o trăsătură de neînţeles, prinţe! întări el, înviorându-se și parcă venindu-și în fire Asta notaţi-v-o, prinţe, ţineţi-o minte, căci, după cum mi se pare, adunaţi materiale despre pedeapsa cu moartea Mi-a spus cineva, ha-ha! O, Doamne, ce inepţie absurdă! Se așeză pe canapea, își sprijini ambele coate pe masă și se apucă cu mâinile de cap Chiar e ceva rușinos! Dar, la naiba, nu mă privește că-i ceva rușinos! își ridică el imediat capul Domnilor! Domnilor, desfac plicul, proclamă el cu un fel de fermitate subită Eu eu de altminteri, nu oblig pe nimeni să mă asculte! Cu degetele tremurând de emoţie, desfăcu plicul, scoase din el câteva file de hârtie pentru scrisori, acoperite cu un scris mărunt, le puse dinainte și se apucă să le netezească — Ce-i asta? Ce poate să fie? Ce o să ne citească? bombăniră câţiva, pe un ton mohorât; ceilalţi tăceau",
    "992": " Însă toţi se așezaseră și priveau curioși Poate că într-adevăr se așteptau la ceva neobișnuit Vera se ţinea de masa tatălui ei și, de speriată ce era, mai că nu plângea; Kolea era și el aproape la fel de speriat Lebedev, care se și așezase, se ridică brusc, înșfăcă lumânările și le împinse mai aproape de Ippolit, ca să vadă mai bine când va citi — Domnilor imediat o să vedeţi despre ce-i vorba, adăugă – cine știe de ce – Ippolit și începu brusc lectura: „Explicaţie necesară“! Motto: „Aprés moi, le déluge“* Ptiu, drace! strigă el ca fript Oare chiar am fost în stare să pun un motto atât de tâmpit? Ascultaţi-mă, domnilor! vă asigur că toate astea, până la urmă, pot fi doar niște fleacuri îngrozitoare! Aici nu-s decât câteva gânduri ale mele",
    "993": " Dacă vă imaginaţi că aici e ceva misterios sau interzis într-un cuvânt — Mai bine-ai citi fără nici un preambul, îl întrerupse Ganea — A început cu ocolișuri! adăugă cineva — Prea multe discuţii, interveni Rogojin, care tăcuse tot timpul Brusc, Ippolit îl privi și, când ochii li se întâlniră, Rogojin rânji amar și veninos, rostind rar niște cuvinte ciudate: — Nu așa se fac treburile astea, băiete, nu așa Firește, nimeni nu înţelese ce a vrut să spună Rogojin, însă cuvintele sale le produseră tuturor o impresie ciudată; pe toţi îi fulgeră același gând Însă asupra lui Ippolit cuvintele produseră o impresie teribilă: începu să tremure atât de tare, încât prinţul dădu să-i întindă mâna ca să-l sprijine; cu siguranţă, Ippolit ar fi ţipat dacă nu i-ar fi pierit subit glasul",
    "994": " Timp de un minut întreg nu putu rosti nici un cuvânt și, respirând greoi, se tot uita la Rogojin În sfârșit, sufocându-se și cu eforturi extraordinare, rosti: — Deci dumneavoastră dumneavoastră aţi fost dumneavoastră? — Care am fost? Care eu? îi răspunse, nedumerit, Rogojin, însă Ippolit, explodând și aproape cu toată furia care îl cuprinsese deodată, strigă tăios și tare: — Dumneavoastră aţi fost la mine săptămâna trecută, noaptea, după ora unu, în ziua când v-am vizitat dimineaţa, dumneavoastră!! Recunoașteţi că dumneavoastră aţi fost? — Săptămâna trecută, noaptea? Nu cumva chiar ţi-ai pierdut minţile, băiete? „Băiatul“ tăcu iarăși cam un minut, punându-și degetul arătător la frunte, parcă gândindu-se la ceva; însă în zâmbetul lui palid, strâmb în continuare din cauza spaimei, licări brusc ceva parcă șiret, chiar triumfător — Dumneavoastră aţi fost! repetă el în sfârșit, aproape în șoaptă, dar absolut convins",
    "995": " Aţi venit la mine și aţi stat tăcut pe scaun, lângă fereastră, o oră întreagă, chiar mai mult; de la doisprezece și ceva până la două și ceva, după miezul nopţii; apoi v-aţi ridicat și aţi plecat când era trecut de două Dumneavoastră aţi fost, dumneavoastră! De ce m-aţi speriat, de ce aţi venit ca să mă chinuiţi – nu înţeleg, dar dumneavoastră aţi fost! Și în privirea lui licări deodată o ură infinită, în pofida tremurului de spaimă, care tot nu i se potolise — Acum, domnilor, veţi afla totul, eu eu ascultaţi Iarăși, teribil de grăbit, își înșfăcă foile de hârtie; acestea alunecară și se împrăștiară, el se străduia să refacă teancul; filele tremurau în mâinile lui; mult timp nu reuși să-și termine pregătirile Lectura, în sfârșit, începu Mai întâi, vreo cinci minute, autorul neașteptatului articol încă mai respira întretăiat și citea incoerent și neuniform; apoi, însă, vocea îi deveni mai sigură și începu să redea întru totul sensul frazelor",
    "996": " Numai uneori tusea destul de puternică îl întrerupea; pe la jumătatea articolului răguși destul de tare; însufleţirea extremă, care punea stăpânire din ce în ce mai mult pe el în timpul lecturii, atinse spre sfârșit intensitatea maximă, ca și impresia dureroasă produsă ascultătorilor Iată acest „articol“ în întregime „EXPLICAŢIA MEA NECESARÃ Après moi, le déluge! Ieri dimineaţă a fost prinţul la mine; printre altele, m-a convins să mă mut la casa lui de vacanţă Știam că va insista negreșit asupra acestui lucru și eram sigur că mi-l va trânti de-a dreptul, spunându-mi că la vilă «âmi va fi mai ușor să mor printre oameni și copaci», după cum se exprimă el Însă astăzi nu a spus să mor, ci a spus că «âmi va fi mai ușor să trăiesc un timp», ceea ce, totuși, e aproape totuna pentru mine, în situaţia mea L-am întrebat ce înţelege prin «copacii» de care îmi vorbește întruna și de ce-mi tot vâră pe gât acești «copaci» – și, cu uimire, am aflat de la el că, pasămite, eu însumi m-aș fi exprimat la serata aceea că am venit la Pavlosvsk ca să văd pentru ultima oară copacii",
    "997": " Când i-am făcut observaţia că e totuna unde mori, fie sub copaci, fie uitându-te pe fereastră la cărămizile mele, și că pentru două săptămâni n-are rost să fac prea multe nazuri, el s-a declarat de îndată de acord; dar verdeaţa și aerul curat, după părerea lui, negreșit vor produce în mine o schimbare fizică și tulburarea mea și visele mele se vor schimba și, poate, se vor ușura Iar i-am făcut observaţia, râzând, că vorbește ca un materialist El mi-a răspuns, cu zâmbetul lui obișnuit, că întotdeauna a fost materialist Întrucât nu minte niciodată, cuvintele lui înseamnă ceva Are zâmbetul blând; acum l-am cercetat mai atent Nu știu dacă acum îl iubesc sau nu; acum n-am timp să-mi bat capul cu asta Ura mea pentru el, care ţine de cinci luni, trebuie să remarc acest lucru, a început să se stingă de tot în decursul ultimei luni",
    "998": " Cine știe, poate că m-am dus la Pavlovsk în primul rând ca să-l văd pe el Dar de ce mi-am părăsit atunci camera? Un condamnat la moarte nu trebuie să-și părăsească ungherul; și dacă acum n-aș fi luat hotărârea definitivă, ci, dimpotrivă, m-aș fi decis să aștept până în ceasul al doisprezecelea, atunci, firește, pentru nimic în lume nu mi-aș fi părăsit camera și n-aș fi acceptat propunerea lui de a mă muta ca «să mor» la el, la Pavlovsk Trebuie să mă grăbesc și să închei neapărat această «explicaţie» până mâine Prin urmare, nu voi mai avea timp s-o recitesc și s-o corectez; o voi reciti mâine, când i-o voi citi prinţului și celor doi-trei martori, pe care intenţionez să-i găsesc la el acasă Întrucât nu va exista nici un cuvânt mincinos, ci doar adevărul, ultimul adevăr solemn, de pe acum sunt curios să aflu ce impresie îmi va produce mie însumi explicaţia, la ora și minutul când voi începe s-o recitesc",
    "999": " De altminteri, degeaba am scris cuvintele «ultimul adevăr solemn»; și-așa, pentru cele două săptămâni, nu merită să mint, pentru că nu merită să trăiesc două săptămâni; aceasta-i cea mai bună dovadă că nu scriu decât adevărul (NB Să nu-mi uit ideea: oare n-oi fi nebun în acest moment, adică din când în când? Am întrebat și mi s-a răspuns afirmativ: că tuberculoșii ajunși la ultimul stadiu al bolii își pierd minţile temporar Să verific asta mâine după impresia pe care o vor avea ascultătorii Trebuie să rezolv neapărat, cu precizie deplină, această problemă; altfel nu-mi e permis să fac nici un pas) Mi se pare că acum am scris prostia cea mai îngrozitoare; dar, după cum am spus, n-am timp să corectez; pe deasupra, îmi dau cuvântul să nu corectez cu bună știinţă nici un singur rând din acest manuscris, chiar dacă aș băga de seamă că mă contrazic din cinci în cinci rânduri",
    "1000": " Tocmai asta vreau să văd mâine în timpul lecturii: dacă e corect cursul logic al gândirii mele; dacă-mi remarc greșelile și dacă, prin urmare, e corect tot ceea ce, în această cameră și în decursul acestor șase luni, am frământat în minte sau dacă totul n-o fi fost decât un delir Dacă acum două luni aș fi fost nevoit, ca acum, să-mi părăsesc de tot camera și să-mi iau rămas-bun de la zidul lui Meyer, sunt sigur că aș fi fost trist Acum însă nu simt nimic și când te gândești că mâine voi părăsi și camera, și zidul, pe veci! Deci, convingerea mea că, pentru două săptămâni, nu mai merită să regreţi sau să te lași purtat de cine știe ce sentimente, a pus stăpânire pe natura mea și e acum în stare să-mi comande toate sentimentele Dar o fi adevărat? O fi adevărat că acum natura mea a fost învinsă cu totul? Dacă acum aș fi torturat, sunt sigur că aș începe să ţip și n-aș zice că nu merită să ţip și să simt durerea, pentru că doar două săptămâni mi-au mai rămas de trăit",
    "1001": " Dar oare e adevărat că numai două săptămâni îmi mai rămân de trăit, n-or fi cumva mai multe? Atunci, la Pavlovsk, am minţit: B-n nu mi-a spus nimic niciodată și nu m-a văzut vreodată; însă acum vreo săptămână a fost adus la mine studentul Kislorodov; în convingeri, e materialist, ateu și nihilist, iată de ce tocmai pe el l-am chemat; aveam nevoie de un om care să-mi spună, în sfârșit, adevărul gol-goluţ, fără s-o facă pe milosul și fără fasoane Chiar așa a făcut, și nu numai cu amabilitate și fără fasoane, ci chiar cu vizibilă plăcere (care, după părerea mea, era de prisos) Mi-a trântit-o de-a dreptul că mi-a mai rămas cam o lună; poate, ceva mai mult, dacă voi avea condiţii bune, dar, poate, voi muri și mult mai repede După părerea lui, aș putea muri și subit, chiar mâine, de pildă: s-au mai întâmplat asemenea cazuri și nu mai departe de acum trei zile o tânără doamnă, tuberculoasă și aflată într-o situaţie asemănătoare cu a mea, în Kolomna, se pregătea să plece la piaţă ca să-și cumpere provizii, dar brusc s-a simţit rău, s-a întins pe canapea, a slobozit aerul din piept și a murit",
    "1002": " Toate acestea Kislorodov mi le-a relatat chiar cu o oarecare cochetărie a nesimţirii și imprudenţei și parcă onorându-mă cu asta, adică arătându-mi că mă ia drept o fiinţă superioară, care neagă totul, ca și el însuși, pentru care, desigur, a muri e un fleac În ultimă instanţă, situaţia e prestabilită O lună și gata! Sunt absolut convins că n-a greșit termenul M-a mirat foarte mult faptul că prinţul a ghicit ieri că am «vise urâte»; chiar cu aceste cuvinte, mi-a spus că la Pavlovsk «tulburarea mea și visele» se vor schimba Și de ce visele, mă rog? Ori e medic, ori într-adevăr e neobișnuit de inteligent și se pricepe să ghicească multe (Dar că în cele din urmă e «idiot», nu mai încape îndoială) Ca un făcut, chiar înaintea venirii lui am avut un vis groaznic (de altminteri, unul dintre cele pe care acum le am cu sutele)",
    "1003": " Cred că am aţipit cu vreun ceas înaintea sosirii lui și m-am văzut într-o cameră (dar nu într-a mea) Camera era mai mare și mai bună decât a mea, mai frumos mobilată, luminoasă; un dulap, o comodă, o canapea și patul meu, mare și lat, acoperit cu o plapumă din mătase verde Dar în această cameră am remarcat un animal îngrozitor, un monstru Era ca un scorpion, dar nu scorpion, ci mai respingător și mult mai groaznic și, se pare, tocmai prin faptul că asemenea animale nu există în natură, că a apărut în faţa mea într-adins și că în asta într-adevăr parcă s-ar ascunde un mister L-am văzut foarte bine: era cafeniu și cu pielea scorţoasă, o reptilă târâtoare, lungă de vreo trei verșoci, groasă lângă cap de vreo două degete și spre coadă din ce în ce mai subţire, așa că la capăt coada nu-i era mai groasă de a zecea parte dintr-un verșoc",
    "1004": " La un verșoc de cap, din trunchi îi ies, sub un unghi de patruzeci și cinci de grade, două labe, câte una de fiecare parte, lungi de câte doi verșoci, așa că, privit de sus, animalul apare ca un trident Capul nu i l-am văzut bine, dar am remarcat doi ţepi, nu lungi, sub forma a două ace tari, tot cafenii Câte doi ţepi la fel avea pe capătul cozii și pe capătul fiecărei labe, deci avea opt ţepi în total Animalul fugea prin cameră foarte repede, sprijinindu-se pe labe și pe coadă și, când fugea, trunchiul și labele i se unduiau ca niște șerpișori, cu o iuţeală neobișnuită, în pofida pielii scorţoase, și priveliștea asta era cât se poate de dezgustătoare Îmi era o frică teribilă că mă va mușca; îmi spusese cineva că e veninos, dar cel mai mult mă chinuiam întrebându-mă cine mi l-a trimis în cameră, ce vrea să-mi facă și care-i aici secretul? Vietatea se ascundea sub comodă, sub dulap, se târa prin unghere",
    "1005": " M-am așezat pe un scaun și mi-am tras picioarele sub mine Ea traversă iute camera în diagonală și dispăru undeva, în apropierea scaunului meu Mă uitam îngrozit împrejur, însă ședeam cu picioarele strânse sub mine, speriat și sperând că n-o să se caţere pe scaun Deodată am auzit din spate un foșnet uniform aproape de capul meu; m-am întors și am văzut că reptila se caţără pe perete și că-i deja la înălţimea capului meu și chiar îmi atinge părul cu coada, care se rotea și se unduia cu o iuţeală extraordinară Am sărit în picioare, a dispărut și animalul Mi-era frică să mă întind în pat, ca nu cumva să mi se vâre sub pernă În cameră au intrat mama mea și cineva cunoscut Au început să urmărească târâtoarea, dar erau mai calmi decât mine și nici măcar nu le era frică",
    "1006": " Dar n-au prins-o Deodată reptila a ieșit din nou; se târa de data asta foarte încet și parcă având o intenţie anume, șerpuind ușor, ceea ce era și mai dezgustător, înaintând iarăși în diagonala camerei, spre ușă În momentul acesta mama mea a deschis ușa și a strigat-o pe Norma, căţeaua noastră, de rasă terre-neuve, mare, neagră și flocoasă; a murit acum cinci ani Aceasta s-a repezit în cameră și s-a oprit în faţa reptilei, ca și cum ar fi prins rădăcini în pământ S-a oprit și lighioana, dar tot se mai unduia și mai lovea ușor dușumeaua cu labele și coada Animalele nu pot resimţi frica mistică, dacă nu mă înșel cumva; dar în acest moment mi s-a părut că în spaima Normei exista ceva foarte neobișnuit, parcă aproape mistic, și că ea, prin urmare, presimte, ca și mine, că această lighioană are în ea ceva fatal și o anumită taină",
    "1007": " Căţeaua se trase încet înapoi din faţa reptilei, care se târa încet și cu precauţie spre ea; se pare că voia să se repeadă brusc la căţea și s-o muște Dar, cu toată spaima ei, Norma o privea cu ură grozavă, deși îi tremurau toate patru labele Deodată și-a dezgolit încet colţii ei înspăimântători, și-a căscat botul uriaș, și-a calculat mișcarea, s-a uitat bine și a înhăţat reptila cu colţii Probabil că reptila s-a smucit puternic ca să scape, așa că Norma a mai înșfăcat-o o dată din zbor și clănţănindu-și fălcile de două ori, tot din zbor, și-a purtat-o prin bot, parcă încercând s-o înghită Pielea scorţoasă a trosnit între colţii ei; coada animalului și labele, care ieșeau dintre fălcile căţelei, se clătinau cu o iuţeală îngrozitoare Deodată Norma schelălăi jalnic: vietatea apucase totuși s-o muște de limbă; lătrând și schelălăind de durere, își descleștă fălcile și am văzut că reptila sfârtecată încă i se mai zbătea de-a curmezișul botului, prelingându-i pe limbă, din trupul ei aproape strivit, mult lichid alb, asemănător cu cel pe care îl împroașcă un gândac negru atunci când îl strivești",
    "1008": " În clipa asta m-am trezit și a intrat prinţul“ — Domnilor, spuse Ippolit, întrerupându-și brusc lectura și parcă rușinându-se N-am recitit textul, dar mi se pare că într-adevăr am scris multe lucruri inutile Acest vis — Cam așa e! se grăbi Ganea să-și strecoare părerea — Există aici multe aspecte personale, de acord, adică propriu-zis despre mine Spunând toate acestea, Ippolit arăta obosit și slăbit și își ștergea transpiraţia de pe frunte cu batista — Da, vă interesează propria persoană cam mult, sâsâi Lebedev — Eu, domnilor, nu oblig totuși pe nimeni; cine nu vrea să asculte n-are decât să se retragă — Te dă afară din casa altuia, șopti Rogojin abia auzit — Cum să ne ridicăm cu toţii așa deodată și să plecăm? întrebă pe neașteptate Ferdâșcenko, care, de altminteri, nu avusese până atunci curajul să vorbească cu voce tare",
    "1009": " Brusc, Ippolit își coborî ochii în pământ și puse mâna pe manuscris; însă în aceeași clipă își ridică iarăși capul și, fulgerând din priviri, cu două pete roșii pe obraji, spuse, privindu-l fix pe Ferdâșcenko: — Nu mă iubiţi deloc! Se auziră râsete; de altfel, cei mai mulţi nu râdeau Ippolit roși teribil — Ippolit, spuse prinţul, pune manuscrisul la loc în plic, dă-mi-l mie și culcă-te aici, în camera mea Vorbim înainte de a adormi și mâine, dar numai cu condiţia să nu mai răsfoiești niciodată aceste pagini Vrei? — Credeţi că e posibil? spuse Ippolit și îl privi peste măsură de mirat Domnilor! strigă el, înviorându-se iarăși febril A fost un episod prostesc, de-a lungul căruia n-am știut cum să mă comport Nu voi mai întrerupe lectura Cine vrea să asculte să asculte Sorbi repede o înghiţitură de apă din pahar, își sprijini repede coatele pe masă, ca să se ferească de privirile indiscrete și continuă tenace lectura",
    "1010": " De altfel, jena îi trecu în curând „Ideea (continuă el cititul) că nu merită să trăiesc câteva săptămâni a început să pună cu adevărat stăpânire pe mine, cred eu, cam cu o lună în urmă, când îmi mai rămâneau de trăit patru săptămâni, dar m-a biruit cu desăvârșire de-abia acum trei zile, când mă întorceam acasă de la seara aceea petrecută la Pavlovsk Primul moment când acest gând m-a fulgerat complet, direct s-a produs pe terasa prinţului, atunci când am vrut să fac ultima încercare din viaţa mea, când am vrut să văd oamenii și copacii (să zicem că singur am spus-o), când m-am înfierbântat, am susţinut dreptul lui Burdovski, al «aproapelui meu», și am visat că ei toţi își vor desface braţele și mă vor primi la pieptul lor și mă vor ruga să-i iert de ceva pentru ca și eu să-i rog, la rândul meu; într-un cuvânt, am terminat ca un prost sadea",
    "1011": " Și iată, chiar în orele acelea a răbufnit în mine «ultima convingere» Mă mir acum cum de-am putut trăi șase luni fără această «convingere»! Știam precis că am tuberculoză, și încă incurabilă; nu-mi făceam iluzii și vedeam clar lucrurile Dar, cu cât le vedeam mai clar, cu atât mai febrilă îmi era dorinţa de a trăi; mă agăţam de viaţă și voiam să trăiesc cu orice preţ Sunt de acord că atunci puteam să fiu înfuriat pe sorţii tenebroși și impasibili, care au poruncit să fiu strivit ca o muscă și, firește, fără să știu de ce; însă de ce nu m-am limitat doar la furie? De ce într-adevăr am început să trăiesc, știind că nu mai am voie să încep? De ce am încercat, știind că nu mai am voie să încerc nimic? De altminteri, nici cărţi nu mai puteam citi și renunţasem la lecturi; la ce bun să citești, la ce bun să afli ceva pentru doar șase luni? Acest gând m-a făcut adesea să renunţ la câte o carte",
    "1012": " Da, zidul lui Meyer ar putea povesti mult! Multe mi-am însemnat pe el Nu există pe acest zid vreo pată pe care să nu o fi studiat eu Blestematul de zid! Și totuși mi-e mai scump decât toţi copacii de la Pavlovsk, adică ar trebui să-mi fie mai scump, dacă acum pentru mine n-ar fi totuna Îmi amintesc acum cu ce lacom interes am început să urmăresc atunci viaţa lor; mai înainte n-am avut un asemenea interes Îl așteptam uneori cu nerăbdare și ocări pe Kolea, când era și el bolnav și nu putea ieși din casă Aprofundam atât de mult fiecare amănunt, mă interesam de orice zvonuri, încât, mi se pare, am ajuns un bârfitor De pildă, nu înţelegeam cum acești oameni, având atâta viaţă dinainte, nu se pricep să ajungă bogătași (de altfel, nici acum nu înţeleg) Am cunoscut un om sărman, despre care mai apoi mi s-a povestit că a murit de foame și, îmi amintesc, acest lucru m-a scos din fire; dacă ar fi fost posibil ca acest om sărman să fie înviat, eu, poate, l-aș fi decapitat",
    "1013": " Uneori mă simţeam mai bine câteva săptămâni la rând și aș fi putut ieși din casă; dar strada a ajuns până la urmă să mă îndârjească într-atât, că stăteam zile întregi ferecat, deși puteam ieși ca toată lumea Nu puteam suferi mulţimea care umbla de colo-colo, agitată, veșnic îngrijorată, posomorâtă și temătoare, care forfotea împrejurul meu pe trotuare La ce bun veșnica lor tristeţe, veșnica lor îngrijorare și agitaţie; la ce bun veșnica lor răutate posacă (pentru că sunt răi, răi, răi!)? Cine-i de vină că ei sunt nefericiţi și nu știu să trăiască, având dinaintea lor șaizeci de ani de viaţă? De ce Zarniţân s-a lăsat să moară de foame, având la dispoziţie șaizeci de ani? Și doar fiecare îţi arată zdrenţele, mâinile muncite, se înfurie și strigă: «Muncim ca boii, muncim, dar suntem săraci și flămânzi ca niște câini! Alţii nu muncesc și nu trudesc, dar sunt bogaţi!» (Eternul refren!) Alături de ei aleargă și se agită din zori și până în noapte un zbârciog «dintre cei distinși», Ivan Fomici Surikov– locuiește în aceeași clădire cu noi, deasupra noastră–, veșnic rupt în coate, cu nasturii rupţi, comisionar pentru feluriţi inși, care-i încredinţează fel de fel de treburi, pentru care se zbate din zori și până-n noapte",
    "1014": " Ia intraţi în vorbă cu el: «Sunt sărman, gol și nenorocit, mi-a murit soţia, medicamente n-am avut cu ce să-i cumpăr, iar astă-iarnă un copil mi s-a congelat; fiică-mea cea mai mare a ajuns ţiitoareea cuiva» – veșnic se smiorcăie, veșnic se plânge! Ah, nici un pic, nici un pic de milă n-am avut și nu am pentru acești proști, asta o spun cu mândrie! De ce nu a ajuns un Rotschild? Cine-i de vină că nu are milioanele lui Rotschild, că nu are un munte de coroane și napoleoni, un munte întreg, un munte la fel de mare precum cel care se poate vedea la bâlci de lăsata-secului? Dacă trăiește, înseamnă că totul depinde de el Cine-i de vină că nu înţelege acest lucru? O, acum mi-e indiferent, acum n-am timp să mă înfurii, dar atunci, atunci, repet, îmi rodeam literalmente perna în timpul nopţii și îmi sfâșiam pătura de furie",
    "1015": " O, cât de mult îmi doream atunci ca eu, la cei optsprezece ani ai mei, de-abia îmbrăcat, cu goliciunea de-abia acoperită, să fiu deodată alungat în stradă, lăsat absolut singur, fără locuinţă, fără slujbă, fără o bucată de pâine, fără rude, fără cunoștinţe în orașul acesta uriaș, flămând, bătut (cu atât mai bine!), dar sănătos atunci aș fi arătat eu de ce sunt în stare Ce aș fi arătat? O, vă imaginaţi că nu știu cât de mult m-am umilit și-așa cu «Explicaţia» mea! Ei, cine nu va crede că-s un zbârciog care nu știe ce-i viaţa, uitând că eu de mult nu mai am doar optsprezece ani? Uitând că a trăi cum am trăit eu în aceste șase luni înseamnă deja a trăi până la adânci bătrâneţi?! Însă n-au decât să râdă toţi și să spună că astea-s povești De fapt, chiar mi-am spus singur povești",
    "1016": " Îmi umpleam cu ele nopţile până în zori; acum mi le amintesc pe toate Dar oare merită să le repovestesc – acum, când și pentru mine a trecut vremea poveștilor? Și cui! Doar mă distram cu ele atunci când vedeam clar că până și gramatica grecească mi se interzice s-o studiez; tocmai atunci mi-a trecut prin minte: «nici n-ajung la sintaxă și mor», m-am gândit eu de la prima pagină și am aruncat cartea sub masă Și acum zace acolo; n-am lăsat-o pe Matriona s-o strângă Cel căruia îi va cădea în mână «Explicaţia» mea și va avea răbdarea s-o citească n-are decât să mă ia drept un smintit sau drept un elev de gimnaziu sau, mai exact, drept un condamnat la moarte, căruia, în mod firesc, a început să i se pară că toţi oamenii, cu excepţia lui, nu preţuiesc viaţa, și-au luat prostul obicei de a o vinde ieftin, de a se folosi de ea prea leneș, prea nerușinat și că, prin urmare, toţi sunt nedemni de ea! Și ce-i cu asta? Declar că cititorul se înșală și că această convingere a mea este absolut independentă de condamnarea mea la moarte",
    "1017": " Întrebaţi-i, numai întrebaţi-i dacă ei toţi, până la cel din urmă, înţeleg în ce constă fericirea? O, fiţi convinși că nu când a descoperit America a fost fericit Columb, ci atunci când era pe cale să o descopere; fiţi sigur că momentul maxim de fericire l-a avut, poate, cu exact trei zile înainte de a descoperi Lumea Nouă, când echipajul răsculat, din disperare, mai că nu a pornit cu corabia înapoi, spre Europa! Nu de Lumea Nouă e aici vorba, ducă-se pe pustii Columb a murit aproape fără s-o vadă și neștiind de fapt ce a descoperit Totul în viaţă e doar viaţa, calea spre ea, necontenită și eternă, nici într-un caz descoperirea ei! Dar ce să mai vorbim! Bănuiesc că tot ce spun acum seamănă atât de bine a fraze banale, încât se va crede cu siguranţă că sunt un elev din clasele inferioare, care-și prezintă compunerea despre «răsăritul soarelui» sau se va spune că eu, poate, am vrut să spun ceva dar că, cu toată dorinţa mea, n-am fost în stare",
    "1018": " «să mă cultiv» Totuși, adaug că în orice idee omenească genială sau nouă sau, pur și simplu, în orice idee omenească serioasă, care se înfiripă în mintea cuiva, rămâne întotdeauna ceva ce nu se poate nicidecum transmite celorlalţi oameni, chiar dacă ai scrie tomuri întregi sau ţi-ai explica ideea timp de treizeci și cinci de ani; întotdeauna rămâne ceva ce nu vrea nicidecum să iasă din craniul tău și rămâne pe vecie în tine; cu acest ceva vei muri, netransmiţând nimănui poate cea mai importantă parte din ideea ta Însă, dacă nici eu, acum, nu am reușit să redau tot ce m-a chinuit în decursul acestor șase luni, oamenii vor înţelege cel puţin că, ajungând la «ultima mea convingere» de acum, eu, poate, am plătit prea mult pentru ea; deci, asta am considerat necesar, pentru scopurile știute de mine, să expun în «Explicaţia» mea Totuși, voi continua",
    "1019": "“ VItc \"VI\" „Nu vreau să mint: realitatea m-a agăţat și pe mine în cârligul ei de-a lungul acestor șase luni și uneori mă ademenea într-o asemenea măsură, încât uitam de condamnarea mea sau, mai bine zis, nici nu voiam să mă gândesc la ea și chiar făceam anumite fapte Apropo de situaţia mea de atunci După ce, acum vreo opt luni, boala mi-a devenit foarte gravă, am sistat toate relaţiile pe care le aveam și i-am părăsit pe toţi foștii mei tovarăși Întrucât am fost întotdeauna un om destul de posac, tovarășii m-au uitat ușor; firește, m-ar fi uitat și dacă n-aș fi ajuns în această situaţie Și acasă, adică «ân familie», eram tot însingurat Acum vreo cinci luni m-am încuiat pentru totdeauna pe dinăuntru și m-am izolat cu totul de restul oamenilor Mi se dădea permanent ascultare și nimeni nu îndrăznea să intre la mine decât pentru ca, la o anumită oră, să mi se facă ordine în cameră și să mi se aducă prânzul",
    "1020": " Mama tremura în faţa poruncilor mele și nici măcar nu îndrăznea să se tânguie atunci când mă hotăram uneori s-o las să intre Din pricina mea, îi burdușea mereu pe copii, ca să nu facă gălăgie și să nu mă deranjeze; totuși mă plângeam des de ţipetele lor; asta-i, sunt sigur că ei mă iubesc acum, nu glumă! Cred că și pe «fidelul Kolea», cum l-am poreclit, l-am chinuit destul În ultimul timp și el m-a chinuit: totul a fost firesc, doar oamenii au fost creaţi pentru a se chinui unul pe altul Dar am remarcat și că el îmi suportă iritarea ca și cum și-ar fi dat dinainte cuvântul că-l va cruţa pe bolnav Firește, acest lucru mă enerva: dar, mi se pare, lui îi trecuse prin minte să-l imite pe prinţ în ce privește «smerenia creștină», ceea ce era întrucâtva caraghios Acest băiat tânăr și înflăcărat imită, firește, totul; dar uneori mi s-a părut că ar fi timpul să trăiască și după mintea lui",
    "1021": " Ţin foarte mult la el L-am chinuit și pe Surikov, cel care locuia deasupra noastră și umbla din zori și până-n noapte, făcând comisioane pentru mai știu eu cine; îi demonstram permanent că numai el e vinovat de sărăcia lui, așa că în cele din urmă s-a speriat și a încetat să mă mai viziteze A fost un om umil, fiinţa cea mai umilă din lume (NB Se zice că umilinţa e forţa cea mai teribilă; trebuie să-l întreb pe prinţ, e propria lui expresie); însă atunci când eu, în luna martie, am urcat la el ca să văd cum i «s-a congelat» copilul, după cum zicea el și am râs fără să vreau deasupra cadavrului pruncului său, pentru că iarăși m-am apucat să-i explic lui Surikov că doar el e «e vină», atunci acestui zbârciog au început deodată să-i tremure buzele și, apucându-mă cu o mână de umăr, cu cealaltă mi-a arătat ușa și încet, adică aproape în șoaptă, mi-a zis: «Du-te!» Am ieșit și mi-a plăcut, mi-a plăcut atunci, chiar în clipa aceea, mi-a plăcut cum m-a dat afară; însă mult timp după aceea cuvintele lui, când mi le aminteam, mi-au produs impresia greoaie a unei mile ciudate, dispreţuitoare faţă de el, pe care n-aș fi vrut deloc s-o am",
    "1022": " Nici chiar în momentul unei asemenea jigniri (doar simt și eu că l-am jignit, deși n-am avut această intenţie), nici chiar într-un asemenea moment, omul acesta nu a putut să se înfurie! Dacă buzele au început atunci să-i tremure, asta n-a fost din cauza furiei, jur: m-a înșfăcat de mână și mi-a spus splendidul său «Du-te», fără să se supere absolut deloc Demnitate avea, chiar multă, chiar care nu i se potrivea deloc (așa că, sincer să fiu, era chiar foarte comic), dar răutate nu avea Poate că, pur și simplu, a început deodată să mă dispreţuiască De atunci, de două-trei ori când l-am întâlnit pe scară, a început deodată să-și ridice pălăria în faţa mea, gest pe care nu-l făcea mai înainte, dar de-acum nu se mai oprea ca altădată și trecea, jenat, în fugă pe lângă mine Dacă mă dispreţuia, o făcea în felul lui: mă «dispreţuia cu umilinţă»",
    "1023": " Sau pur și simplu își ridica pălăria de frică, întrucât eram fiul celei care-l împrumuta cu bani, fiindu-i mereu dator mamei și neputând nicicum să scape de datorii Și asta chiar că-i cel mai probabil Aș fi vrut să am o explicaţie cu el Știu precis că peste zece minute mi-ar fi cerut iertare: dar mi-am zis că e mai bine să-l las în pace Tocmai în această perioadă, adică pe când Surikov și-a «congelat» copilul, pe la mijlocul lui martie, cine știe de ce m-am simţit brusc mai bine și această stare a ţinut vreo două săptămâni Am început să ies din casă, cel mai adesea în amurg Îmi plăcea amurgul de martie, când începea a gerui și când se aprindeau becurile cu gaz; mergeam uneori până departe Odată, pe Șestilavocinaia, m-a ajuns din urmă și m-a depășit unul «dintre cei distinși», nu l-am văzut prea bine; ducea în mână ceva învelit în hârtie și era îmbrăcat într-un paltonaș prea scurt și urât, prea subţire pentru anotimpurile acelea",
    "1024": " Când a ajuns în dreptul felinarului, la vreo zece pași înaintea mea, am băgat de seamă că i-a căzut ceva din buzunar M-am grăbit să ridic obiectul– tocmai la timp, pentru că se și repezise un ins cu un caftan lung pe el, dar, văzându-l în mâna mea, nu a făcut gâlceavă, mi-a aruncat o privire fugară și a trecut pe-alături Obiectul era un portofel mare, de marochin, de model vechi, plin doldora; dar cine știe de ce, din prima clipă, mi-am dat seama că în el era orice altceva, dar nu bani Trecătorul care îl pierduse mergea acum la vreo patruzeci de pași înaintea mea și curând l-am pierdut din ochi prin mulţime Am luat-o la fugă și am început să-l strig; dar întrucât, în afară de «hei!», n-aveam cum să-l strig, acesta nu a întors capul Deodată se strecură în stânga, pe poarta unei clădiri",
    "1025": " Când am ajuns în fugă la poarta cufundată în întuneric, nu mai era nimeni Clădirea era de dimensiuni imense, unul dintre coloșii pe care îi construiesc escrocii pentru apartamente mici; în unele din aceste clădiri sunt și câte o sută de apartamente Când am ajuns în fugă la poartă, mi s-a părut că în colţul din dreapta, cel din fundul curţii uriașe, parcă mergea un om, deși prin întuneric de-abia îl puteam zări Ajungând în fugă până în colţ, am văzut intrarea pe o scară; scara era îngustă, extrem de murdară și fără o geană de lumină; dar se auzea că sus încă mai urca iute treptele un om și eu m-am repezit pe scară, gândindu-mă că, în timp ce i se va deschide undeva, îl voi ajunge din urmă Chiar așa s-a întâmplat Palierele scării erau foarte scurte, numărul lor era infinit, încât mi se tăia groaznic răsuflarea; o ușă s-a deschis și s-a închis la loc la etajul patru, lucru pe care l-am ghicit încă de pe când eram cu trei paliere mai jos",
    "1026": " Până când am urcat în fugă, până când mi-am tras sufletul și am căutat soneria, au trecut câteva minute Mi-a deschis o femeie care sufla în samovoar într-o bucătărie minusculă; a ascultat tăcută întrebările mele, nu a înţeles nimic, desigur, și tot tăcută mi-a deschis ușa ce dădea în camera cealaltă, tot mică, grozav de scundă, cu porcăria de mobilier necesar și cu un pat uriaș, lat, cu perdele, pe care zăcea unul «Terentici» (așa l-a strigat femeia), care mi s-a părut cherchelit Pe masă pâlpâia un muc de lumânare înfipt într-un sfeșnic de fier; mai era un dulap aproape gol Terentici mugi ceva la mine, rămânând tot întins, și-mi arătă cu mâna ușa cealaltă; femeia plecase, așa că nu-mi mai rămânea altceva de făcut decât să deschid ușa aceea Am făcut întocmai și am intrat în camera următoare Aceasta era și mai strâmtă și mai înghesuită decât precedenta, așa că nu știam nici pe unde să calc; patul îngust, de o singură persoană, din colţ, ocupa grozav de mult loc; restul mobilierului era alcătuit doar din trei scaune cu mormane de zdrenţe pe ele și dintr-o masă foarte simplă, de bucătărie, împinsă într-o canapea veche, tapiţată cu mușama, astfel încât printre masă și pat aproape nu se putea trece",
    "1027": " Pe masă, într-un sfeșnic la fel ca în cealaltă cameră, ardea o lumânare de seu, iar pe pat chiţcăia un copil minuscul, de cel mult trei săptămâni, judecând după scâncet; îl «schimba», adică îl înfășa o femeie bolnavă și palidă, parcă tânără, într-un neglijeu destul de transparent; femeia, poate, de-abia începuse să se ridice din pat după naștere; dar copilul nu se potolea și ţipa în așteptarea sânului slăbănog Pe canapea dormea alt copil, o fetiţă de trei ani, învelită, se pare, cu un frac Lângă masă, stătea în picioare un domn cu redingota foarte ponosită (se dezbrăcase deja de palton și îl aruncase pe pat) și desfăcea hârtia albastră, în care erau împachetate doi funţi de pâine de grâu și două batoane mici de salam Pe lângă asta, pe masă era un ceainic cu ceai și zăceau uitate niște bucăţi de pâine neagră De sub pat se vedeau un geamantan neîncuiat și două boccele cu bulendre",
    "1028": " Într-un cuvânt, era o dezordine teribilă: de la prima privire mi s-a părut că amândoi, domnul și doamna, sunt oameni cumsecade, dar împinși de sărăcie până în acea stare înjositoare, când, în cele din urmă, dezordinea învinge în om orice încercare de a lupta cu ea și chiar îi aduce pe oameni la nevoia amară de a găsi în însăși această dezordine, care se amplifică zi de zi, o senzaţie amară și parcă răzbunătoare, de satisfacţie Când am intrat, domnul acela, care de-abia intrase și el cu câteva minute înaintea mea și despacheta proviziile, avea un schimb rapid și impulsiv de cuvinte cu soţia; aceasta, deși nu terminase încă cu înfășatul, apucase deja să scâncească; probabil că veștile erau proaste, ca de obicei Faţa acestui domn, care părea să aibă vrei douăzeci și opt de ani, smeadă și uscată, încadrată de favoriţi negri, cu bărbia rasă oglindă, mi s-a părut destul de cuviincioasă și chiar plăcută; era posomorâtă, cu privirea posomorâtă, dar cu o nuanţă bolnăvicioasă de mândrie care se irita cu prea multă ușurinţă",
    "1029": " Când am intrat, a avut loc o scenă ciudată Sunt oameni care, în susceptibilitatea lor supărăcioasă, găsesc o desfătare extraordinară și mai ales când aceasta ajunge în sufletul lor (ceea ce se întâmplă întotdeauna foarte repede) până la ultima limită; în această clipă chiar, pare-se, le place mai mult să fie jigniţi decât nejigniţi Acești oameni nervoși sunt chinuiţi întotdeauna de căinţa care urmează, desigur, dacă sunt inteligenţi și sunt în stare să-și dea seama că s-au înfierbântat de zece ori mai tare decât ar fi trebuit Câtva timp, acest domn m-a privit plin de uimire, iar soţia lui cu spaimă, ca și cum ar fi existat ceva grozav de ciudat în faptul că am putut intra la ei; deodată el s-a repezit la mine aproape turbat de furie; nu apucasem să îngaim nici două vorbe, iar el, mai ales văzând că sunt îmbrăcat decent, s-a considerat, probabil, teribil de jignit că am avut curajul să pătrund cu atâta necuviinţă în ungherul lui și să văd urâta dezordine, de care și lui îi era rușine",
    "1030": " Desigur, s-a bucurat de ocazia de a-și vărsa pe cineva năduful provocat de ghinioanele pe care le avea Un moment chiar am crezut că sare la bătaie; s-a făcut palid la faţă, ca apucat de isterie femeiască, speriindu-și astfel soţia tare — Cum aţi îndrăznit să intraţi așa? Afară! strigă el, tremurând și de-abia rostind cuvintele Însă deodată își văzu portofelul în mâinile mele — Cred că dumneavoastră l-aţi pierdut, am spus eu cât mai calm și sec (De altminteri așa și trebuia) El stătea în faţa mea absolut înspăimântat și câtva timp parcă nu putu înţelege nimic; apoi își duse iute mâna la buzunarul lateral, căscă gura de spaimă și se plesni peste frunte — Doamne! Unde l-aţi găsit? Cum? I-am explicat cât mai scurt, în cuvintele cele mai seci, cum am ridicat portofelul, cum am fugit după el strigându-l și cum, în sfârșit, pe ghicite și aproape orbecăind, am alergat pe scară în urma lui",
    "1031": " — O, Doamne! exclamă el, adresându-i-se soţiei Aici sunt toate documentele noastre, aici sunt ultimele instrumente, aici e totul o, stimate domn, știţi ce aţi făcut pentru mine? Aș fi fost un om mort! Între timp, eu pusesem mâna pe clanţa ușii ca să ies fără să-i răspund: dar mă sufocam și emoţia mea deodată s-a dezlănţuit într-un acces de tuse atât de puternic, încât de-abia m-am ţinut pe picioare Am văzut cum domnul se repezea în toate părţile ca să-mi găsească un scaun gol, cum, în sfârșit, a înșfăcat zdrenţele de pe unul, le-a trântit pe dușumea și a împins grăbit scaunul spre mine, ajutându-mă să mă așez Însă tusea mea continua și nu s-a potolit încă vreo trei minute Când mi-am venit în fire, el stătea lângă mine pe alt scaun, după ce, probabil, aruncase și de pe acesta zdrenţele pe dușumea, și mă cerceta cu atenţie",
    "1032": " — Mi se pare mie sau suferiţi de ceva? spuse el cu tonul pe care de obicei îl folosesc doctorii, apropiindu-se de un bolnav Sunt medic (nu a spus: doctor) și, zicându-mi toate acestea, cine știe de ce, îmi arătă camera cu mâna, protestând parcă împotriva situaţiei lui actuale Văd că sunteţi — Am tuberculoză, i-am răspuns eu cât mai scurt și m-am ridicat Imediat sări și el în picioare — Poate că exageraţi și luând medicamente Era foarte derutat și parcă tot nu-și putea veni în fire; ţinea portofelul în mâna dreaptă — O, nu vă faceţi griji, l-am întrerupt eu din nou punând mâna pe clanţa ușii Săptămâna trecută m-a consultat B-n (iar l-am pomenit aici pe B-n) și soarta mea e pecetluită Scuzaţi",
    "1033": " Iar am vrut să deschid ușa și să-l părăsesc pe doctorul meu jenat, recunoscător și strivit de rușine, dar tocmai atunci blestemata de tuse a dat iarăși peste mine Doctorul meu a insistat să mă așez din nou ca să mă odihnesc; i se adresă soţiei și aceasta, fără să-și părăsească locul, îmi spuse câteva cuvinte de mulţumire și prietenie Era atât de fâstâcită, încât obrajii ei palizi, uscaţi chiar se îmbujorară Am rămas, dar arătându-le în fiecare secundă, prin înfăţișarea mea, că mi-e grozav de frică să nu-i deranjez (așa se cădea) În cele din urmă, căinţa ajunse să-l chinuie pe doctorul meu, am văzut asta — Dacă eu începu el întrerupându-și mereu frazele și sărind de la o idee la alta, vă sunt atât de recunoscător și atât de vinovat faţă de dumneavoastră eu",
    "1034": " vedeţi (arătă din nou camera) în momentul de faţă mă aflu într-o asemenea situaţie — O, am spus eu, nu-i nimic de văzut; e ceva știut; probabil, v-aţi pierdut slujba și aţi venit să vi se facă dreptate și să vă căutaţi din nou o slujbă, nu-i așa? — Cum de v-aţi dat seama? mă întrebă el mirat — Se observă de la prima privire, i-am răspuns eu cu ironie neintenţionată Sosesc mulţi din provincie, cu speranţe, aleargă de colo-colo și trăiesc tot așa Brusc, el începu să vorbească cu însufleţire, cu buzele tremurând; a început să se plângă, să povestească și, recunosc, m-a captivat; am rămas la el aproape o oră Mi-a povestit istoria lui, foarte obișnuită, de altfel Fusese medic într-o gubernie, era deci în slujba statului, dar deodată au început niște intrigi, în care dușmanii i-au amestecat până și soţia",
    "1035": " El s-a ţinut mândru, s-a cam înfierbântat; s-a schimbat conducerea în favoarea dușmanilor lui; aceștia l-au săpat, au depus plângeri împotriva lui; și-a pierdut slujba și cu ultimii bani a venit la Petersburg ca să caute dreptate; la Petersburg, lucru știut, mult timp n-au vrut să-l asculte, apoi l-au ascultat, apoi i-au răspuns cu un refuz, apoi l-au momit cu promisiuni, apoi i-au răspuns cu asprime, apoi i s-a poruncit să scrie cine știe ce declaraţie, apoi i s-a refuzat primirea celor scrise, i s-a poruncit să înainteze o cerere – într-un cuvânt umbla degeaba de patru luni și ceva, își cheltuise toţi banii; ultimele straie ale soţiei erau amanetate, tocmai li se născuse copilul și, și « astăzi am primit refuzul definitiv la cererea înaintată și aproape că am rămas fără pâine, n-am nimic, soţia mi-a născut Eu, eu» Sări de pe scaun și se întoarse cu spatele",
    "1036": " Soţia lui plângea într-un colţ, copilul începuse din nou să scâncească Mi-am scos agenda din buzunar și am început să-mi notez Când am terminat și m-am ridicat, el stătea în faţa mea și mă privea cu o curiozitate temătoare — Mi-am notat numele dumneavoastră, i-am spus De fapt, și restul: localitatea unde aţi avut serviciul, numele guvernatorului dumneavoastră, zilele, lunile Am un coleg, încă din școală, Bahmutov, iar unchiul lui, Piotr Matveevici Bahmutov, este consilier titular de stat și directorul — Piotr Matveevici Bahmutov! exclamă medicul meu, începând aproape să tremure Păi de el depinde aproape totul! Într-adevăr, în istoria medicului meu și în deznodământul ei, pe care l-am făcut posibil din întâmplare, totul s-a potrivit și s-a aranjat, de parcă lucrurile ar fi fost într-adevăr pregătite pentru asta, exact ca într-un roman Le-am spus acestor oameni sărmani să încerce a nu-și pune nici o speranţă în mine, că eu însumi sunt un gimnazist sărman (mi-am exagerat cu bună știinţă umilinţa; am absolvit de mult cursurile și nu mai sunt gimnazist) și că n-are rost să-mi cunoască numele, dar că plec imediat la Vasilievski Ostrov, unde locuiește colegul meu Bahmutov și că, întrucât știu precis că unchiul lui, consilier titular de stat, celibatar și fără copii, își adoră cu adevărat nepotul și-l iubește cu patimă, văzând în el ultimul vlăstar al familiei, «poate, colegul meu va putea face ceva pentru dumneavoastră și pentru mine, desigur, intervenind la unchiul lui",
    "1037": "» — Numai să mi se permită să-i dau explicaţii Excelenţei Sale! Numai de-aș căpăta onoarea să-i explic prin viu grai! exclamă el, ca și cum ar fi fost scuturat de friguri, cu ochii scăpărând Chiar așa a spus: de-aș căpăta Repetând încă o dată că, după toate probabilităţile, voi rata și toate speranţele s-ar putea dovedi deșarte, am adăugat că, dacă nu trec pe la ei a doua zi dimineaţă, înseamnă că totul s-a sfârșit și nu se mai poate aștepta la nimic bun M-au condus cu plecăciuni, aproape că nu mai erau în toate minţile de bucurie N-o să uit niciodată expresia de pe chipurile lor Am luat o birjă și am plecat imediat spre Vasilievski Ostrov În decursul celor câtorva ani de gimnaziu, tot timpul am fost în dușmănie cu acest Bahmutov Printre noi, era considerat aristocrat, cel puţin așa îl numeam eu; se îmbrăca excelent, venea la școală cu trăsura personală, n-o făcea deloc pe fanfaronul, era întotdeauna un bun coleg, era întotdeauna vesel și câteodată foarte spiritual, deși era destul de mărginit la minte, chiar dacă era întotdeauna primul din clasă; cât despre mine, n-am fost niciodată primul la nimic",
    "1038": " Toţi colegii îl iubeau, cu o singură excepţie: a mea De câteva ori, în acești câţiva ani, a dat să se apropie de mine; dar eu i-am întors de fiecare dată spatele, posac și iritat Acum nu-l mai văzusem de vreun an; era la universitate Când, pe la opt și ceva, am intrat în casa lui (cu mare ceremonie: am fost anunţat), m-a întâmpinat mai întâi cu uimire, chiar deloc prietenos, dar imediat s-a înveselit, privindu-mă, și a izbucnit brusc în râs — Ce vânt te-a adus la mine, Terentiev? a strigat el cu degajarea lui simpatică dintotdeauna, uneori impertinentă, dar niciodată jignitoare, pe care o îndrăgeam atât de mult la el și atât de mult i-o uram Dar ce-i cu dumneata? strigă speriat Ești foarte bolnav! Tusea a început să mă chinuiască din nou, m-am prăbușit pe un scaun și de-abia am reușit să-mi trag sufletul",
    "1039": " — Nu-ţi fă probleme, i-am spus, am tuberculoză S-a așezat mirat și eu i-am relatat de îndată toată istoria doctorului și i-am explicat că, având influenţă extraordinară asupra unchiului său, ar putea face ceva — O să fac, o să fac neapărat, chiar mâine îl asaltez pe unchiu-meu și chiar mă bucur că mi-ai povestit toate astea atât de frumos Dar, Terentiev, cum de ţi-a venit ideea să apelezi la mine? — De unchiul dumitale depind atât de multe, și apoi, Bahmutov, noi doi am fost întotdeauna dușmani și, întrucât ești un om cumsecade, m-am gândit că n-o să-ţi refuzi dușmanul, am adăugat eu cu ironie — Așa i s-a adresat Napoleon Angliei! strigă el, izbucnind în râs O fac, o fac! Chiar acum mă duc, dacă se poate! adăugă el grăbit, văzând că mă ridic de pe scaun cu o mină serioasă și severă",
    "1040": " Și, într-adevăr, în chipul cel mai neașteptat, această problemă s-a aranjat cum nu se poate mai bine Peste o lună și jumătate, medicul nostru a căpătat iar serviciu, în altă gubernie, a primit indemnizaţie de transport, chiar o subvenţie Bănuiesc că Bahmutov, care-și luase prostul obicei de a-i vizita cam des (în timp ce, din această cauză, eu încetasem expres să-i mai frecventez și-l primeam aproape cu răceală pe doctor, care dădea fuga să mă vadă), Bahmutov, după cum bănuiesc, l-a convins pe doctor chiar să accepte un împrumut de la el Cu Bahmutov m-am văzut de vreo două ori în aceste șase luni, ne-am întâlnit a treia oară când ne-am luat adio de la doctor Petrecerea de bunrămas a organizat-o Bahmutov tot la el acasă, sub forma unei mese cu șampanie, la care a luat parte și soţia doctorului; de fapt, n-a stat mult și a plecat la copil",
    "1041": " Asta s-a întâmplat la începutul lui mai, seara era senină, imensa sferă a soarelui cobora în golf Bahmutov m-a condus până acasă; am pornit pe podul Nikolaevski, amândoi eram băuţi Bahmutov îmi spunea ce încântat e de faptul că lucrurile s-au încheiat atât de bine, mi-a mulţumit pentru ceva, mi-a explicat ce bine se simte acum, după o faptă bună, mă încredinţa că tot meritul îmi aparţine și că degeaba mulţi susţin și predică acum că o faptă bună, singulară, nu înseamnă nimic Și eu aveam un chef grozav de vorbă — Cine atentează la «pomana» singulară, am început eu, acela atentează la natura omului și-i dispreţuiește demnitatea personală Dar organizarea «pomenei obștești» și problema libertăţii personale sunt două chestiuni diferite și nu se exclud reciproc Binele singular va rămâne întotdeauna, pentru că este o necesitate a persoanei, este necesitatea vie a unei persoane de a influenţa altă persoană",
    "1042": " La Moscova a trăit un bătrân, un «general», adică un consilier titular de stat, cu nume german: toată viaţa lui a umblat prin închisori, după criminali; fiecare convoi de deportaţi expediaţi în Siberia știa dinainte că la Vorobievskie Gorî îi va vizita «moșulică generalul» Își făcea datoria la modul cât se poate de serios și evlavios; apărea, trecea printre șirurile de deportaţi, care îl înconjurau, se oprea în dreptul fiecăruia, îl întreba de nevoile lui, nu le dădea poveţe aproape deloc, tuturor le spunea «drăguţă» Le dădea bani, le trimitea lucrurile de care aveau nevoie: obiele, petice de stofă, de pânză, le aducea câteodată cărţi pentru mântuirea sufletului și le împărţea celor care știau să citească, fiind pe deplin convins că le vor citi pe drum și că știutorii de carte le vor citi celor neștiutori Îi întreba rar despre crimă, doar asculta, dacă ucigașul începea singur să-i povestească",
    "1043": " Toţi criminalii erau pentru el pe picior de egalitate, nu făcea nici o deosebire între ei Le vorbea ca și cum i-ar fi fost fii, așa că până la urmă ei au început să-l socotească drept tatăl lor Dacă zărea vreo femeie deportată care își ţinea pruncul în braţe, se apropia, mângâia copilul, pocnea din degete ca să-l facă să râdă Așa a făcut mulţi ani, până la moarte; s-a ajuns până acolo, încât era cunoscut în toată Rusia și în toată Siberia, adică îl știau toţi cei pedepsiţi de lege Mi-a povestit un om care a fost deportat în Siberia că el personal fusese martor cum criminalii cei mai înveteraţi își aminteau de general, când, la drept vorbind, vizitând convoaiele, generalul arareori putea să împartă mai mult de douăzeci de copeici de om Ce-i drept, nu și-l aminteau cu cine știe ce înflăcărare sau la modul foarte serios",
    "1044": " Câte unul dintre «nenorociţi», care a omorât și el douăsprezece suflete acolo, care așa, pentru plăcerea lui (se zice că au existat și de ăștia), a înjunghiat vreo șase copii, într-o bună zi, nitam-nisam, poate o singură dată în toţi cei douăzeci de ani, oftează deodată și zice: «Ce-o mai fi oare cu moșulică generalul, o mai fi trăind?» Și spunând asta, poate, mai și râde în batjocură – și asta-i tot Dar de unde știi dumneata ce sămânţă a aruncat în sufletul lui, pe vecie, acest «moșulică general», pe care nu l-a uitat douăzeci de ani? De unde știi dumneata, Bahmutov, ce importanţă va avea această comunicare dintre o persoană și altă persoană în destinul celui care i-a fost părtaș la necaz? Doar aici este o viaţă întreagă la mijloc, cu o mulţime infinită de ramificaţii care ne sunt ascunse Cel mai bun jucător de șah, cel mai ager dintre ei poate calcula câteva mutări dinainte; despre un șahist francez, capabil să anticipeze zece mutări, s-a scris ca despre o minune",
    "1045": " Dar aici câte mutări sunt și cât de multe lucruri nu le știm? Aruncând sămânţa dumitale, aruncând «pomana» dumitale, fapta dumitale bună sub orice formă, îţi dăruiești o parte din dumneata, primești în dumneata o parte din altul; vă împărtășiţi reciproc din fiinţele voastre; e nevoie doar de încă puţină atenţie și vei fi deja răsplătit cu cunoașterea, cu cele mai neașteptate descoperiri Negreșit, în cele din urmă, vei ajunge să-ţi privești misiunea ca pe o știinţă; ea îţi va absorbi toată viaţa și-ţi poate umple toată viaţa Pe de altă parte, toate gândurile dumitale, toate seminţele aruncate de dumneata, pe care, poate, le-ai și uitat, își vor găsi întruchiparea și vor crește; cel care a primit de la dumneata va da altuia Și de unde știi care va fi rolul dumitale în rezolvarea viitoare a destinului omenirii? Dacă, în sfârșit, cunoașterea și o viaţă întreagă dedicată acestei munci te vor înălţa până acolo, încât vei fi în stare să arunci o sămânţă uriașă, să-i lași lumii drept moștenire o idee uriașă, atunci",
    "1046": " Și așa mai departe, am vorbit mult în noaptea aceea — Și când te gândești că dumitale viaţa ţi-a fost refuzată! a strigat Bahmutov, cu un reproș fierbinte adresat nu știu cui În momentul acela ne opriserăm pe pod, cu coatele sprijinite de balustradă, și priveam Neva — Nici nu știi ce mi-a trecut prin cap, am spus eu, aplecându-mă și mai mult peste balustradă — Nu cumva să te-arunci în apă? a strigat Bahmutov aproape speriat Poate că îmi citise gândul pe faţă — Nu, deocamdată doar un raţionament, următorul: uite, acum mai am de trăit două-trei luni, poate patru; dar, de pildă, când nu-mi vor mai rămâne decât două luni, dacă aș ţine morţiș să fac o faptă bună, care ar pretinde muncă, agitaţie și intervenţii, cum a fost problema doctorului nostru, în acest caz ar trebui să renunţ la această faptă din pricina timpului insuficient care mi-a mai rămas și să-mi caut o altă «faptă bună», mai măruntă, care se încadrează în resursele mele (dacă tot mi-ar da ghes inima să fac fapte bune)",
    "1047": " Fii de acord că ideea e amuzantă! Sărmanul Bahmutov era foarte îngrijorat pentru mine; m-a condus chiar până acasă și a fost atât de delicat, încât n-a încercat câtuși de puţin să mă consoleze și a tăcut mai tot timpul Luându-și rămas-bun, mi-a strâns mâna cu înflăcărare și m-a rugat să-i permit să mă viziteze I-am răspuns că, dacă va veni în calitate de «consolator» (căci, chiar dacă ar fi tăcut, ar fi venit în calitate de consolator, asta i-am explicat-o), atunci prin asta, așadar, îmi va aminti și mai mult, de fiecare dată, de moarte A strâns din umeri, dar s-a declarat de acord cu mine; ne-am despărţit destul de politicos, lucru la care chiar nu mă așteptam Dar în seara aceea și în noaptea aceea a fost aruncată prima sămânţă a «ultimei mele convingeri» M-am agăţat avid de această nouă idee, am analizat-o avid în toate meandrele ei, sub toate aspectele (n-am dormit toată noaptea) și, pe măsură ce o aprofundam, pe măsură ce-o absorbeam în mine, mă încurcam din ce în ce mai mult",
    "1048": " O spaimă teribilă m-a asaltat în cele din urmă și nu m-a părăsit nici în zilele următoare Uneori, gândindu-mă la această spaimă permanentă a mea, simţeam cum o nouă spaimă mă face repede să îngheţ: doar judecând după această spaimă, puteam trage concluzia că «ultima mea convingere» s-a instaurat prea serios în fiinţa mea și negreșit va conduce la propria ei rezolvare Însă pentru rezolvare nu eram suficient de hotărât Peste trei zile totul era deja terminat și hotărârea și-a făcut apariţia, dar în virtutea unei întâmplări ciudate Aici, în explicaţia mea, notez toate aceste cifre și date Mie, firește, îmi va fi indiferent, dar acum (și poate numai în momentul de faţă), doresc ca aceia care îmi vor judeca gestul să poată vedea limpede din ce serie logică de deducţii a reieșit «ultima mea convingere» Tocmai am scris mai sus că hotărârea definitivă, care îmi lipsea pentru punerea în practică a «ultimei convingeri», nu mi-a venit câtuși de puţin, se pare, datorită unei concluzii logice, ci datorită unui impuls ciudat, datorită unei împrejurări ciudate, care, poate, nu are nici o legătură cu desfășurarea evenimentelor",
    "1049": " Acum vreo zece zile a trecut pe la mine Rogojin, cu o problemă personală, pe care e de prisos s-o comentez aici Până atunci nu-l mai văzusem niciodată pe Rogojin, dar auzisem multe despre el I-am oferit toate informaţiile de care avea nevoie, așa că, între noi, totul s-ar fi putut opri aici Dar el a început să mă intereseze excesiv de mult și toată ziua aceea m-am simţit apăsat de gânduri ciudate, așa că m-am decis să mă duc la el a doua zi ca să-i întorc vizita Probabil că Rogojin nu s-a bucurat de venirea mea și chiar mi-a făcut «cu delicateţe» aluzia că n-are rost să continuăm relaţia; mi-am petrecut la el, totuși, o oră foarte interesantă, cum probabil i s-a părut și lui Între noi exista un contrast atât de mare, care nu putea să nu-și pună amprenta asupra amândurora, mai ales asupra mea: eu eram un om care-și număra deja ultimele zile, iar el– unul care-și trăia viaţa cea mai deplină, cea mai spontană, care-și trăia prezentul fără să-și bată deloc capul cu «ultimele» concluzii, cifre sau orice altceva, care n-au legătură cu",
    "1050": " cu ei bine, cu ceea ce-l înnebunește pe el; l-aș ruga pe domnul Rogojin să-mi ierte această expresie, considerându-mă un prost literat, care nu se pricepe să-și exprime ideea Cu toată lipsa lui de amabilitate, mi s-a părut că e un om cu scaun la cap și care poate înţelege multe, deși prea puţin îl interesează problemele altora Nu i-am făcut aluzie la «ultima mea convingere», dar – cine știe de ce – mi s-a părut că, ascultându-mă, mi-a ghicit-o A tăcut, e grozav de taciturn Plecând, i-am făcut aluzia că, în pofida deosebirii și contrastelor dintre noi, les extrémités se touchent* (asta i-am explicat-o rusește), așa că, se prea poate ca nici el să nu fie chiar atât de departe de «ultima mea convingere», cum ar putea să pară La asta mi-a răspuns cu o grimasă, foarte posacă și acră, s-a ridicat, mi-a căutat el însuși șapca, lăsând să se-nţeleagă că aș fi pe picior de plecare și, pur și simplu, m-a scos afară din casa lui sinistră sub pretextul că mă conduce din politeţe",
    "1051": " Casa lui m-a uimit; seamănă a cimitir, însă lui, cred eu, îi place, ceea ce, la drept vorbind, e de înţeles: viaţa deplină și spontană pe care o duce el e prea plină în sine ca să aibă nevoie de decor Vizita la Rogojin m-a obosit foarte mult Pe deasupra, de cu dimineaţă nu mă simţeam bine; spre seară eram foarte slăbit și m-am întins pe pat, având din când în când febră mare și chiar momente de delir Kolea a stat cu mine până la ora unsprezece Îmi amintesc, totuși, tot ce mi-a spus atunci și toată discuţia noastră Însă când, pentru câteva minute, mi se închideau ochii, mi se năzărea mereu Ivan Fomici, care parcă ar fi căpătat milioane de ruble Nu știa nicidecum ce să facă cu banii, își bătea capul cu ei, tremura de spaimă ca nu cumva să i-i fure hoţii și parcă, în cele din urmă, s-a hotărât să-i îngroape în pământ",
    "1052": " Până la urmă, l-am sfătuit ca în loc să îngroape degeaba în pământ o grămadă atât de mare de aur, să toarne din toată această grămadă un sicriu mic de aur pentru copilul «congelat» și, pentru asta, să-l dezgroape pe copil Această ironie a mea Surikov parcă a primit-o cu lacrimi de recunoștinţă și imediat s-a apucat de realizarea planului Eu parcă am scuipat în sân și l-am părăsit Când m-am dezmeticit, Kolea m-a încredinţat că n-am dormit deloc și că în tot acest interval am discutat cu el despre Surikov Minute în șir eram extrem de trist și panicat, așa că, la plecare, Kolea își făcea griji Când m-am ridicat ca să încui în urma lui, mi-am amintit subit un tablou pe care-l văzusem dimineaţa la Rogojin, într-una din camerele cele mai sinistre din casa lui, deasupra unei uși Chiar el mi-l arătase în treacăt; mi se pare că am stat în faţa tabloului vreo cinci minute",
    "1053": " Acesta n-avea nimic bun din punct de vedere artistic, dar mi-a produs o neliniște ciudată Tabloul îl reprezenta pe Hristos de-abia coborât de pe cruce Cred că pictorii și-au cam luat năravul să-l zugrăvească de obicei pe Hristos și pe cruce, și coborât de pe cruce, încă mai având pe chip o nuanţă de neobișnuită frumuseţe; această frumuseţe încearcă să i-o păstreze în momentele de cumplită suferinţă Însă în tabloul lui Rogojin n-a mai rămas nici urmă din această frumuseţe; e cadavrul unui om care a avut de suportat chinuri groaznice încă înaintea răstignirii, răni, torturi, care a fost bătut de străjeri, bătut de mulţime pe când își ducea crucea în spate și a căzut sub cruce, și, în sfârșit, care a îndurat cazna pe cruce timp de șase ore (cel puţin așa rezultă din calculele mele) Ce-i drept, este chipul unui om de-abia coborât de pe cruce, adică unul care mai păstrează în el multe urme ale vieţii, multă căldură; nimic n-a apucat încă să înţepenească, așa că pe faţa celui mort se mai vede suferinţa pe care parcă încă o mai resimte și acum (artistul a surprins-o foarte bine); în schimb, chipul nu e cruţat câtuși de puţin; aici nu mai e decât natura și într-adevăr așa trebuie să arate cadavrul unui om, oricine ar fi el, după asemenea chinuri",
    "1054": " Știu că încă din primele secole biserica creștină a decis că Hristos nu a pătimit la modul figurat, ci la cel real și că trupul lui, prin urmare, a fost supus la tortură pe cruce pe deplin și absolut după legea naturii În tablou acest chip este teribil de desfigurat din cauza loviturilor, este tumefiat, cu vânătăi îngrozitor de umflate și însângerate, ochii îi sunt deschiși, cu pupilele încrucișate; albul ochilor, mare, dezgolit, strălucește cu o reflexie moartă, sticloasă Dar, ciudat, privind cadavrul acestui om chinuit, ţi se iscă în suflet o întrebare specială și curioasă: dacă toţi ucenicii lui au văzut un cadavru exact ca acesta (și negreșit trebuia să fie exact ca acesta), dacă l-au văzut viitorii apostoli importanţi, l-au văzut femeile care au mers în urma lui și au stat lângă cruce, toţi care credeau în el și îl divinizau, atunci cum au putut să creadă, privindu-i cadavrul, că acest mucenic va învia? Doar fără voie începi să te gândești că, dacă moartea e atât de teribilă și legile naturii sunt atât de puternice, atunci cum să le învingi? Cum să le învingi când acum nu le-a biruit nici chiar cel care învingea până și natura atunci când era în viaţă, căruia natura i se supunea, care a exclamat: «Talita cumi» și fata s-a sculat, «Lazăre, vino afară» și mortul a ieșit? Privind acest tablou, natura ţi se pare a fi o fiară uriașă, neîndurătoare și mută sau, mai exact, deși e ciudat, îţi apare ca o mașinărie imensă, de cea mai nouă construcţie, care, fără nici un sens, a înșfăcat, a ciopârţit și a înghiţit, mută și nesimţitoare, o fiinţă măreaţă și nepreţuită – o fiinţă care, singură, făcea cât natura întreagă, cât toate legile ei, cât tot pământul, care, poate, n-a fost creat decât pentru apariţia acestei fiinţe! Prin intermediul tabloului se exprimă tocmai înţelesul acestei forţe tenebroase, insolente și stupid-eterne, căreia i se supune totul, iar acest înţeles ţi se transmite pe deplin",
    "1055": " Oamenii care-l înconjoară pe mort, dintre care nu e prezent nici unul în tablou, ar fi trebuit să simtă o tristeţe și o panică îngrozitoare în seara aceea, care le-a spulberat dintr-o lovitură aproape toate speranţele, dacă nu cumva chiar și credinţa Trebuie să se fi despărţit unii de alţii cuprinși de o spaimă îngrozitoare, deși fiecare dintre ei lua cu sine ideea imensă, care de-atunci niciodată n-a mai putut fi izgonită din sufletele lor Și dacă acest învăţător și-ar fi putut vedea propriul chip în pragul morţii, oare tot așa ar fi urcat pe cruce și ar fi murit tot așa ca acum? Și întrebarea îţi încolţește fără voie în minte, atunci când privești tabloul Toate acestea mi s-au năzărit și mie, crâmpeie, poate într-adevăr printre momentele de delir, uneori chiar în imagini, după plecarea lui Kolea, și au ţinut vreo oră și jumătate Mi s-o fi năzărit oare în imagini ceea ce nu are chip? Dar din când în când mi se părea că văd, într-o formă ciudată și imposibilă, această forţă infinită, această fiinţă surdă, întunecată și mută",
    "1056": " Mi-aduc aminte că parcă, ducând o lumânare, cineva m-a luat de mână, mi-a arătat o tarantulă uriașă și dezgustătoare și s-a apucat să mă încredinţeze că aceasta-i tocmai fiinţa aceea tenebroasă, surdă și atotputernică, și își râdea de indignarea mea În camera mea, sub icoană, ai mei aprind întotdeauna candela pentru noapte; lumina ei e palidă, neînsemnată, totuși se pot ghici toate lucrurile, iar sub candelă se poate chiar citi Cred că era trecut cu vreo câteva minute de miezul nopţii, eram cu desăvârșire treaz și stăteam întins, cu ochii deschiși; deodată ușa camerei mele s-a deschis și a intrat Rogojin A intrat, a închis ușa, mi-a aruncat o privire în tăcere și s-a dus cu pași ușori în colţ, spre scaunul care se află aproape sub candelă M-am mirat foarte mult și am rămas în așteptare, uitându-mă la el; Rogojin și-a pus coatele pe masă și a început să mă privească tăcut",
    "1057": " S-au scurs așa două-trei minute și-mi aduc aminte că această tăcere m-a făcut să mă simt foarte jignit și înciudat De ce nu vrea să vorbească? Desigur, faptul că a venit atât de târziu mi s-a părut bizar, însă îmi aduc aminte că, propriu-zis, nu de asta eram cine știe ce mirat Chiar dimpotrivă: deși dimineaţă nu-i împărtășisem clar ideea mea, știam că mi-o înţelesese; iar ideea era de așa natură, încât cu siguranţă putea veni ca să mai vorbim o dată pe marginea ei, chiar foarte târziu Am crezut că pentru asta a venit Dimineaţă ne despărţiserăm întrucâtva ostil și chiar ţin minte că de vreo două ori m-a privit foarte ironic Tocmai această ironie am surprins-o acum în privirea lui, ea mă jignise La început nu mă îndoiam câtuși de puţin că acesta este Rogojin în carne și oase, că nu-i o nălucă, nu-i un delir",
    "1058": " Nici prin cap nu mi-a trecut așa ceva Între timp el continua să stea pe scaun și să mă privească cu același zâmbet ironic Înciudat, m-am răsucit în așternut, m-am sprijinit și eu cu coatele de pernă și într-adevăr m-am decis să tac, chiar dacă ar fi trebuit să ne pierdem așa tot timpul Nici eu nu știam de ce Voiam ca neapărat el să înceapă primul Cred că s-au scurs așa vreo douăzeci de minute Subit, m-a fulgerat un gând: dar dacă nu-i Rogojin, dacă-i doar o fantasmă? Nici de când sunt bolnav, nici înainte, n-am mai avut vreodată năluciri; dar întotdeauna mi s-a părut, încă de pe când eram mic, și chiar acum, adică de puţin timp, că, dacă aș vedea chiar și o singură dată o nălucire, aș muri pe loc, cu toate că nu cred în nici un fel de năluciri",
    "1059": " Însă, când mi-a trecut prin cap că nu pe Rogojin îl am în faţa ochilor, ci o nălucire, ţin minte că nu m-am speriat câtuși de puţin Mai mult decât atât, asta chiar a început să mă enerveze Ciudat e și faptul că răspunsul la întrebarea: e o fantomă sau chiar Rogojin? – nu mă preocupa și nu mă alarma cum s-ar părea că s-ar fi cuvenit; mi se pare că mă gândeam la altceva De pildă, eram mai interesat de întrebarea de ce Rogojin, care dimineaţă era în halat de casă și papuci, se îmbrăcase acum în frac, vestă albă și-și pusese cravată albă la gât? Mi-a licărit și gândul: dacă e o vedenie și nu mi-e frică, de ce nu m-aș ridica acum să mă apropii și să mă conving de asta? Poate că nu am îndrăznit și-mi era frică Dar atunci, de îndată ce am apucat să mă gândesc că mi-e frică, deodată parcă cineva a trecut o bucată de gheaţă pe trupul meu; mi-am simţit spinarea rece și genunchii au început să-mi tremure",
    "1060": " Chiar în această clipă, ca și cum și-ar fi dat seama că mi-e frică, Rogojin și-a tras mâna, în cotul căreia se sprijinise, și-a îndreptat șira spinării și a început să deschidă gura, ca și cum s-ar fi pregătit să râdă; mă privea fix M-a apucat o asemenea furie, încât m-am hotărât să mă reped la el, însă, întrucât jurasem că nu voi începe primul să vorbesc, am rămas în pat, mai ales că încă nu eram sigur dacă cel din faţa mea este Rogojin sau nu N-aș putea spune precis cât a durat această scenă; nici n-aș putea spune precis dacă îmi pierdeam sau nu cunoștinţa din când în când Numai că, în cele din urmă, Rogojin s-a ridicat, m-a cercetat cu privirea la fel de lent și atent ca și la intrare, dar a contenit cu zâmbetul și lin, aproape în vârful picioarelor, s-a apropiat de ușă, a deschis-o și a ieșit",
    "1061": " Nu m-am ridicat din pat; nu ţin minte cât timp am mai stat întins cu ochii deschiși, gândindu-mă mereu; Dumnezeu știe la ce mă gândeam; nu-mi amintesc nici cum am aţipit A doua zi dimineaţă m-am trezit după ora nouă, când cineva mi-a bătut la ușă Cu ai casei am înţelegerea că, dacă eu nu descui ușa până la ora zece și nu strig să mi se servească ceaiul, atunci să-mi bată Matriona în ușă Când i-am descuiat, imediat m-am gândit: cum a putut să intre dacă ușa era încuiată? M-am interesat și m-am convins că lui Rogojin în carne și oase i-ar fi fost imposibil să intre, pentru că peste noapte toate ușile noastre sunt încuiate cu cheia Deci această întâmplare deosebită, pe care am relatat-o atât de amănunţit, a fost cauza faptului că «m-am decis» cu totul Cu alte cuvinte, decizia definitivă n-a fost favorizată nici de logică, nici de convingerea logică, ci de dezgust",
    "1062": " Mi-e imposibil să-mi duc mai departe această viaţă care ia asemenea forme ciudate, jignitoare pentru mine Această vedenie m-a înjosit N-am puterea necesară ca să mă supun unei forţe terifiante ce ia forma unei tarantule Și numai după ce, în amurg, am resimţit, în sfârșit, momentul definitiv de hotărâre deplină, m-am simţit mai ușurat Acesta n-a fost decât primul moment; pentru celălalt moment am plecat la Pavlovsk, dar despre asta am dat deja explicaţii destule» VIItc \"VII\" «Aveam un mic pistol de buzunar, mi-am făcut rost de el încă din copilărie, la vârsta aceea caraghioasă când deodată încep să-ţi placă istoriile cu dueluri, cu atacuri de tâlhari, când îmi imaginam că voi fi provocat la duel și cu câtă distincţie voi sta în dreptul pistolului atinţit spre mine În sertarul unde zăcea, am găsit trei gloanţe, iar în cornet praf de pușcă pentru vreo trei încărcături",
    "1063": " Pistolul e o rablă, trage într-o parte și n-are bătaia decât de vreo cincisprezece pași; însă, desigur, e în stare să-ţi strâmbe ţeasta într-o parte dacă ţi-l lipești de tâmplă Mi-am făcut planul să mor la Pavlovsk, la răsăritul soarelui, ducându-mă în parc, ca să nu deranjez pe nimeni dintre cei aflaţi la vilă Explicaţia mea va lămuri suficient de bine poliţia despre ce-i vorba Amatorii de psihologie și curioșii vor putea trage din asta orice concluzie vor dori Totuși, n-aș dori ca acest manuscris să fie dat publicităţii Îl rog pe prinţ să păstreze un exemplar, iar ultimul exemplar să i-l transmită Aglaiei Ivanovna Epancina Aceasta-i dorinţa mea Scheletul meu îl las moștenire Academiei de Medicină, în folosul știinţei Nu-i recunosc nimănui dreptul să mă judece și știu că mă aflu acum în afara puterii oricărui tribunal Nu-i prea mult timp de când m-a distrat o ipoteză: ce-ar fi dacă subit mi-ar trece acum prin minte să ucid pe careva, măcar vreo zece oameni deodată, sau să fac lucrul cel mai îngrozitor dintre cele considerate îngrozitoare pe lume? În ce încurcătură s-ar pomeni tribunalul, având în vedere sorocul de două-trei săptămâni care mi-au mai rămas, în condiţiile când au fost desfiinţate torturile și caznele? Aș muri confortabil în spitalul lor, înconjurat de căldura tuturor și vegheat de un doctor amabil, poate mai confortabil decât la mine acasă",
    "1064": " Nu înţeleg cum de oamenilor aflaţi în situaţia mea nu le trece prin cap această idee, cel puţin în glumă? De altfel, poate că le trece; și la noi există mulţi oameni cu simţul umorului Totuși, chiar dacă nu-i recunosc nimănui dreptul să mă judece, știu că voi fi judecat atunci când voi fi deja un acuzat surd și fără grai Nu vreau să plec fără să las un cuvânt de răspuns, un cuvânt liber, nu unul rostit din constrângere și nu ca să mă justific; o, nu! n-am de ce-mi cere iertare, nici de la cine, o fac doar așa, fiindcă vreau eu asta Apare, în primul rând, o idee ciudată: cine, în numele cărui fapt, în numele cărui îndemn s-ar putea gândi acum să-mi nege dreptul la cele două-trei săptămâni care mi-au mai rămas? Ce instanţă s-ar putea amesteca în asta? Cine e interesat nu doar ca eu să fiu condamnat, dar și să rezist cuminte până la capătul termenului condamnării mele? Oare să existe cineva interesat într-adevăr de asta? De dragul moralei? Mai treacă de la mine, dacă aș avea o sănătate înfloritoare, dacă aș fi în putere și aș atenta singur la viaţa mea, care ar putea să-i fie folositoare aproapelui meu ș",
    "1065": "amd; atunci morala ar putea să-mi reproșeze, în virtutea vechii rutine, că am hotărât, fără să cer voie, ce să fac cu viaţa mea; de fapt moralitatea poate să mă acuze de ce vrea ea Dar acum, acum, când deja mi s-a adus la cunoștinţă momentul când sentinţa va fi dusă la îndeplinire! Care morală are nevoie, și de ultimul horcăit prin care îţi dai cel din urmă atom din viaţă, ascultând consolările prinţului, care, în demonstraţiile lui creștine, va ajunge negreșit la ideea oportună că, în esenţă, e chiar mai bine că mori? (Creștinii de felul lor au ajuns întotdeauna la această idee, ea e calul lor preferat de bătaie) Și ce-or fi tot vrând ei cu acești caraghioși «copaci de la Pavlovsk»? Să-mi îndulcească ultimele ore de viaţă? Oare chiar nu înţeleg că, pe măsură ce mă voi cufunda mai mult în uitare, pe măsură ce mă voi atașa mai mult de această ultimă fantomă a vieţii și dragostei, îndărătul cărora vor să ascundă de mine zidul lui Meyer și tot ce a fost scris pe el cu atâta sinceritate și naivitate, vor face din mine un om și mai nefericit? La ce-mi trebuie natura voastră, parcul vostru din Pavlovsk, răsăriturile și apusurile voastre de soare, cerul vostru albastru și chipurile voastre satisfăcute, când tot acest banchet care nu are sfârșit a început prin a considera că numai eu sunt de prisos? Ce mă privește pe mine toată această frumuseţe, când în fiecare minut, în fiecare secundă trebuie și sunt silit să știu că până și această musculiţă, care bâzâie acum înaintea mea într-o rază de soare, chiar și ea participă la acest ospăţ, la acest cor, își știe locul, și-l iubește, iar eu sunt singurul avorton, care până acum, numai din lipsă de curaj, nu a vrut să înţeleagă situaţia! O, știu doar cât de mult ar fi dorit prinţul și toţi ceilalţi să mă împingă până acolo, încât până și eu, în locul acestor discursuri «perfide și răutăcioase», din bună-cuviinţă și pentru triumful moralităţii, să cânt celebra și clasica strofă a lui Millevoix57: O, puissent voir votre beauté sacrée Tant d’amis, sourds à mes adieux Qu’ils meurent pleins de jours, que leur mort soit pleurée, Qu’un ami leur ferme les yeux!* Dar, oameni naivi, credeţi, credeţi că până și în această cuviincioasă strofă, în binecuvântarea academică a vieţii de către aceste versuri franţuzești s-a îmbâcsit atâta înveninare, atâta răutate înverșunată, încântată de sine în rime, încât chiar și poetul, poate, a făcut-o de oaie și această răutate a luat-o drept lacrimi de înduioșare, murind cu această convingere: fie-i ţărâna ușoară! Aflaţi dar că există o limită a rușinii în conștiinţa propriei nimicnicii și debilităţi, dincolo de care omul nu mai poate trece și datorită căreia începe să simtă în însăși rușinea lui o plăcere imensă",
    "1066": " Da, desigur, smerenia este o forţă imensă în acest sens, sunt de acord cu asta, deși nu în sensul în care religia ia smerenia drept o forţă Religia! Admit ideea vieţii eterne și, poate, am admis-o întotdeauna Chiar dacă-mi este aprinsă conștiinţa de către voinţa supremă, chiar dacă a privit conștiinţa spre lume și a zis: «Exist!», chiar dacă deodată această forţă supremă a hărăzit-o să fie distrusă pentru că, nu se știe de ce, așa trebuie – și chiar fără să i se explice de ce, fie, admit toate astea, dar iarăși se ridică eterna întrebare: de ce a mai fost nevoie de smerenia mea? Oare chiar nu pot fi devorat fără ca acel ceva care mă devorează să-mi pretindă laude pentru că m-a devorat? Oare chiar se va supăra cineva pe mine pentru că nu vreau să mai aștept două săptămâni? Asta n-o cred, și e mult mai sigură presupunerea că, pur și simplu, a fost nevoie de neînsemnata mea viaţă, de viaţa unui atom, pentru completarea cine știe cărei armonii generale în totalitatea ei, pentru cine știe care plus și minus, exact așa cum zi de zi e necesar să fie jertfite o mulţime de fiinţe, fără moartea cărora restul lumii nu poate rezista (deși trebuie să remarc că, în sine, această idee nu este prea generoasă)",
    "1067": " Dar fie! Admit că astfel, adică fără devorarea neîntreruptă și reciprocă a fiinţelor, lumea nu a putut fi nicidecum concepută; sunt chiar de acord să admit că nu pricep nimic din această rânduială a lucrurilor; în schimb, iată ce știu cu siguranţă: de îndată ce am fost lăsat să conștientizez că «exist», ce mă privește pe mine că lumea a fost concepută cu greșeli și că altfel nu poate rezista? În consecinţă, cine și pentru ce mă poate judeca? Voia dumneavoastră, dar toate astea sunt imposibile și nedrepte Însă niciodată, chiar împotriva dorinţei mele, nu mi-am putut imagina că nu există viaţă viitoare și providenţă Cel mai probabil e că ele există, dar că noi nu înţelegem nimic din viaţa viitoare și din legile ei Dar, dacă asta e așa de greu și chiar absolut imposibil de înţeles, atunci eu voi fi cel care trebuie să dea socoteală pentru faptul că n-am fost în stare să conștientizez ceea ce nu poate fi cuprins cu mintea? Ce-i drept, ei spun și, desigur, prinţul e de acord cu ei, că tocmai aici e nevoie de ascultare, că trebuie să te supui fără să cârtești, doar din bună-cuviinţă, și că pentru blândeţea mea voi fi negreșit răsplătit pe lumea cealaltă",
    "1068": " Înjosim prea mult providenţa, atribuindu-i concepţiile noastre, de ciudă că nu o putem înţelege Dar, iarăși, dacă ne e imposibil s-o înţelegem, atunci, repet, e dificil și să dai socoteală pentru ceea ce omului nu-i e hărăzit să înţeleagă Și, dacă-i așa, cine o să mă judece că n-am putut înţelege adevărata voinţă și legile providenţei? Nu, mai bine să lăsăm religia deoparte De fapt, ajunge Când vei ajunge la aceste rânduri, cu siguranţă soarele va răsări, «va răsuna pe cer» și o forţă uriașă, incomensurabilă se va revărsa în toată împărăţia lui Fie! Voi muri privind de-a dreptul spre izvorul forţei și al vieţii și nu voi râvni la această viaţă! Dacă mi-ar fi stat în putere să nu mă nasc, cu siguranţă nu mi-aș fi acceptat existenţa în asemenea condiţii puse în bătaie de joc Însă mai sunt încă stăpân pe moartea mea, deși îmi dau oborul care mi s-a stabilit deja",
    "1069": " Nu-i cine știe ce putere, nici răzvrătirea nu-i grozavă Ultima explicaţie: nu mor câtuși de puţin din cauză că nu sunt în stare să rezist aceste trei săptămâni; o, aș avea putere destulă și, dacă aș vrea, aș fi destul de consolat numai de conștiinţa ofensei care mi s-a adus; însă nu sunt poet francez și nu-mi doresc asemenea consolări În sfârșit, există și o ispită la mijloc: natura mi-a îngrădit în așa măsură activitatea cu cele trei săptămâni prevăzute în sentinţa ei, încât, poate, sinuciderea este singura faptă pe care mai am timp s-o încep și s-o finalizez din propria mea voinţă Asta-i, poate că voi fi voind să profit de ultima șansă ca să fac o faptă? Niciodată protestul nu-i o faptă neînsemnată“ „Explicaţia“ era încheiată; în sfârșit, Ippolit se opri În cazurile extreme, există acea doză de ultimă sinceritate cinică, atunci când un om cu nervii zdruncinaţi, iritat și scos din fire, nu se mai teme deja de nimic, și e gata să riște orice scandal, chiar bucurându-se de el; se repede la oameni, având scopul neclar, dar ferm, ca după un minut să sară de pe clopotniţă și prin aceasta să lămurească deodată toate îndoielile, dacă acestea vor fi existând în momentul respectiv",
    "1070": " De obicei un simptom al acestei stări este și apropiata secătuire a forţelor fizice Încordarea extremă, aproape nefirească, ce-l susţinuse până acum pe Ippolit, ajunsese până la această ultimă limită În sine, acest băiat de optsprezece ani, secătuit de boală, părea slab ca o frunză tremurătoare, ruptă dintr-un copac; dar, de îndată ce apucă să-i învăluie cu privirea pe cei care-l ascultau – pentru prima oară în decursul ultimei ore –, imediat dezgustul cel mai arogant, cel mai dispreţuitor și cel mai jignitor se oglindi în privirea și în zâmbetul lui Se grăbea cu provocarea Dar și cei care îl ascultaseră erau plini de furie Oboseala, vinul, încordarea amplificau indecenţa și parcă murdăria impresiilor, dacă ne putem exprima așa Deodată, Ippolit sări de pe scaun, ca și cum l-ar fi îmbrâncit cineva — A răsărit soarele! strigă el, văzând vârfurile strălucitoare ale copacilor și arătându-i-le prinţului ca pe o minune",
    "1071": " A răsărit! — Ce, credeai că nu o să răsară? observă Ferdâșcenko — Iar o să fie arșiţă toată ziua, bâigui Ganea cu ciudă indolentă, ţinându-și pălăria în mâini, întinzându-se și căscând Nu-i mare lucru să ţină o lună întreagă seceta asta! Plecăm sau nu, Ptiţân? Ippolit asculta cu o uimire care-l lăsase încremenit; subit, se făcu groaznic de palid la faţă și începu să tremure tot — Mimaţi foarte neîndemânatic indiferenţa, ca să mă jigniţi, i se adresă el lui Ganea, privindu-l în ochi Sunteţi un ticălos! — Naiba știe ce mai e și asta! zbieră Ferdâșcenko A cam sărit peste cal! E fenomenal de slăbit! — E, pur și simplu, prost, spuse Ganea Ippolit se mai potoli puţin — Înţeleg, domnilor, începuse el, continuând să tremure și poticnindu-se la fiecare cuvânt, că am putut să vă provoc un sentiment de răzbunare personală și",
    "1072": " regret că v-am chinuit cu acest delir (arătă spre manuscris), de fapt, regret că nu v-am chinuit de tot (zâmbi prostește) V-am chinuit, Evgheni Pavlovici? sări el, brusc, cu întrebarea la acesta V-am chinuit sau nu? Răspundeţi-mi! — Textul a fost cam lung, dar altfel — Spuneţi totul! Măcar o dată în viaţa dumneavoastră renunţaţi la minciună! îi porunci, tremurând, Ippolit — O, mi-e absolut indiferent! Fiţi bun și lăsaţi-mă în pace! spuse Evgheni Pavlovici, întorcându-i spatele scârbit — Noapte bună, prinţe, spuse Ptiţân, apropiindu-se de prinţ — Păi nu vedeţi, se împușcă chiar în clipa asta! Uitaţi-vă la el! exclamă Vera și, extrem de speriată, se repezi la Ippolit, apucându-l chiar de mâini Doar a spus că se împușcă la răsăritul soarelui, cum puteţi rămâne nepăsători? — Nu se împușcă! bombăniră, cu bucurie răutăcioasă, câteva voci, inclusiv a lui Ganea",
    "1073": " — Domnilor, feriţi-vă! strigă Kolea, înșfăcându-l și el pe Ippolit de mâini Numai uitaţi-vă la el! Prinţe, prinţe, de ce nu interveniţi? Împrejurul lui Ippolit se îmbulzeau Vera, Kolea, Keller și Burdovski; toţi patru îi imobilizau braţele — Are dreptul, dreptul! bâiguia Burdovski, de altminteri și el foarte derutat — Daţi-mi voie, prinţe, care sunt dispoziţiile dumneavoastră? întrebă Lebedev, apropiindu-se; era cherchelit și înrăit până la impertinenţă — Ce dispoziţii? — Nu, rogu-vă; daţi-mi voie; eu sunt stăpân aici, deși nu vreau să vă arăt lipsă de respect Să zicem că și dumneavoastră sunteţi stăpân, dar nu vreau ca în propria mea casă Asta-i — Nu se împușcă; se ţine de șotii, băiatul! strigă pe neașteptate generalul Ivolghin, cu mânie și aplomb — Bravo, generale! îl lăudă Ferdâșcenko — Știu că nu se împușcă, generale, mult stimate generale, dar totuși",
    "1074": " căci sunt aici stăpân — Ascultaţi, domnule Terentiev, spuse Ptiţân luându-și rămas-bun de la prinţ și întinzându-i mâna lui Ippolit, mi s-a părut mie sau spuneţi în caietul dumneavoastră că vă lăsaţi scheletul drept moștenire Academiei? E vorba de propriul dumneavoastră schelet, adică vă lăsaţi oasele prin testament? — Da, oasele mele — Asta e! Căci s-ar putea greși; cică a mai fost un asemenea caz — De ce-l întărâtaţi? strigă prinţul deodată — L-aţi făcut să plângă, adăugă Ferdâșcenko Dar Ippolit nu plângea defel Dădu să se miște din loc, însă cei patru îl înconjurară, îl apucară de mâini cu toţii deodată Se auziră râsete — Tocmai aici bătea: să fie ţinut de mâini; de asta ne-a citit caietul, observă Rogojin Rămâi cu bine, prinţe Ah, tare mult am mai stat pe scaun; mă dor oasele",
    "1075": " — Dacă, într-adevăr, domnule Terentiev, aţi vrut să vă împușcaţi, râse Evgheni Pavlovici, eu, în locul dumneavoastră, după asemenea complimente, dinadins nu m-aș împușca, numai ca să le fac în ciudă — Tare-ar vrea să vadă cum mă împușc! își ridică Ippolit ochii spre el Vorbea ca și cum s-ar fi repezit la interlocutor — Le e ciudă că nu vor vedea — Deci și dumneavoastră credeţi că nu vor vedea? — Nu vă instig; dimpotrivă, cred că e foarte posibil să vă împușcaţi Cel mai important lucru e să nu vă supăraţi spuse Evgheni Pavlovici, lungindu-și precaut cuvintele — De-abia acum îmi dau seama că am făcut o greșeală teribilă citindu-le acest caiet! rosti Ippolit, privindu-l pe Evgheni Pavlovici cu o expresie subită de încredere, de parcă i-ar fi solicitat un sfat prietenesc — Situaţia e ridicolă, dar",
    "1076": " zău, nu știu ce să vă sfătuiesc, îi răspunse Evgheni Pavlovici, zâmbind Ippolit îl privi sincer în ochi, îl fixă câteva clipe, tăcut S-ar fi putut crede că avea momente când era în transă — Nu, daţi-mi voie, ce mai manieră a adoptat, zise Lebedev, „mă împușc, cică, în parc, ca să nu deranjez pe nimeni“! S-o creadă el că n-o să deranjeze pe nimeni, că o să coboare scara și o să înainteze trei pași în parc — Domnilor dădu prinţul să înceapă — Nu, rogu-vă, daţi-mi voie, mult stimate prinţ, se burzului cu înverșunare Lebedev, deoarece aţi binevoit să vedeţi cu ochii dumneavoastră că asta nu-i o glumă și, întrucât cel puţin jumătate dintre oaspeţii dumneavoastră au aceeași părere și sunt convinși că acum, după cuvintele spuse aici, el trebuie să se împuște neapărat, împins de sentimentul onoarei, eu, ca stăpân al casei și în prezenţa martorilor, declar că vă invit să colaboraţi! — Ce trebuie să fac, Lebedev? Sunt gata să colaborez",
    "1077": " — Iată ce: în primul rând, să predea imediat pistolul cu care s-a lăudat în faţa dumneavoastră, să-l predea cu toată muniţia Dacă îl predă, sunt gata să accept rămânerea lui peste noapte în această casă, având în vedere starea lui de om bolnav, firește, cu condiţia ca eu să-l supraveghez Dar mâine n-are decât să plece unde va dori; scuzaţi-mă, prinţe! Dacă nu predă arma, imediat, pe loc îl iau de mâini, eu de una, generalul de cealaltă și trimit de îndată pe cineva să anunţe la secţie și atunci istoria va fi anchetată de poliţie Domnul Ferdâșcenko se va duce, fiindcă mă cunoaște Se făcu gălăgie; Lebedev se înfierbântase și depășea deja măsura; Ferdâșcenko se pregătea să plece la poliţie; Ganea susţinea cu frenezie că nimeni nu se va împușca Evgheni Pavlovici tăcea — Prinţe, aţi zburat vreodată de pe o clopotniţă? îi șopti deodată Ippolit",
    "1078": " — N-nu îi răspunse prinţul cu naivitate — Chiar vă imaginaţi că n-am prevăzut toată această ură! îi șopti din nou Ippolit, fulgerând din ochi și privindu-l pe prinţ de parcă aștepta într-adevăr un răspuns de la el Ajunge! le strigă el deodată tuturor celor prezenţi Sunt vinovat, cel mai vinovat dintre toţi! Lebedev, uitaţi cheia! (Scoase portmoneul, și din acesta, un inel de oţel cu trei sau patru chei mici pe el) Asta-i, penultima Kolea o să vă arate Kolea! Unde-i Kolea? strigă el uitându-se la Kolea și nevăzându-l Da uite-l, el o să vă arate; am pus împreună lucrurile în geamantan Condu-l, Kolea; în biroul prinţului, sub masă e geamantanul meu cauţi cu cheia asta, jos, în casetă pistolul meu și cornetul cu praf",
    "1079": " L-a pus cu mâna lui, domnule Lebedev, o să vi-l arate; dar numai cu condiţia ca mâine, de cu dimineaţă, când plec la Petersburg, să-mi daţi pistolul înapoi Mă auziţi? O fac pentru prinţ, nu pentru dumneavoastră — Așa-i mai bine! spuse Lebedev zâmbind sarcastic Înșfăcă cheia și dădu fuga în camera alăturată Kolea se opri, vru să facă o remarcă, însă Lebedev îl trase după el Ippolit îi privea pe musafirii care râdeau Prinţul observă că dinţii îi clănţăneau, ca și cum l-ar fi scuturat cele mai puternice frisoane — Cât sunt de ticăloși! îi șopti iar Ippolit prinţului, cuprins de frenezie Când vorbea cu prinţul, se apleca spre el și șoptea — Dă-le pace; ești foarte slăbit — Imediat, imediat plec imediat Brusc, îl îmbrăţișă pe prinţ — Găsiţi, poate, că sunt nebun? spuse el și îl privi, râzând ciudat",
    "1080": " — Nu, dar dumneata — Imediat, imediat, tăceţi, să nu spuneţi nimic; staţi vreau să mă uit în ochii dumneavoastră Staţi așa, ca să mă uit Îmi iau adio de la un Om Stătu și îl privi pe prinţ, nemișcat și tăcut, câteva clipe, foarte palid, cu tâmplele umezite de transpiraţie și ţinându-l cumva ciudat pe prinţ, ca și cum s-ar fi temut să nu-l scape — Ippolit, Ippolit, ce-i asta? strigă prinţul — Imediat ajunge mă culc În sănătatea soarelui o să beau o înghiţitură Vreau, vreau, lăsaţi-mă! Luă repede cupa de pe masă, se smulse din loc și într-o clipă se apropie de scara care cobora de pe terasă Prinţul dădu să fugă după el, dar se întâmplă că tocmai în clipa aceea, ca un făcut, Evgheni Pavlovici îi întinse mâna, luându-și rămas-bun",
    "1081": " Se scurse o secundă și deodată un strigăt unanim răsună pe terasă Apoi urmă un moment de extremă panică Iată ce se întâmplase: Apropiindu-se de scara care cobora de pe terasă, Ippolit se opri, ţinând în mâna stângă cupa și băgându-și mâna dreaptă în buzunarul lateral drept al paltonului său Keller avea să susţină ulterior că Ippolit își ţinuse și mai înainte mâna în buzunarul drept, încă pe când vorbea cu prinţul și-l apuca cu stânga de umăr și de guler și că tocmai această mână dreaptă, susţinea Keller, a făcut să-i încolţească în minte prima bănuială Orice-ar fi însă, o oarecare îngrijorare îi dăduse ghes să fugă după Ippolit Dar nici el nu ajunsese la timp A văzut doar cum în mâna dreaptă a lui Ippolit a strălucit ceva și cum în aceeași secundă micul pistol de buzunar i-a ajuns lipit de tâmplă",
    "1082": " Keller se repezi să-l apuce de mână, dar în aceeași clipă Ippolit trase Se auzi ţăcănitul tăios, uscat al cocoșului, dar acesta nu fu urmat de împușcătură Când Keller îl înșfăcă pe Ippolit, acesta îi căzu în braţe, parcă leșinat, poate într-adevăr imaginându-și că e deja mort Pistolul era deja în mâna lui Keller Câteva persoane l-au luat în braţe pe Ippolit, l-au așezat pe un scaun și toţi se îmbulzeau în jurul lui, toţi strigau, toţi întrebau Toţi auziseră ţăcănitul cocoșului de la pistol și-l vedeau pe omul acela viu, fără măcar o zgârietură La rândul lui, Ippolit ședea pe scaun, neînţelegând ce se întâmplase, învăluindu-i pe toţi cu o privire fără sens Lebedev și Kolea intrară în fugă chiar în această clipă — Rateu? întrebau unii — Poate că n-o fi fost încărcat? insinuau alţii — E încărcat! declară Keller, cercetând pistolul",
    "1083": " Dar — Chiar a fost un rateu? — N-a avut capsă, anunţă Keller E greu de povestit scena penibilă care a urmat Spaimei generale de la început îi luă repede locul râsul; unii chiar râdeau cu hohote, găseau în asta o plăcere răutăcioasă Ippolit plângea ca apucat de isterie, își frângea mâinile, se repezea la toţi, chiar și la Ferdâșcenko, îl apucă cu amândouă mâinile și îi jură că a uitat, „a uitat absolut fără să vrea, nu cu intenţie“ să pună capsa, că „are capse din astea chiar aici, în buzunarul de la vestă, vreo zece bucăţi“ (le arăta tuturor), că nu a pus-o mai înainte, temându-se de o împușcătură întâmplătoare, că s-a gândit că va apuca s-o pună la momentul potrivit; dar că a uitat subit Se repezea la prinţ, la Evgheni Pavlovici, îl implora pe Keller să-i dea pistolul înapoi, zicându-i că imediat va dovedi că „onoarea lui, onoarea“",
    "1084": ", că acum e „dezonorat pe vecie!“ Până la urmă își pierdu cu adevărat cunoștinţa Fu dus în biroul prinţului și Lebedev, care se dezmeticise cu totul, trimise imediat după un doctor, iar el cu fiica și fiul lui, cu Burdovski și cu generalul rămaseră la căpătâiul bolnavului După ce Ippolit, leșinat, fu scos de pe terasă, Keller se opri în mijlocul încăperii și declară în auzul tuturor, rostind rar și răspicat fiecare cuvânt, cuprins de o inspiraţie plină de hotărâre: — Domnilor, dacă vreunul dintre dumneavoastră, în prezenţa mea, își va exprima încă o dată, cu voce tare, îndoiala că a uitat cu bună știinţă de capsă și va afirma că nefericitul tânăr n-a jucat decât o comedie, să știţi că persoana respectivă va avea de-a face cu mine Dar nimeni nu-i răspunse În sfârșit, musafirii, cu mic cu mare, se împrăștiară grăbiţi pe la casele lor",
    "1085": " Ptiţân, Ganea și Rogojin plecară împreună Prinţul era foarte mirat că Evgheni Pavlovici renunţase la intenţia avută și pleacă fără să mai deschidă discuţia — Păi nu voiaţi să vorbiţi cu mine după ce pleacă toţi? îl întrebă el — Chiar așa, spuse Evgheni Pavlovici, așezându-se deodată pe un scaun și invitându-l pe prinţ să stea lângă el Însă acum mi-am schimbat temporar intenţia Recunosc că sunt întrucâtva derutat, ca și dumneavoastră Gândurile mi s-au încurcat; pe deasupra, chestiunea pe care vreau s-o discutăm e prea importantă pentru mine, ca și pentru dumneavoastră, de altfel Vedeţi, prinţe, măcar o dată în viaţă vreau să fac o faptă absolut cinstită, adică fără nici un gând ascuns și de aceea cred că acum, în momentul de faţă, nu sunt întru totul capabil de o faptă absolut cinstită, de fapt, poate că nici dumneavoastră nu sunteţi",
    "1086": " tot așa deci o să discutăm mai târziu Poate că istoria va câștiga în limpezime dacă o amânăm pentru trei zile, timp în care mă voi afla la Petersburg Spunând acestea, se ridică de pe scaun, așa că era de neînţeles pentru ce se mai așezase Prinţului i se păru și că Evgheni Pavlovici e nemulţumit, iritat și că-l privește ostil, că ochii lui exprimă cu totul altceva decât mai înainte — Apropo, vă duceţi la bolnav? — Da mi-e frică, spuse prinţul — Să nu vă fie; va mai trăi, probabil, vreo șase săptămâni și chiar, poate, se va face bine aici N-ar fi rău să-l alungaţi chiar mâine — Poate că într-adevăr l-am împins la sinucidere prin faptul că că nu i-am spus nimic; o fi crezut că și eu mă îndoiesc că se va împușca? Dumneavoastră ce credeţi, Evgheni Pavlovici? — Nici într-un caz",
    "1087": " Sunteţi prea bun că vă mai faceţi și griji Am auzit de asta, dar niciodată n-am mai văzut cu ochii mei ca un om să se împuște ca să fie lăudat sau de ciudă că nu e lăudat pentru asta Ce-i mai important e că n-aș fi crezut în această francheţe a debilităţii Totuși, făceţi-i vânt mâine de aici — Credeţi că se va mai împușca încă o dată? — Nu, de-acum nu se mai împușcă Dar feriţi-vă de acești Laceneri58 ai noștri, indigeni! Vă repet, crima este refugiul cel mai obișnuit pentru această nulitate netalentată, nerăbdătoare și lacomă — Credeţi că e un Lacener? — Esenţa e aceeași, deși, poate, situaţiile sunt diferite Veţi vedea dacă acest domn nu va fi în stare a face de petrecanie la zece suflete, numai așa, în „glumă“, exact cum ne-a citit mai înainte în explicaţia lui",
    "1088": " De-acum nici n-o să pot dormi din pricina acestor cuvinte — Poate că vă faceţi prea multe griji — Sunteţi extraordinar, prinţe; nu credeţi că e în stare că ucidă acum zece suflete? — Mi-e frică să vă răspund; totul e foarte ciudat, dar — Fie, cum doriţi, cum doriţi! încheie iritat Evgheni Pavlovici Pe desupra, sunteţi o persoană deosebit de curajoasă; numai aveţi grijă să nu vă număraţi printre cei zece vizaţi — Cel mai probabil e că nu va ucide pe nimeni, spuse prinţul, privindu-l îngândurat pe Evgheni Pavlovici Acesta râse cu răutate — La revedere, trebuie să plec! N-aţi remarcat că i-a lăsat cu limbă de moarte Aglaiei Ivanovna o copie din Confesiunea lui? — Da, am remarcat și mă gândesc la asta — Asta e, gândiţi-vă și la cele zece suflete, spuse iarăși râzând Evgheni Pavlovici și ieși",
    "1089": " Peste o oră, când trecuse deja de trei, prinţul coborî în parc Încercase să aţipească acasă, dar nu putuse, din pricina prea puternicei zbateri a inimii Rătăcea prin parc, privind distrat împrejur și se opri mirat când ajunse pe terasa din faţa gării și văzu șirul de bănci goale și de pupitre pentru fanfară Îl uimi acest loc și, cine știe de ce, i se păru teribil de urât Făcu apoi cale întoarsă și, chiar pe drumul pe care ieri mersese cu doamnele Epancin până la gară, ajunse la banca verde, care-i fusese fixată drept loc de întâlnire, se așeză pe ea și subit izbucni într-un hohot sonor de râs, lucru care-l făcu imediat să se înfurie extrem de tare Tristeţea i se prelungea; voia să plece undeva Nu știa unde; deasupra capului lui, în copac, cânta o păsărică și el se apucă s-o caute din priviri printre frunze; brusc, păsărica zbură din copac și, cine știe de ce, în clipa aceea el își aminti de „musca“ din „raza fierbinte de soare“, despre care scria Ippolit că “își știe dorul, participă la corul general și numai el e un avorton“",
    "1090": " Această frază îl uimise atunci, lucru pe care și-l aminti acum O amintire demult uitată se zvârcoli în el și deodată totul se limpezi Se întâmplase în Elveţia, în primul lui an de tratament, chiar în primele luni Pe atunci încă mai era cu totul ca un idiot, nici măcar nu putea vorbi bine, uneori nu putea înţelege ce i se cerea Odată a urcat în munţi, într-o zi senină, cu soare, și a umblat mult timp cu un gând chinuitor, dar care nicidecum nu-și găsea întruchiparea În faţa lui era cerul strălucitor, jos – lacul, îl înconjura orizontul senin și infinit, care n-are nici început, nici sfârșit A privit îndelung, zbuciumându-se Acum își aminti cum își întindea mâinile în acest azur senin, infinit și plângea Îl chinuia faptul că e străin pentru tot ce vedea Ce fel de ospăţ, ce fel de măreaţă sărbătoare perpetuă e aceasta, care nu are sfârșit și spre care el năzuiește, dintotdeauna, din copilărie, și căruia nu i se poate alătura nicidecum? În fiecare dimineaţă răsare un soare la fel de luminos; în fiecare dimineaţă curcubeul joacă deasupra cascadei; în fiecare dimineaţă muntele alb de zăpadă, cel mai înalt munte, acolo, departe, la marginea cerului, își arde flacăra de purpură; fiecare „mică musculiţă, care bâzâie împrejurul lui în raza fierbinte de soare, participă la acest cor: își știe locul, și-l iubește, e fericită“; fiecare fir de iarbă crește și e fericit! Și toate au drumul lor, și toate își știu drumurile, toate pleacă și vin cântând; numai el nu știe nimic, nu înţelege nimic, nu-i înţelege nici pe oameni, nici muntele, e străin pentru toate",
    "1091": " O, desigur, nu putea rosti pe atunci aceste cuvinte, nu-și putea exprima întrebarea; se chinuia surd și mut; dar acum i se păru că toate acestea le-a spus și el atunci, toate aceste cuvinte, și că „musculiţa“ Ippolit a luat-o de la el, din cuvintele și lacrimile lui de atunci Era sigur de asta și, cine știe de ce, acest gând făcea să-i tresalte inima în piept Aţipi pe bancă, dar neliniștea i se prelungi și în somn Chiar înainte de a adormi își aminti că, pasămite, Ippolit va ucide zece oameni și râse de absurditatea acestei ipoteze În jurul lui era o liniște splendidă, învolburată doar de foșnetul frunzelor care, parcă, făcea și mai multă liniște și pace împrejur Visă foarte multe vise, toate alarmante, din pricina cărora tresărea mereu În sfârșit, veni la el o femeie; o cunoștea, o cunoștea până la suferinţă; întotdeauna putea să-i spună pe nume și s-o arate, dar, ciudat, parcă acum chipul ei nu era nicidecum cel pe care i-l știuse și se chinuia, nevrând s-o recunoască în ea pe femeia știută",
    "1092": " Pe acest chip erau întipărite atâta căinţă și teamă, încât femeia părea o criminală teribilă care tocmai ce săvârșise o crimă îngrozitoare O lacrimă se prelinse pe obrazul ei palid; ea îi făcu semn să vină și-și puse degetul la buze, ca și cum l-ar fi prevenit că trebuie s-o urmeze în tăcere Inima i se făcu cât un purice; pentru nimic, pentru nimic în lume nu voia s-o ia drept o criminală; dar simţea că imediat se va întâmpla ceva teribil, care își va pune amprenta pe toată viaţa lui Se pare că ea voia să-i arate ceva, tot aici, aproape, în parc El se ridică gata s-o urmeze și deodată de lângă el răsună râsul zglobiu, proaspăt al cuiva; o mână își strecură degetele în palma lui; apucă această mână, o strânse tare și se trezi În faţa lui stătea și râdea sonor Aglaia",
    "1093": " VIIItc \"VIII\" Râdea, dar era și mânioasă — Doarme! Dormeai! strigă ea cu uimire dispreţuitoare — Dumneata erai! bâigui prinţul, încă nedezmeticit cu totul și recunoscând-o mirat Ah, da! Întâlnirea am dormit aici! — Am văzut — Nu m-a mai trezit nimeni în afară de dumneata? N-a mai fost nimeni aici în afară de dumneata? Am crezut că aici a fost altă femeie — Aici a fost altă femeie În sfârșit, se trezi de-a binelea — A fost doar un vis, spuse el îngândurat Ciudat vis într-un asemenea moment Ia loc O luă de mâini și o trase pe bancă; se așeză lângă ea și căzu pe gânduri Aglaia nu începea conversaţia, doar își cerceta cu atenţie interlocutorul Și el o privea, dar uneori parcă nevăzând-o în faţa ochilor",
    "1094": " Ea începu să roșească — Ah, da! tresări prinţul Ippolit s-a împușcat — Când? La dumneata? întrebă ea fără prea mare uimire Doar ieri-seară era încă în viaţă, nu-i așa? Cum ai mai putut dormi după asta? strigă ea, înviorându-se pe neașteptate — Păi n-a murit, pistolul nu a luat foc La insistenţele Aglaiei, prinţul trebui să povestească imediat și chiar cu toate amănuntele posibile istoria din timpul nopţii Îl grăbea cu povestirea la fiecare minut, dar tot ea îl întrerupea cu întrebări necontenite, care aproape toate n-aveau nici o legătură cu cele întâmplate Totuși, ascultă cu multă curiozitate cele referitoare la spusele lui Evgheni Pavlovici și chiar de câteva ori puse întrebări ca să se lămurească — Bine, ajunge, trebuie să ne grăbim, încheie ea, după ce ascultă tot Nu putem rămâne aici decât o oră, până la opt, pentru că la ora opt trebuie să fiu neapărat acasă, ca să nu afle nimeni că am venit aici; trebuie să-ţi spun multe",
    "1095": " Numai că m-ai derutat de tot Cât despre Ippolit, cred că pistolul lui chiar trebuia să nu ia foc, asta i se potrivește mai bine Dar ești sigur că a vrut cu tot dinadinsul să se împuște și n-a fost nici o mistificare la mijloc? — Nici o mistificare — Și asta-i posibil Deci, a lăsat scris să-mi aduci Confesiunea? De ce n-ai adus-o? — Păi n-a murit O să-l întreb — Adu-o neapărat, n-are rost să-l mai întrebi Sunt sigură că-i va face mare plăcere, căci, poate, și-a pus pistolul la tâmplă pentru ca apoi să i-o citesc eu Te rog, nu râde de cuvintele mele, Lev Nikolaevici, pentru că se prea poate să fie așa — Nu râd, căci și eu sunt convins că, într-o anumită măsură, s-ar putea foarte bine să fie așa — Ești convins? Chiar așa crezi și dumneata? se miră deodată, teribil, Aglaia",
    "1096": " Punea întrebări repede, vorbea repede, dar uneori se poticnea și nu-și ducea ideea până la capăt; tot timpul se grăbea să-l prevină cu privire la ceva; în general, era stăpânită de o îngrijorare neobișnuită și, deși îl privea cu foarte mult curaj și cu un fel de provocare, poate îi era și puţină frică Era îmbrăcată cu o rochie de fiecare zi, simplă, care îi stătea foarte bine Tresărea adeseori, roșea și ședea pe marginea băncii O miră foarte mult faptul că prinţul i-a confirmat că Ippolit a încercat să se împuște numai pentru ca ea să-i citească Confesiunea — Desigur, îi explică prinţul, a vrut ca, pe lângă dumneata, să-l lăudăm și noi ceilalţi — Cum adică să-l lăudaţi? — Adică cum să-ţi spun? E foarte greu de spus Probabil, ar fi vrut ca toţi să-l înconjoare și să-i spună că îl iubesc și îl respectă foarte mult, ca toţi să se-apuce să-l implore să rămână în viaţă",
    "1097": " Se prea poate că tocmai la dumneata se gândea cel mai mult deși, cred eu, nu știa că se gândește la dumneata — Asta n-o mai înţeleg deloc: se gândea și nu știa că se gândește De altminteri, cred că înţeleg: știi dumneata, și eu, de vreo treizeci de ori, încă de pe când eram o fetișcană de treisprezece ani, mi-am pus în gând să mă otrăvesc și asta să le-o scriu părinţilor într-o scrisoare, îmi imaginam cum o să fiu întinsă în sicriu și toţi vor plânge deasupra mea, învinuindu-se singuri că au fost atât de cruzi cu mine De ce zâmbești iar? adăugă ea repede, încruntându-și sprâncenele La ce te gândești în sinea dumitale când visezi de unul singur? Poate îţi imaginezi că ești feldmareșal și că l-ai învins pe Napoleon! — La asta, pe cuvânt de onoare, mă gândesc, mai ales înainte de a aţipi, râse prinţul, doar că nu pe Napoleon îl tot înfrâng, ci pe austrieci",
    "1098": " — N-am chef deloc să glumesc cu dumneata, Lev Nikolaevici Cu Ippolit o să mă văd eu însămi; te rog să-l previi Și găsesc că e foarte urât din partea dumitale, pentru că e o grosolănie să privești și să judeci sufletul unui om, așa cum îl judeci pe Ippolit N-ai gingășie în dumneata; n-ai decât adevărul, deci ești nedrept Prinţul căzu pe gânduri — Cred că tu ești nedreaptă cu mine, spuse el, doar nu găsesc nimic rău în faptul că s-a gândit la asta, pentru că toţi sunt înclinaţi să gândească așa; pe deasupra, poate că nu s-a gândit deloc, ci doar a vrut a avut dorinţa să se întâlnească pentru ultima oară cu oamenii, să le câștige dragostea și respectul; sentimentele sunt foarte frumoase, numai că a ieșit cu totul altfel; e boala la mijloc și încă ceva! Pe lângă asta, unora le iese întotdeauna totul bine, iar altora nu le merge nicidecum",
    "1099": " — Nu-i așa că la dumneata te-ai gândit, adăugând aceste cuvinte? observă Aglaia — Da, la mine, răspunse prinţul neremarcând în întrebare nici un fel de bucurie răutăcioasă — Numai că, în locul dumitale, eu n-aș fi aţipit nicidecum; prin urmare, oriunde te aciuiezi, adormi imediat? N-a fost deloc frumos din partea dumitale — Păi n-am dormit toată noaptea, apoi m-am plimbat, m-am plimbat, am fost la muzică — La care muzică? — Acolo unde a cântat ieri fanfara, apoi am venit aici, m-am așezat, m-am gândit, m-am tot gândit și am aţipit — Deci așa? Asta schimbă lucrurile în favoarea dumitale Dar de ce te-ai dus la locul unde a fost concertul? — Nu știu, așa — Bine, bine, pe urmă; mă întrerupi mereu, dar ce mă privește pe mine că ai fost la locul unde s-a dat concertul? Și ce femeie ai visat? — Ea",
    "1100": " nu ai văzut-o? — Înţeleg, înţeleg foarte bine Probabil că o Cum ai visat-o, sub ce înfăţișare? De altfel, nu vreau să știu nimic, i-o reteză deodată cu ciudă Nu mă întrerupe Tăcu un timp, ca și cum ar fi vrut să-și facă puţin curaj sau să-și alunge ciuda — Uite despre ce-i vorba, de ce te-am chemat: vreau să-ţi propun să-mi fii prieten Ce te holbezi așa la mine? adăugă ea aproape furioasă Într-adevăr, în momentul acesta prinţul o privea foarte atent, remarcând că începuse din nou să roșească În asemenea cazuri, cu cât se înroșea mai mult, cu atât părea să se supere mai tare pe ea însăși din cauza asta, lucru care i se citea în scânteierea ochilor; de regulă, după un minut își muta mânia asupra celui cu care vorbea, indiferent dacă acesta era sau nu vinovat, și începea să se certe cu el",
    "1101": " Știindu-și, simţindu-și timiditatea și sfiala, intra de obicei rar în discuţie și era mai taciturnă decât surorile ei, uneori chiar prea taciturnă Însă când, mai ales în asemenea cazuri delicate, trebuia neapărat să deschidă discuţia, o începea cu neobișnuită aroganţă și chiar cumva provocator Întotdeauna presimţea dinainte când începea sau era gata să înceapă a roși — Poate nu vrei să-mi accepţi propunerea? spuse ea, uitându-se de sus la prinţ — O, nu, vreau, numai că nu era deloc nevoie de așa ceva adică nu m-am gândit niciodată că trebuie făcută o astfel de propunere, spuse prinţul încurcat — Dar ce-ai crezut? Ce motiv aș mai fi avut să te chem aici? Ce-ai avut în minte? Nu cumva mă crezi o proastă mică, așa cum mă consideră toţi din casă? — N-am știut că te consideră proastă și nu te consider",
    "1102": " — Nu mă consideri? Foarte inteligent din partea dumitale Te-ai exprimat deosebit de inteligent — După părerea mea, ești, poate, chiar foarte inteligentă câteodată, continuă prinţul, mai înainte ai spus pe neașteptate ceva foarte inteligent Despre îndoiala mea cu privire la Ippolit ai zis: „N-ai decât adevărul, deci ești nedrept“ O să ţin minte cuvintele astea și o să meditez la ele Deodată, Aglaia se îmbujoră de plăcere Toate aceste schimbări aveau loc la ea extem de spontan și cu o rapiditate neobișnută Prinţul se bucură și el și chiar râse de bucurie, privind-o — Ascultă, începu ea din nou, te-am așteptat de mult ca să-ţi spun asta, te-am așteptat de când mi-ai trimis de acolo scrisoarea, poate chiar mai dinainte Jumătate din ce voiam să-ţi spun ai și auzit ieri de la mine: te consider omul cel mai cinstit și mai demn de crezare dintre toţi și dacă se zice despre dumneata că ai o minte",
    "1103": " că, adică, ești bolnav câteodată la minte, asta nu-i adevărat; asta-i concluzia la care am ajuns și m-am contrazis cu ceilalţi pentru că, deși ai într-adevăr mintea bolnavă (sunt sigură că n-o să te superi, o spun din punctul superior de vedere), în schimb mintea dumitale principală e mai bună decât a tuturor celorlalţi, cum ei nici măcar n-au visat, întrucât există două minţi: principală și neprincipală Așa-i? Nu-i așa? — Poate că o fi așa, de-abia putu prinţul să îngaime; inima îi tremura teribil și i se zbătea în piept — Eram sigură că o să înţelegi, continuă ea cu un aer plin de importanţă Prinţul Ș și Evgheni Pavlovici nu pricep nimic cu privire la aceste două minţi Nici Alexandra; în schimb, imaginează-ţi, maman a înţeles — Semeni foarte bine cu Lizaveta Prokofievna — Cum asta? Chiar așa? se miră Aglaia",
    "1104": " — Zău că-i așa — Îţi mulţumesc, spuse ea după o clipă de gândire, mă bucur foarte mult că semăn cu maman Deci o respecţi? adăugă ea, nedându-și câtuși de puţin seama de naivitatea întrebării — Foarte, foarte mult și mă bucur că ai înţeles atât de direct acest lucru — Și eu mă bucur, căci am remarcat că unii râd câteodată de ea Dar ascultă lucrul cel mai important: m-am gândit mult și în cele din urmă te-am ales pe dumneata Nu vreau ca ai mei să râdă de mine; nu vreau să fiu luată drept o proastă mică; nu vreau să fiu tachinată Asta am înţeles-o de la început și l-am refuzat categoric pe Evgheni Pavlovici, pentru că nu vreau să mi se caute mereu câte un soţ! Vreau vreau ei bine, vreau să fug de-acasă și te-am ales pe dumneata ca să mă ajuţi",
    "1105": " — Să fugi de-acasă! strigă prinţul — Da, da, da, să fug de-acasă! strigă ea subit, înflăcărată de o mânie neobișnuită Nu vreau, nu vreau să fiu acolo veșnic pusă în situaţia de a roși Nu vreau să roșesc nici în faţa lor, nici în faţa prinţului Ș, nici în faţa lui Evgheni Pavlovici, nici în faţa nimănui și de aceea te-am ales pe dumneata Cu dumneata vreau să vorbesc totul, totul, chiar lucrurile cele mai importante, când am chef; din partea dumitale, nu trebuie să-mi ascunzi nimic Vreau să discut măcar cu un om ca și cum aș vorbi cu mine însămi Ei au început din senin să spună că te aștept și că te iubesc Asta a fost înainte de sosirea dumitale, iar eu scrisoarea nu le-am arătat-o; acum vorbește toată lumea Vreau să fiu curajoasă și să nu mă tem de nimic",
    "1106": " Nu vreau să umblu din bal în bal, ci să fiu folositoare De mult vreau să plec Sunt douăzeci de ani de când mă ţin închisă ca-ntr-o colivie și tot vor să mă mărite Și la paisprezece ani m-am gândit să fug, cu toate că eram o proastă Acum însă am plănuit totul și te-am așteptat pe dumneata ca să mă lămurești cum e prin străinătate N-am văzut nici o catedrală gotică, vreau să merg la Roma ca să vizitez toate cabinetele oamenilor de știinţă, vreau să învăţ la Paris; anul ăsta m-am pregătit, am învăţat și am citit foarte multe cărţi: am citit toate cărţile interzise Alexandra și Adelaida citesc toate cărţile, ele au voie, dar pe mine nu mă lasă, sunt supravegheată Cu surorile nu vreau să mă cert, însă mamei și tatei le-am declarat de mult că vreau să-mi schimb cu totul condiţia socială",
    "1107": " Mi-am pus în gând să lucrez în domeniul educaţiei și am mizat pe ajutorul dumitale, căci mi-ai spus că iubești copiii Am putea să lucrăm împreună în domeniul educaţiei, dacă nu chiar acum, măcar mai târziu! Vom fi amândoi folositori; nu vreau să fiu fiică de general Spune-mi, ești un om foarte cultivat? — O, deloc — Păcat, și eu care credeam oare cum de am crezut? Totuși, o să mă îndrumi, pentru că te-am ales — E absurd, Aglaia Ivanovna — Vreau, vreau să fug de acasă! strigă ea și ochii începură din nou să-i scapere Dacă nu accepţi, mă mărit cu Gavrila Ardalionovici Nu vreau ca ai casei să mă considere o femeie infamă și să mă învinuiască Dumnezeu știe de ce — Ești în toate minţile? mai că nu sări prinţul de pe bancă",
    "1108": " De ce ești învinuită, cine te învinuiește? — Acasă, toţi, mama, surorile, tata, prinţul Ș, chiar și mizerabilul de Kolea al dumitale! Așa gândesc, chiar dacă nu mi-o spun de-a dreptul Asta le-am spus-o tuturor de la obraz, și mamei și tatei Maman a zăcut bolnavă o zi întreagă, iar a doua zi Alexandra și tata mi-au zis că nici eu nu-mi dau seama că mint și ce vorbe arunc Dar le-am retezat-o pe loc, spunându-le că înţeleg totul, toate cuvintele, că nu mai sunt mică și că acum doi ani am citit în ciuda lor două romane de Paul de Kock ca să aflu tot Cum a auzit asta, maman mai că n-a leșinat Deodată, prinţului îi trecu prin cap o idee ciudată O privi fix pe Aglaia și zâmbi Nici măcar nu-i venea să creadă că o are în faţa lui pe domnișoara aceea arogantă care cândva îi citise cu atâta mândrie și impertinenţă scrisoarea lui Gavrila Ardalionovici",
    "1109": " Nu putea înţelege cum de această frumoasă trufașă, severă, poate fi un copil, un copil care într-adevăr nici acum nu înţelege toate cuvintele — Ai stat numai acasă, Aglaia Ivanovna? Vreau să spun: n-ai mers nicăieri la școală, n-ai învăţat la vreun institut? — N-am mers nicăieri, niciodată; am stat numai acasă, băgată într-o sticlă cu dop și din sticlă o să ajung de-a dreptul la măritiș; de ce râzi din nou? Observ că și dumneata parcă-ţi râzi de mine și le ţii partea, adăugă ea, încruntându-se ameninţător Nu mă supăra, și-așa nu știu ce se întâmplă cu mine sunt sigură că ai venit aici cu convingerea deplină că sunt îndrăgostită de dumneata și te-am chemat la întâlnire, i-o trânti ea iritată — Într-adevăr, ieri m-am temut de asta, lăsă prinţul, naiv, să-i scape (era foarte încurcat), dar astăzi sunt sigur că dumneata",
    "1110": " — Cum! strigă Aglaia și brusc buza ei de jos începu să-i tremure Te-ai temut că eu ai avut curajul să gândești că eu Doamne! Poate, ai bănuit că te-am chemat aici ca să te prind în mrejele mele, pentru ca apoi să ne surprindă cineva și să te împingă, să te oblige să te însori cu mine — Aglaia Ivanovna! Chiar nu ţi-e jenă? Cum de-a putut să încolţească un gând atât de murdar în inima dumitale curată, inocentă? Pariez că nu crezi nici dumneata o boabă din ce spui și nu știi ce spui! Aglaia ședea ţinându-și cu îndărătnicie privirea în pământ, parcă ea însăși speriată de ceea ce spusese — Nu mi-e deloc rușine, bolborosi ea De unde știi dumneata că inima mi-e inocentă? Cum de-ai îndrăznit atunci să-mi trimiţi scrisoarea de dragoste? — Scrisoarea de dragoste? Scrisoarea mea e de dragoste! Scrisoarea asta-i cea mai respectuoasă, scrisoarea asta mi s-a revărsat din inimă în cel mai greu moment al vieţii mele! Mi-am amintit atunci de dumneata ca de un fel de lumină",
    "1111": " eu — Lasă, bine, bine, îl întrerupse ea, dar deja pe un ton total schimbat, aproape speriată și chiar se aplecă spre el, încă străduindu-se să nu-l privească făţiș; vru să-i atingă umărul ca să-l roage și mai convingător să nu se supere Bine, adăugă ea, rușinându-se teribil, simt că am întrebuinţat o expresie tare prostească Am făcut-o așa numai ca să te pun la încercare Ia-o ca și cum n-aș fi spus nimic Dacă te-am jignit, iartă-mă Nu te uita la mine, te rog, întoarce capul Ai zis că e un gând foarte murdar; am spus-o într-adins, ca să te pun la încercare Câteodată mi-e și mie frică de ceea ce vreau să spun și, hodoronc-tronc, chiar o spun Ziceai mai înainte că scrisoarea ai scris-o în cel mai greu moment din viaţa dumitale",
    "1112": " Știu în ce moment, spuse ea încet, privind iarăși în pământ — O, dacă ai ști totul! — Știu totul! strigă ea cu o nouă emoţie Ai locuit pe atunci cu ea în același apartament, o lună întreagă, cu femeia aceea infamă cu care ai fugit Spunând aceste cuvinte, nu mai roși, ci se făcu palidă la faţă și brusc se ridică în picioare ca în transă, dar imediat, dezmeticindu-se, se așeză la loc; buza ei continuă să tremure încă mult timp Tăcerea dură cam un minut Prinţul era teribil de uimit de ieșirea ei surprinzătoare și nu știa ce cauză o fi având — Nu te iubesc deloc, spuse ea pe neașteptate, parcă vrând să-i închidă gura Prinţul nu-i răspunse; tăcură iarăși, preţ de un minut — Îl iubesc pe Gavrila Ardalionovici spuse ea precipitat, dar de-abia auzit, aplecându-și capul și mai mult",
    "1113": " — Nu-i adevărat, zise și prinţul aproape în șoaptă — Deci mint? E adevărat; acum trei zile i-am dat cuvântul meu, tot pe banca asta Prinţul se sperie și căzu pe gânduri o clipă — Nu-i adevărat, repetă ferm, asta ai scornit-o — Ce mai politeţe! Află că s-a schimbat în bine; mă iubește mai mult decât își iubește viaţa Și-a ars mâna în faţa mea numai ca să-mi demonstreze că ţine la mine mai mult decât la viaţa lui — Și-a ars mâna? — Da, mâna Dacă vrei – crezi, dacă nu – nu, mi-e indiferent Prinţul tăcu din nou În vorbele Aglaiei nu se simţea nici urmă de glumă; era supărată — Cum adică, a adus cu el o lumânare, dacă aici s-a întâmplat? Altfel nu-mi dau seama cum — Da o lumânare",
    "1114": " Ce-i incredibil în asta? — Întreagă sau în sfeșnic? — Ei da nu o jumătate de lumânare un capăt una întreagă e tot una, nu mă mai bate la cap! Dacă vrei, și chibrituri a adus A aprins lumânarea și o jumătate de oră și-a ţinut degetul deasupra flăcării; crezi că nu se poate? — L-am văzut ieri; are degetele nevătămate Deodată Aglaia pufni în râs, ca un copil — Știi de ce am minţit acum? se întoarse ea brusc spre prinţ, cu naivitatea cea mai copilăroasă, cu buzele încă tremurându-i de râs Pentru că, atunci când minţi, dacă strecori cu dibăcie ceva nu prea obișnuit, ceva excentric, ei bine, ceva prea bătător la ochi sau chiar imposibil, minciuna devine mult mai verosimilă Am remarcat asta",
    "1115": " Mie nu mi-a ieșit bine, pentru că n-am fost în stare Brusc, se încruntă din nou, parcă dându-și seama ce spune — Dacă atunci, i se adresă ea prinţului, privindu-l cu seriozitate și chiar cu tristeţe, dacă atunci ţi-am recitat poezia despre „cavalerul sărman“, prin asta, deși am vrut să te laud pentru ceva, imediat am vrut și să-ţi înfierez comportarea și să-ţi arăt că știu totul — Ești foarte nedreaptă cu mine cu nefericita despre care te-ai exprimat atât de îngrozitor, Aglaia — Pentru că știu tot, tot, de asta m-am exprimat așa! Știu că acum o jumătate de an, de faţă cu toată lumea, te-ai oferit s-o iei în căsătorie Nu mă întrerupe, vezi doar că vorbesc fără comentarii După asta, a fugit cu Rogojin; pe urmă ai locuit cu ea într-un sat sau într-un oraș, iar ea te-a părăsit pentru cineva (Aglaia roși teribil)",
    "1116": " Apoi s-a întors din nou la Rogojin, care o iubește ca un nebun După aceea, dumneata, tot un om inteligent, ai venit val-vârtej aici, de îndată ce ai aflat că s-a întors la Petersburg Ieri-seară ai sărit să-i iei apărarea, iar acum ai văzut-o în vis Vezi că știu tot? Nu-i așa că de dragul ei, numai de dragul ei ai venit aici? — Da, de dragul ei, îi răspunse încet prinţul, aplecându-și trist și gânditor capul, fără să bănuiască ce privire scânteietoare îi aruncase Aglaia De dragul ei, numai ca să aflu Nu cred în fericirea ei alături de Rogojin, deși într-un cuvânt, nu știu ce aș putea face aici pentru ea și cu ce s-o ajut, însă am venit Tresări și o privi pe Aglaia; aceasta îl asculta cu dușmănie — Dacă ai venit fără să știi de ce, înseamnă că o iubești foarte mult, rosti ea în sfârșit",
    "1117": " — Nu, răspunse prinţul, n-o iubesc O, dacă ai ști cu ce groază îmi amintesc timpul pe care mi l-am petrecut alături de ea! În timp ce rostea aceste cuvinte, un fior chiar îi străbătu tot trupul — Spune tot, zise Aglaia — Nu există nimic care să nu poată ajunge la auzul dumitale De ce tocmai dumitale am vrut să-ţi spun toate astea, numai dumitale – nu știu; poate pentru că într-adevăr o iubeam foarte mult Această femeie nenorocită e profund convinsă că ea e fiinţa cea mai decăzută, cea mai depravată din câte există pe lume O, să n-o faci de ocară, să nu arunci cu piatra în ea S-a chinuit prea mult cu conștiinţa rușinii ei nemeritate! Și cu ce-i vinovată, Doamne-Dumnezeule! Ah, clipă de clipă, cuprinsă de frenezie, strigă că nu-și recunoaște nici o vină, că e victima oamenilor, victima unui desfrânat și nelegiuit; dar orice ţi-ar spune, să știi că ea e prima care nu-și dă crezare și că, dimpotrivă, cu toată forţa conștiinţei ei crede că",
    "1118": " ea însăși e vinovată Când încercam să împrăștii această întunecime, ea ajungea să aibă asemenea suferinţe, încât inima mea nu se va vindeca niciodată, atât timp cât îmi voi aminti această perioadă îngrozitoare Parcă cineva mi-ar fi străpuns inima o dată pentru totdeauna A fugit de mine – știi de ce? Tocmai ca să-mi arate că e josnică Însă cel mai teribil e că, probabil, nici singură nu știa cum poate să-mi dovedească acest lucru și a fugit pentru că neapărat, în sufletul ei, voia să facă o faptă rușinoasă, pentru ca apoi să-și poată spune imediat: „Iată, ai mai făcut ceva rușinos, deci ești o făptură josnică!“ O, poate că dumneata, Aglaia, nu poţi înţelege! Știi dumneata că în această permanentă conștientizare a rușinii, pentru ea, poate, este cuprinsă o satisfacţie teribilă, nefirească, o răzbunare pe cineva? Uneori reușeam s-o aduc în starea că parcă iar vedea lumină împrejurul ei; dar imediat se revolta din nou și ajungea să mă învinuiască plin de amărăciune că mă consider mai presus decât ea (în timp ce mie nici nu-mi trecea așa ceva prin cap) și, în cele din urmă, când am cerut-o în căsătorie, mi-a declarat că nu-i pretinde nimănui nici compătimire superioară, nici ajutor, nici „ridicare în slăvi“",
    "1119": " Ai văzut-o ieri; chiar crezi că e fericită cu cei care o înconjoară, crezi că asta-i societatea ei? Nu știi cât de cultivată e și ce lucruri profunde poate înţelege! Uneori chiar mă mira! — I-ai ţinut și acolo asemeneapredici? — O, nu, continuă prinţul gânditor, fără să observe tonul întrebării Tăceam aproape tot timpul Adeseori voiam să vorbesc, dar zău că nu știam ce să spun Știi dumneata, în anumite cazuri e mai bine să nu vorbești deloc O, am iubit-o; o, am iubit-o foarte mult dar pe urmă pe urmă pe urmă a ghicit tot — Ce a ghicit? — Că mi-e numai milă de ea și că n-o mai iubesc — De unde știi că s-a îndrăgostit într-adevăr de moșierul la care a fugit? — Nu, știu tot; și-a bătut doar joc de el",
    "1120": " — Dar de dumneata nu și-a bătut joc niciodată? — N-nu Râdea din răutate; o, atunci îmi reproșa groaznic la mânie; și suferea ea însăși! Dar pe urmă o, nu-mi aduce, nu-mi aduce aminte de asta! Își acoperi faţa cu palmele — Știi că îmi scrie scrisori aproape în fiecare zi? — Deci e adevărat! strigă prinţul cuprins de îngrijorare Am auzit, dar nu-mi venea să cred — De la cine ai auzit? tresări speriată Aglaia — Rogojin mi-a spus ieri, însă nu prea clar — Ieri? Ieri dimineaţă? Când ieri? Înainte sau după concert? — După; seara, pe la ora douăsprezece — A-a, bine, dacă-i vorba de Rogojin Dar știi ce-mi scrie în scrisorile astea? — Nu mă mir de nimic; e nebună — Iată scrisorile (Aglaia scoase din buzunar trei scrisori în trei plicuri și le aruncă pe bancă, în faţa prinţului)",
    "1121": " E o săptămână întreagă de când mă imploră, mă îndeamnă, mă seduce cu ideea de a mă mărita cu dumneata Ea ei bine, e inteligentă, deși nebună, și spui adevărul când zici că e mult mai inteligentă decât mine îmi scrie că e îndrăgostită de mine și că în fiecare zi caută un prilej să mă vadă măcar de la distanţă Scrie că mă iubești, că știe acest lucru, că l-a remarcat de mult și că acolo ai vorbit cu ea despre mine Vrea să te vadă fericit; e sigură că numai eu voi fi fericirea dumitale Scrie atât de năstrușnic de ciudat N-am arătat nimănui scrisorile, te-am așteptat pe dumneata; știi ce înseamnă asta? Nu ghicești nimic? — E o nebunie; dovada nebuniei ei, rosti prinţul și buzele începură să-i tremure",
    "1122": " — Nu cumva plângi? — Nu, Aglaia, nu plâng, răspunse prinţul privind spre ea — Atunci ce să fac? Ce mă sfătuiești? Cum să primesc asemenea scrisori? — O, las-o în plata Domnului, te implor! strigă prinţul Dumneata n-ai ce face în întunecimea asta; o să fac tot posibilul ca să nu-ţi mai scrie — Dacă-i așa, înseamnă că ești un om fără inimă! strigă Aglaia Chiar nu vezi că nu pe mine, ci pe dumneata te iubește, numai pe dumneata? Ai apucat să remarci totul la ea și asta n-ai observat-o! Știi ce-i asta, știi ce înseamnă scrisorile? Gelozie; e mai mult decât gelozie! Ea dumneata chiar crezi că se va mărita într-adevăr cu Rogojin, cum scrie aici, în scrisori? S-ar sinucide chiar a doua zi după ce ne-am cununa noi! Prinţul tresări; inima i se opri în loc Dar o privea uimit pe Aglaia: i se părea ciudat să recunoască acum că acest copil este de mult femeie",
    "1123": " — Dumnezeu mi-e martor, Aglaia, că mi-aș da și viaţa ca să-i redau liniștea și s-o fac fericită, dar n-o mai pot iubi și ea știe asta! — Atunci sacrifică-te, doar ţi se potrivește atât de bine postura asta! Doar ești un mare binefăcător Și nu-mi mai spune „Aglaia“ Și mai înainte mi-ai spus, pur și simplu, „Aglaia“ Dumneata trebuie, ești obligat s-o faci să renască, trebuie să pleci cu ea din nou, ca să-i potolești și să-i liniștești inima Doar o iubești! — Nu mă pot sacrifica așa, deși odată am vrut s-o fac și poate, mai vreau încă și acum Dar știu cu siguranţă că va fi distrusă cu mine și de aceea o părăsesc Ar trebui s-o văd astăzi la ora șapte; poate că acum n-o să mă mai duc",
    "1124": " În mândria ei, nu-mi va ierta niciodată dragostea și amândoi vom pieri! E ceva nefiresc, dar în această istorie totul e nefiresc Spui că mă iubește, dar oare asta-i iubire? Cum să mai fie iubire după toate cele pe care le-am îndurat? Nu, aici e vorba de altceva, nu de dragoste! — Ce palid te-ai făcut! se sperie deodată Aglaia — Nu-i nimic; am dormit puţin; am slăbit, eu noi am discutat atunci într-adevăr despre dumneata, Aglaia — Deci e adevărat? Într-adevăr, puteai discuta cu ea despre mine și și cum ai putut să mă îndrăgești, dacă mă văzuseși o singură dată? — Nu știu cum În întunecimea mea de atunci mi se arăta ca în vis mi se năzărea, poate, un nou răsărit Nu știu cum de m-am gândit la dumneata ca la persoana cea mai apropiată",
    "1125": " Ţi-am scris atunci adevărul, că nu știu Totul n-a fost decât un vis din pricina grozăviei de atunci Pe urmă am început să studiez; trei ani n-aș fi venit aici — Deci, ai venit pentru ea? Ceva începu să tremure în vocea Aglaiei — Da, pentru ea Trecură vreo două minute de tăcere posomorâtă din partea amândurora Aglaia se ridică de pe bancă — Dacă spui, începu ea cu voce nesigură, dacă și dumneata crezi că această femeie a dumitale e nebună, să știi că pe mine nu mă interesează fanteziile ei smintite Te rog, Lev Nikolaevici, ia dumneata aceste trei scrisori și aruncă-i-le din partea mea! Și dacă, strigă deodată Aglaia, dacă mai are curajul să-mi mai trimită vreodată vreun rând, spune-i că o să mă plâng tatei și că o să fie dusă la casa de nebuni",
    "1126": " Prinţul sări în picioare, speriat de furia bruscă a Aglaiei, și deodată parcă o ceaţă căzu în faţa lui — Nu poţi simţi așa nu-i adevărat! bâigui el — E adevărat! Adevărat! strigă Aglaia, aproape pierzându-și de tot cumpătul — Ce să fie adevărat? Care adevăr? se auzi de lângă ei o voce speriată În faţa lor stătea Lizaveta Prokofievna — E adevărat că mă mărit cu Gavrila Ardalionovici! Că îl iubesc pe Gavrila Ardalionovici și fug cu el chiar mâine de-acasă! se repezi Aglaia la ea Ai auzit? Ţi-ai satisfăcut curiozitatea? Ești mulţumită cu asta? Și fugi spre casă — Nu, domnul meu, de-acum n-o să pleci, îl opri Lizaveta Prokofievna pe prinţ Fii bun și hai la mine acasă ca să ne lămurim Mare caznă, și-așa n-am dormit toată noaptea",
    "1127": " Prinţul o urmă IXtc \"IX\" Intrând în casa ei, Lizaveta Prokofievna se opri chiar în prima cameră; mai departe nu putu merge și se lăsă pe un pat, obosită de tot, uitând până și să-l invite pe prinţ să ia loc Era o încăpere destul de mare, cu o masă rotundă la mijloc, cu șemineu, cu o mulţime de flori pe etajerele de lângă ferestre și cu încă o ușă de sticlă, în peretele din fund, care dădea spre grădină Imediat intrară Adelaida și Alexandra, privindu-i întrebătoare și nedumerite pe prinţ și pe mama lor De obicei, în vilegiatură, domnișoarele se trezeau cam pe la ora zece; numai Aglaia, în ultimele două-trei zile, își luase obiceiul să se trezească puţin mai devreme și ieșea să se plimbe în grădină, totuși nu la ora șapte, ci la opt sau chiar mai târziu Lizaveta Prokofievna, care într-adevăr nu dormise toată noaptea din pricina feluritelor ei griji, se dăduse jos din pat pe la ora opt, cu gând s-o întâlnească pe Aglaia în grădină, presupunând că aceasta se și trezise; însă n-o găsise nici în grădină, nici în dormitor",
    "1128": " În acest moment se alarmase definitiv și-și trezise fiicele De la servitoare aflase că Aglaia plecase în parc înainte de ora șapte Domnișoarele râseseră de noua fantezie a fantasticei lor surori și-i făcuseră mamei lor observaţia că Aglaia se va supăra dacă ea se va duce s-o caute în parc și că, probabil, acum stă cu o carte în mână pe banca verde de care le-a vorbit acum trei zile și din pricina căreia mai că nu se certase cu prinţul Ș, care nu găsise nimic deosebit în amplasamentul acestei bănci Surprinzându-i la întâlnire și auzind cuvintele ciudate ale fiicei ei, Lizaveta Prokofievna era teribil de speriată din mai multe motive; dar, aducându-l acum cu ea pe prinţ, îi era teamă și regreta că se amestecase în ceea ce făcea fiica ei „La o adică, de ce nu putea Aglaia să se întâlnească și să discute cu prinţul în parc, chiar dacă, la urma urmelor, erau înţeleși dinainte și și-au dat întâlnire?“ — Să nu crezi, dragă prinţe, își făcu ea curaj în cele din urmă, că te-am adus aici ca să te iau la întrebări",
    "1129": " Eu, amice, după seara de ieri, poate că nici n-aș fi dorit mult timp să mă întâlnesc cu tine Se poticni puţin — Totuși ţineţi foarte mult să aflaţi cum m-am întâlnit astăzi cu Aglaia Ivanovna? îi încheie prinţul gândul, cât se poate de calm — Așa-i, ţin! explodă imediat Lizaveta Prokofievna Nu mă tem de cuvintele spuse de-a dreptul Pentru că nu jignesc pe nimeni și n-am vrut să jignesc pe nimeni — De acord, nu-i nici o jignire și e natural să vreţi să aflaţi; sunteţi mamă Astăzi m-am întâlnit cu Aglaia Ivanovna, lângă banca verde, la ora șapte fix, ca urmare a invitaţiei pe care mi-a făcut-o ieri Ieri m-a anunţat printr-un bilet că trebuie să mă vadă și să discute cu mine o problemă importantă Ne-am întâlnit și o oră întreagă am stat de vorbă despre niște chestiuni care-o privesc personal pe Aglaia Ivanovna; asta-i tot",
    "1130": " — Desigur, asta-i tot, domnul meu, nu mai încape îndoială că asta-i tot, rosti Lizaveta Prokofievna cu demnitate — Excelent, prinţe! spuse Aglaia, intrând pe neașteptate în cameră Îţi mulţumesc din toată inima că m-ai considerat incapabilă de a mă înjosi aici spunând o minciună Ţi-ajunge, maman, sau mai vrei să-l interoghezi? — Știi că până acum încă n-am avut nici un motiv să roșesc faţă de tine deși, poate, te-ai fi bucurat de asta, îi răspunse povăţuitor Lizaveta Prokofievna La revedere, prinţe; scuză-mă că te-am deranjat Sper că vei rămâne convins de stima statornică pe care ţi-o port Imediat, prinţul le făcu amândurora câte o plecăciune și ieși tăcut Alexandra și Adelaida râseră și făcură un schimb de șoapte Lizaveta Prokofievna le aruncă o privire severă — Maman, râse Adelaida, nu ziceam decât că prinţul s-a înclinat splendid; uneori e ca un sac, iar acum, deodată, parcă ar fi",
    "1131": " Evgheni Pavlovici — Delicateţea și demnitatea se învaţă de la inimă, nu de la profesorul de dans, încheie sentenţios Lizaveta Prokofievna și se duse în camera ei de sus, fără ca măcar s-o privească pe Aglaia Când prinţul se întoarse acasă, pe la ora zece, se întâlni pe terasă cu Vera Lukianovna și cu servitoarea Amândouă strângeau vasele și măturau după dezordinea din ajun — Slavă Domnului că am terminat curăţenia înainte de venirea dumneavoastră! spuse Vera cu bucurie — Bună ziua; mi se învârte puţin capul; am dormit rău; aș trage un pui de somn — Aici, pe terasă, ca ieri? Bine O să le spun tuturor să nu vă deranjeze Tata a plecat nu știu unde Servitoarea ieși; Vera dădu s-o urmeze, dar se întoarse și, îngrijorată, se apropie de prinţ — Prinţe, fie-vă milă de acest nenorocit; nu-l alungaţi astăzi",
    "1132": " — Pentru nimic în lume nu l-aș goni; va fi cum vrea el — De-acum n-o să mai facă nimic și și nu fiţi sever cu el — O, nu, de ce? — Și să nu râdeţi de el; ăsta-i lucrul cel mai important — O, câtuși de puţin! — Sunt o proastă că zic așa ceva unui om ca dumneavoastră, spuse Vera, roșind Și, chiar dacă sunteţi obosit, râse ea, întorcându-se pe jumătate ca să plece, în clipa asta ochii vă sunt atât de simpatici de fericiţi — Chiar fericiţi? întrebă prinţul cu vervă și râse bucuros Dar Vera, naivă și lipsită de afectare ca un băiat, se simţi brusc încurcată, roși mai tare și ieși din cameră „Ce drăguţă e“ se gândi prinţul și imediat uită de ea",
    "1133": " Se duse în colţul terasei, unde era patul cu masa în faţa lui, se așeză, își acoperi faţa cu palmele și stătu vreo zece minute; deodată, grăbit și îngrijorat, își băgă mâna în buzunarul lateral și scoase cele trei scrisori Dar ușa se deschise din nou și intră Kolea Prinţul păru să se bucure că trebuie să pună la loc scrisorile în buzunar și să amâne momentul lecturii — Ce incident! spuse Kolea, așezându-se pe pat și trecând direct la subiect, ca toţi oamenii cu firea lui Ce părere aveţi acum de Ippolit? Lipsită de respect? — De ce dar, Kolea, sunt obosit Apoi ar fi prea trist să începem din nou cu asta Totuși, cum se simte? — Doarme și va mai dormi două ore Înţeleg; n-aţi dormit acasă, aţi umblat prin parc",
    "1134": " desigur, tulburarea cred și eu! — De unde știi dumneata că am umblat prin parc și n-am dormit acasă? — Vera mi-a spus acum A încercat să mă convingă să nu intru; n-am rezistat și vă deranjez câteva clipe În decursul acestor două ore am vegheat lângă pat; acum i-a venit rândul lui Kostea Lebedev Burdovski a plecat Așa că, prinţe, culcaţi-vă; noapte Ba nu, zi bună! Numai să știţi că sunt uimit! — Firește toate astea — Nu, prinţe, nu; sunt uimit de Confesiune Mai ales de pasajul în care vorbește despre providenţă și viaţa de apoi Este acolo o idee gi-gan-ti-că! Prinţul îl privi blând pe Kolea, care, desigur, nu intrase decât ca să discute cât mai repede despre ideea gigantică — Dar principalul, principalul nu e doar ideea, ci întreaga situaţie! Dacă așa ceva ar scrie Voltaire, Rousseau sau Proudhon, aș citi, aș remarca, dar nu m-aș mira într-o asemenea măsură",
    "1135": " Dar omul care știe precis că-i mai rămân zece minute și vorbește așa – asta-i mândrie! Asta-i cea mai înaltă independenţă a propriei demnităţi, asta înseamnă să bravezi de-a dreptul Nu, asta-i o forţă gigantică a spiritului! Și după asta să afirmi că intenţionat n-a pus capsa – e ceva josnic, nefiresc! Să știţi că ne-a înșelat ieri, ne-a păcălit: n-am făcut cu el bagajul și n-am văzut niciodată pistolul; și-a împachetat singur lucrurile, așa că m-a luat prin surprindere Vera zice că-l lăsaţi să rămână aici; jur că nu va fi nici o primejdie, mai ales că suntem tot timpul lângă el — Care dintre voi a fost acolo peste noapte? — Eu, Kostea Lebedev, Burdovski; Keller n-a stat mult, apoi s-a dus să se culce la Lebedev, pentru că la noi n-avea unde să se întindă Ferdâșcenko a dormit și el la Lebedev, iar la ora șapte a plecat",
    "1136": " Generalul e tot timpul la Lebedev, acum e plecat și el Lebedev, poate, va veni aici imediat; nu știu de ce v-a căutat, a întrebat de două ori de dumneavoastră Să-l lase sau să nu-l lase să intre, dacă vă culcaţi? Și eu mă duc să mă culc Ah, da, aș fi vrut să vă mai spun un lucru; m-a mirat mai înainte generalul: Burdovski m-a trezit înainte de ora șapte, poate chiar la șase, ca să fac de gardă; am ieșit pentru o clipă; mă întâlnesc pe neașteptate cu generalul, care era încă atât de ameţit, încât nu m-a recunoscut; stătea dinaintea mea ca un stâlp; de îndată ce s-a dezmeticit, s-a și repezit la mine: „Cum se simte, cică, bolnavul? Veneam să aflu starea bolnavului“ I-am dat raportul: așa și așa „Asta-i bine, zice, dar principalul e că veneam, de asta de fapt m-am și sculat, ca să te previn; am toate motivele să bănuiesc că în prezenţa domnului Ferdâșcenko nu se poate vorbi orice și",
    "1137": " trebuie să vă abţineţi“ Înţelegeţi, prinţe? — Oare? De altfel nouă ne e indiferent — Da, fără îndoială, ne e indiferent, doar nu suntem masoni! Așa că m-am mirat chiar că generalul venea cu intenţia să mă trezească pentru atâta lucru — Spui că Ferdâșcenko a plecat? — La ora șapte; a trecut pe la mine; eu făceam de gardă! Mi-a zis că merge să-și termine somnul la Vilkin, este aici un beţiv pe care îl cheamă Vilkin Bine, am plecat! Dar iată-l și pe Lukian Timofeici Prinţului îi e somn, Lukian Timofeici; fă cale întoarsă! — Numai câteva clipe, mult stimate prinţ, în legătură cu o chestiune importantă din punctul meu de vedere, spuse Lebedev intrând, vorbind forţat și cu un ton vibrant, după ce se înclină plin de importanţă De-abia se întorsese și nici măcar nu apucase să intre în atenansa lui, așa că-și ţinea încă pălăria în mână",
    "1138": " Chipul îi era îngrijorat și avea întipărită pe el o nuanţă deosebită, neobișnuită a propriei demnităţi Prinţul îl invită să ia loc — Ai întrebat de două ori de mine? Poate-ţi faci griji din pricina întâmplării de aseară — La băiatul de aseară vă referiţi, prinţe? O, nu; aseară gândurile îmi erau în dezordine dar astăzi nici nu mă gândesc să vă contracarez ipotezele cu ceva — Contraca cum ai spus? — Am spus: să contracarez; cuvântul e franţuzesc, ca o mulţime de alte cuvinte intrate în alcătuirea limbii ruse; dar nu ţin în mod deosebit la el — Nu știu ce-i azi cu dumneata, Lebedev, îţi dai importanţă și o faci pe ceremoniosul, vorbești parcă silabisind, râse prinţul — Nikolai Ardalionovici! i se adresă Lebedev lui Kolea cu un ton aproape umil Având să-i comunic prinţului o problemă, care privește numai",
    "1139": " — Firește, se înţelege, se înţelege, nu-i treaba mea! La revedere, prinţe! spuse Kolea și se retrase imediat — Îmi place copilul ăsta pentru că înţelege repede, spuse Lebedev, uitându-se în urma lui Băiatul e vioi, deși sâcâitor Am avut un ghinion extrem, mult stimate prinţ, ieri-seară sau astăzi în zori ezit încă să indic timpul exact — Ce s-a întâmplat? — Mi-au dispărut patru sute de ruble din buzunarul lateral, mult stimate prinţ; le-a pus cineva cruce! adăugă el cu un zâmbet acru — Ai pierdut patru sute de ruble? Îmi pare rău — Mai ales pentru un om sărman, care trăiește cinstit din munca lui — Desigur, desigur; cum așa? — Din pricina vinului Mult stimate prinţ, am venit la dumneavoastră ca la providenţă Suma de patru sute de ruble în argint am primit-o ieri la ora cinci după-amiază de la un datornic și m-am întors aici cu trenul",
    "1140": " Portofelul îl aveam în buzunar Schimbându-mă de tunică și îmbrăcându-mă cu redingota, am mutat banii în redingotă, gândindu-mă să-i am asupra mea, întrucât seara intenţionam să-i dau la rugămintea cuiva așteptându-l pe procurist — Apropo, Lukian Timofeici, e adevărat că ai dat anunţ la ziare că împrumuţi bani, primind drept gaj obiecte de aur sau argint? — Prin procurist; numele meu n-a fost nicăieri indicat, nici adresa Având un capital neînsemnat și ţinând cont de înmulţirea familiei, fiţi și dumneavoastră de acord că o dobândă onestă — Sigur că da, sigur că da; n-am vrut decât să mă informez; scuză-mă că te-am întrerupt — Procuristul n-a venit Între timp a fost adus nenorocitul; prânzisem și eram într-o dispoziţie avântată; au venit musafirii, au băut ceai și eu m-am înveselit spre propria mea pagubă",
    "1141": " Iar târziu de tot, când a intrat acest Keller și ne-a anunţat ziua dumneavoastră festivă și dispoziţiile cu privire la șampanie, eu, dragă și mult stimate prinţe, având o inimă (ceea ce dumneavoastră aţi remarcat cu siguranţă, întrucât o merit), având o inimă, n-aș zice sensibilă, dar, în orice caz, recunoscătoare, lucru cu care mă mândresc, ca să confer mai multă solemnitate întrunirii care se pregătea și așteptând să vă felicit personal, am avut ideea să mă dezbrac de vechitura de pe mine și să mă gătesc iarăși cu tunica pe care mi-o scosesem la întoarcerea acasă, gest pe care l-am și făcut, după cum, probabil, aţi remarcat, prinţe, văzându-mă toată seara în tunică Schimbându-mă de haine, mi-am uitat portofelul în redingotă Adevărat că atunci când Dumnezeu vrea să te pedepsească, îţi ia mai întâi minţile Și de-abia astăzi, la șapte și jumătate, trezindu-mă, am sărit ca un descreierat, m-am repezit de prima dată la redingotă, dar n-am găsit decât buzunarul gol! Portofelul parcă l-a înghiţit pământul",
    "1142": " — Ah, ce neplăcut! — Chiar că-i neplăcut; și dumneavoastră, cu mare tact, aţi găsit acum expresia trebuincioasă, adăugă Lebedev, nu fără o undă de maliţiozitate — Totuși, cum începu prinţul să se alarmeze, căzând pe gânduri Chestiunea-i serioasă — Chiar că-i serioasă; încă un cuvânt găsit de dumneavoastră, prinţe, pentru desemnarea — Ah, ajungă-ţi, Lukian Timofeici, ce-i aici de găsit? Nu cuvintele au importanţă Presupun că, în stare de ebrietate fiind, ai fi putut să-l lași să-ţi cadă din buzunar, nu? — Aș fi putut Totul este posibil în stare de ebrietate, după cum v-aţi exprimat cu sinceritate, mult stimate prinţ! Dar, vă rog să chibzuiţi: dacă, schimbându-mă de redingotă, ar fi alunecat portofelul din buzunar, atunci obiectul alunecat ar trebui să zacă tot aici, pe dușumea Deci, unde-i acest obiect? — Nu cumva l-ai pus prin vreun sertar, în birou? — Am căutat peste tot, am scotocit peste tot, mai ales că nu l-am ascuns nicăieri și n-am deschis nici un sertar, ceea ce-mi amintesc clar",
    "1143": " — În dulăpior te-ai uitat? — De la bun început și chiar de câteva ori în cursul zilei Dar cum puteam să-l pun în dulăpior, cu adevărat stimate prinţ? — Recunosc, Lebedev, că asta mă îngrijorează Așadar, l-a găsit cineva pe dușumea? — Sau l-a furat din buzunar! Sunt două alternative — Asta mă îngrijorează foarte mult, pentru că cine ar fi putut s-o facă Asta-i întrebarea! — Fără nici o îndoială, asta-i întrebarea de căpătâi; prealuminate prinţ, găsiţi extraordinar de exact cuvintele, noţiunile și definiţi situaţiile — Ah, Lukian Timofeici, termin-o cu persiflările, aici — Astea-s persiflări! strigă Lebedev, plesnind din palme — Gata-gata, bine, nu mă supăr, altceva e la mijloc sunt îngrijorat din pricina oamenilor Dumneata bănuiești pe cineva? — Întrebarea-i foarte grea și foarte complicată! Pe servitoare n-o pot bănui: a stat în bucătăria ei",
    "1144": " Pe copiii mei, de asemeni — Asta ar mai lipsi! — Deci, e cineva dintre musafiri — Dar se poate una ca asta? — E imposibil la modul absolut și în cel mai înalt grad, dar neapărat trebuie să fie așa Sunt, totuși, de acord să accept ideea și chiar sunt convins că, dacă e vorba de furt, acesta n-a fost săvârșit seara, când toţi erau adunaţi, ci noaptea sau chiar spre dimineaţă, și făptașul e unul dintre cei care au dormit aici — Ah, Dumnezeule! — Desigur, îi exclud pe Burdovski și pe Nikolai Ardalionovici; ei nici măcar n-au intrat la mine — Cred și eu, n-ai putea să-i suspectezi nici dacă ar fi intrat! Cine a dormit la dumneata? — Punându-mă și pe mine la socoteală, au dormit la noi patru inși în două camere care dau una într-alta: eu, generalul, Keller și domnul Ferdâșcenko",
    "1145": " Așadar, e unul dintre noi patru! — Adică din trei; dar cine să fie? — M-am inclus și pe mine pentru nepărtinire și ordine; dar fiţi de acord, prinţe, că nu puteam să-mi fur singur banii, deși s-au mai văzut asemenea cazuri pe lume — Ah, Lebedev, ce plicticos ești! strigă prinţul nerăbdător Treci la subiect, n-o mai lungi! — Prin urmare, mai rămân trei și în primul rând domnul Keller, un om instabil, un om băutor și liberal în unele cazuri, adică în ce privește buzunarul; în rest, ca să zic așa, înclinaţiile lui sunt mai degrabă cavalerești, mai degrabă medievale, decât liberale A dormit mai întâi aici, în camera bolnavului și de-abia în toiul nopţii și-a mutat locul la noi, sub pretextul că dușumeaua goală e prea tare ca să poată dormi pe ea — Îl suspectezi? — L-am suspectat",
    "1146": " Când, după ora șapte, am sărit din pat ca un descreierat și m-am plesnit cu palma peste frunte, l-am trezit imediat pe general, cufundat în somnul inocenţei Luând cunoștinţă de ciudata dispariţie a lui Ferdâșcenko, care, în sine, ne-a trezit bănuiala, ne-am hotărât amândoi pe loc să-l percheziţionăm pe Keller care zăcea precum precum aproape ca un ghimpe L-am scotocit peste tot: în buzunare n-avea nici o centimă și chiar n-am găsit nici un buzunar care să nu fie spart O batistă albastră, în carouri, din bumbac, într-o stare mizerabilă Am găsit chiar și o scrisorică de amor, de la o cameristă, care-i cerea bani și-l ameninţa, precum și crâmpeie din foiletonul pe care îl știţi Generalul a decis că e nevinovat Pentru ca să ne informăm complet, l-am trezit, l-am înghiontit din greu până a deschis ochii; de-abia a fost în stare să priceapă despre ce-i vorba; a căscat gura, era buimac de pe urma beţiei, expresia feţei îi era neghioabă și inocentă, chiar idioată; nu-i el! — Ah, cât mă bucur! oftă bucuros prinţul",
    "1147": " Totuși, mi-era frică pentru el — Vă era frică? Deci aveaţi deja motive pentru asta? întrebă Lebedev, mijindu-și ochii — O, nu, am zis doar așa, își înghiţi prinţul vorba M-am exprimat teribil de prostește, zicând că-mi era frică Lebedev, fii bun și nu spune asta nimănui — Prinţe, prinţe! Cuvintele dumneavoastră sunt în inima mea în profunzimea inimii mele! Acolo-i o tăcere de mormânt! rosti cu exaltare Lebedev, punându-și mâna la inimă — Bine, bine! Deci, Ferdâșcenko a fost? Adică, vreau să spun: îl bănuiești pe Ferdâșcenko? — Pe cine, dacă nu pe el? spuse sincer Lebedev, privindu-l atent pe prinţ — Sigur că da, firește pe cine altcineva Adică, totuși, ce dovezi ai? — Dovezi sunt În primul rând, dispariţia la ora șapte sau chiar înainte de șapte",
    "1148": " — Știu, mi-a zis Kolea că a trecut pe la el să-i spună că se duce să-și termine somnul la am uitat cum îl cheamă, la un prieten de-al lui — La Vilkin Așadar, Nikolai Ardalionovici v-a și povestit? — Nu mi-a spus nimic despre furt — Nici nu știe, pentru că deocamdată păstrez secretul Deci, se duce la Vilkin: s-ar părea că nu-i nimic ciudat în faptul că un beţiv se duce la altul de teapa lui, chiar dacă se duce cu noaptea în cap și fără nici un motiv, nu-i așa? Însă cred că tocmai aici se descoperă o urmă: plecând, lasă adresa Acum, prinţe, urmăriţi sensul întrebării: de ce a lăsat adresa? De ce ţine să treacă pe la Nikolai Ardalionovici, făcând un ocol și-i zice că „mă duc, cică, să-mi termin somnul la Vilkin“? Și pe cine l-ar putea interesa că pleacă și, mai ales, că se duce la Vilkin? La ce bun să dea de știre? Nu, aici e o subtilitate, o subtilitate hoţească! Asta înseamnă: „Uite, cică, în mod intenţionat nu-mi ascund urmele, ce fel de hoţ mai pot fi după așa ceva? Oare un hoţ ar fi anunţat unde se duce?“ E o precauţie excesivă de a îndepărta bănuielile și, ca să zic așa, de a șterge urmele de pe nisip",
    "1149": " M-aţi înţeles, mult-stimate prinţ? — Am înţeles, am înţeles foarte bine, dar nu-i prea puţin? — Iată o a doua dovadă: pista se dovedește a fi falsă, iar adresa respectivă – inexactă După un ceas, adică la ora opt, băteam deja la ușa lui Vilkin; stă aproape, la cinci străzi de aici, și chiar ne cunoaștem N-am găsit acolo nici un Ferdâșcenko Deși am aflat de la servitoarea, care-i cu desăvârșire surdă, că într-adevăr cu o oră mai înainte cineva sunase și încă destul de tare, așa că rupsese chiar cordonul soneriei Dar servitoarea nu i-a deschis, nedorind să-l trezească pe domnul Vilkin și, poate, nedorind nici ea să se dea jos din pat Se mai întâmplă — Și astea-s toate dovezile dumitale? Sunt prea puţine — Prinţe, dar judecaţi și dumneavoastră: pe cine să bănuiesc? încheie înduioșător Lebedev și o scânteie de șiretenie licări în surâsul lui ironic",
    "1150": " — Ar fi bine să mai scotocești încă o dată prin camere și prin sertare! rosti prinţul îngrijorat, după ce se gândi câtva timp — Le-am scotocit! oftă și mai înduioșător Lebedev — Hm! Și de ce, de ce trebuia să te schimbi de redingota aceea!? exclamă prinţul, bătând înciudat cu pumnul în masă — Întrebarea e dintr-o comedie veche Dar, preablândule prinţ! Văd că puneţi prea mult la inimă necazul meu! Nu merit Adică, unul ca mine nu merită; dar dumneavoastră suferiţi și pentru hoţ pentru acest om de nimic, care-i domnul Ferdâșcenko? — Da, da, într-adevăr m-ai făcut să mă îngrijorez, îl întrerupse prinţul distrat și nemulţumit Deci, ce intenţie ai dacă ești atât de sigur că hoţul este Ferdâșcenko? — Prinţe, mult stimate prinţe, cine altul ar putea să fie? o scălda Lebedev, cu înduioșare crescândă",
    "1151": " Căci faptul că nu mai am la cine mă gândi de rău și, ca să zic așa, absoluta imposibilitate de a bănui pe altcineva, cu excepţia domnului Ferdâșcenko, toate astea, ca să zic așa, sunt încă o dovadă împotriva domnului Ferdâșcenko, sunt de-acum a treia dovadă! Căci, întreb din nou, cine altul ar putea să fie? Doar n-o să-l suspectez pe domnul Burdovski, he-he-he? — Asta chiar că ar fi absurd! — Doar nu pe general, la urma urmei, he-he-he? — Ce-i cu prostiile astea? rosti prinţul aproape supărat, foindu-se în loc — Sigur că-s prostii! He-he-he! Și m-a făcut să râd omul ăsta, adică generalul! Mergeam mai adineaori pe urme proaspete la Vilkin și trebuie să vă spun că generalul era și mai uluit decât mine; când eu, după dispariţia banilor, primul lucru pe care l-am făcut a fost că l-am trezit, era atât de stupefiat, încât s-a schimbat la faţă, a roșit, a pălit și, brusc, l-a apucat o indignare atât de crâncenă și de onestă, încât nici eu nu mă așteptam la așa ceva din partea lui",
    "1152": " E omul cel mai cumsecade! Minte tot timpul, din slăbiciune, dar e un om cu trăiri superioare, un om în același timp prea puţin perspicace, care îţi insuflă cea mai deplină încredere datorită inocenţei sale V-am mai spus, mult stimate prinţ, că nu am pentru el doar o slăbiciune, ci chiar îl iubesc Subit, se oprește în mijlocul străzii, își descheie redingota, își dezgolește pieptul: „Percheziţionează-mă, zice, pe Keller l-ai percheziţionat, pe mine de ce nu mă percheziţionezi? Așa o cere, zice, dreptatea!“ Îi tremurau mâinile și picioarele, chiar se făcuse alb de tot la faţă, era cumplit de tot Am râs „Ascultă, zic, generale, dacă altul mi-ar fi spus asta despre tine, mi-aș fi rupt imediat capul cu mâinile mele, l-aș fi pus pe o tipsie mare și l-aș fi dus pe tipsie celor care ar avea îndoieli: «Iată, cică, vedeţi capul ăsta, deci cu propriul meu cap garantez pentru el, și nu numai cu capul, ci sunt gata să sar și în foc»",
    "1153": " Uite, îi zic, cum sunt gata să garantez pentru tine!“ În clipa asta s-a aruncat în braţele mele, tot în mijlocul străzii, a început să lăcrimeze, tremura și m-a strâns atât de tare la piept, încât m-a podidit un val de tuse pe care de-abia mi l-am potolit „Tu, zice, ești singurul prieten care mi-a mai rămas în nenorocirile mele!“ E un om sentimental! Ei bine, desigur, imediat mi-a relatat pe drum o anecdotă potrivită situaţiei; cică, în tinereţe, ar fi fost și el bănuit de dispariţia a cinci sute de mii de ruble, dar că a doua zi s-a aruncat în flăcările unei case care ardea, i-a scos din foc pe contele care îl suspecta și pe Nina Alexandrovna, care pe-atunci era încă domnișoară Contele l-a îmbrăţișat și astfel a avut loc căsătoria lui cu Nina Alexandrovna, iar a doua zi, în ruinele rămase de pe urma incendiului, s-a găsit caseta cu banii dispăruţi; era de fier, de fabricaţie englezească, cu încuietoare secretă și căzuse cumva sub dușumea, încât nimeni nu și-a dat seama și a fost descoperită de-abia după incendiu",
    "1154": " O minciună sfruntată Dar când a adus vorba de Nina Alexandrovna, a început chiar să scâncească Nina Alexandrovna e o femeie foarte distinsă, deși e supărată pe mine — Nu vă cunoașteţi? — Aproape deloc, însă mi-aș dori din tot sufletul să o cunosc, măcar ca să mă justific în faţa dumneaei Nina Alexandrovna îmi impută că, pasămite, l-aș strica pe soţul ei cu beţia Însă eu nu doar că nu-l stric, ci mai curând îl potolesc: poate că-l îndepărtez de amicii care l-ar duce de râpă Pe deasupra, mi-e prieten și, recunosc faţă de dumneavoastră, de-acum nu-l mai las de capul lui, adică așa: unde se duce el, mă duc și eu, căci la el numai cu sentimentalismul poţi avea succes Acum nu-și mai vizitează deloc căpităneasa, deși în taină trage într-acolo și uneori oftează după ea, mai ales în fiecare dimineaţă când se scoală și se încalţă cu cizmele; nu știu de ce i se întâmplă tocmai în vremea asta",
    "1155": " Nu cumva v-a cerut bani, mult stimate prinţ? — Nu, nu mi-a cerut — Se jenează A vrut s-o facă: chiar mie mi s-a destăinuit că vrea să vă inoportuneze, dar se jenează, întrucât l-aţi împrumutat recent și, pe deasupra, bănuiește că nu o să-i daţi Asta mi-a spus ca unui prieten — Dar dumneata nu-i dai bani? — Prinţe! Mult stimate prinţe! Nu doar bani, dar de dragul acestui om, eu, ca să zic așa, chiar viaţa nu, de altfel, nu vreau să exagerez, nu viaţa, dar dacă, să zicem, s-ar întâmpla să fie o criză de friguri, un furuncul sau chiar o tuse, atunci, zău, aș fi gata să le îndur, firește, numai dacă ar fi mare nevoie de așa ceva; căci îl consider un om mare, dar pierdut! Asta-i, nu doar bani! — Prin urmare, îi dai bani? — N-nu; bani nu i-am dat; știe și singur că n-o să-i dau, dar îl refuz numai gândindu-mă că așa va deveni mai cumpătat și se va îndrepta",
    "1156": " Acum se ţine scai de mine să-l iau la Petersburg; căci plec la Petersburg ca să dau de domnul Ferdâșcenko și să bat fierul cât e cald, știind precis că e în oraș Generalul meu fierbe de mama focului; însă bănuiesc că la Petersburg o va șterge din preajma mea ca să-și viziteze căpităneasa Recunosc că intenţionez chiar să-l slobozesc, cum ne-am și înţeles deja să ne despărţim imediat după sosire și s-o apucăm în direcţii diferite, ca să ne fie mai ușor să-l surprindem pe domnul Ferdâșcenko Deci, o să-l las să plece și apoi, din senin, o să-l găsesc la căpităneasă – propriu-zis numai ca să-l fac de ocară, în calitatea lui de om cu familie și de om în general — Numai să nu faci scandal, Lebedev, pentru Dumnezeu, să nu cumva să faci scandal, spuse prinţul cu jumătate de glas, foarte îngrijorat",
    "1157": " — O, nu, vreau doar să-l fac de ocară și să văd ce mutră va avea, căci multe concluzii poţi trage după fizionomia unui om, mult stimate prinţ, mai ales a unui asemenea om! Ah, prinţe! Deși necazul mi-e mare, nici măcar acum nu pot să nu mă gândesc la el și la corijarea moralităţii lui Am o foarte mare rugăminte la dumneavoastră, mult stimate prinţe, recunosc chiar că, propriu-zis, pentru asta am și venit: îi cunoașteţi familia și chiar aţi locuit la ei, așa că, preablândule prinţ, dacă v-aţi hotărî să mă sprijiniţi, numai de dragul generalului și a fericirii lui Lebedev chiar își împreună mâinile, ca pentru rugăciune — Ce? Cum să te sprijin? Fii sigur, Lebedev, că aș dori să te înţeleg întru totul — Numai având această convingere am venit la dumneavoastră! Prin intermediul Ninei Alexandrovna aţi putea acţiona; observându-l și, ca să zic așa, urmărindu-l permanent pe Excelenţa Sa, în sânul propriei familii",
    "1158": " Eu, din păcate, nu o cunosc pe deasupra, și Nikolai Ardalionovici, care vă divinizează, ca să zic așa, din toate străfundurile sufletului lui tânăr, ar putea fi, cred eu, de ajutor — N-nu Să n-o amestecăm pe Nina Alexandrovna în această tărășenie Doamne ferește! Nici pe Kolea De altfel, poate că încă nu te înţeleg, Lebedev — Păi nici nu-i nimic de înţeles! strigă Lebedev și chiar se bâţâi pe scaun Numai, numai sensibilitate și gingășie – acestea-s medicamentele pentru bolnavul nostru Prinţe, îmi permiteţi să-l consider bolnav? — Asta chiar îmi demonstrează că ești delicat și inteligent — O să vă explic cu un exemplu, luat din practică, pentru mai multă claritate Vedeţi ce fel de om este: are acum o slăbiciune pentru această căpităneasă, la care nu-și poate face apariţia fără bani și la care eu intenţionez să-l prind astăzi asupra faptului, numai spre binele lui; dar să presupunem că n-ar fi căpităneasa la mijloc și că el chiar ar săvârși o infracţiune adevărată sau, să zicem, o faptă necinstită oarecare (deși e cu totul incapabil de așa ceva), chiar și atunci, vă zic eu, numai prin gingășie, ca să zic așa, afli totul de la el, căci e omul cel mai sensibil din lume! Credeţi-mă, n-ar rezista nici cinci zile, s-ar da singur de gol, ar începe să plângă și ar recunoaște totul, și mai ales dacă acţionăm cu dibăcie și onestitate, prin intermediul supravegherii din partea familiei și a dumneavoastră, ţinându-i sub observaţie, ca să zic așa, toate apucăturile și toţi pașii",
    "1159": " O, prea bunule prinţ! sări Lebedev cuprins parcă de inspiraţie Să nu credeţi că afirm că el este cu siguranţă Eu, ca să zic așa, sunt gata și-acum să-mi vărs tot sângele pentru el, deși, fiţi și dumneavoastră de acord, că necumpătarea și beţia și căpităneasa și toate astea la un loc ar putea să-l împingă la orice — Desigur, sunt întotdeauna gata să sprijin atingerea acestui ţel, spuse prinţul, ridicându-se Numai că, recunosc faţă de dumneata, Lebedev, sunt îngrozitor de alarmat; spune-mi, doar încă într-un cuvânt, spui singur că încă îl mai bănuiești pe domnul Ferdâșcenko? — Păi pe cine altul? Pe cine să mai bănuiesc, sincere prinţ? își împreună iarăși, înduioșător, mâinile Lebedev, zâmbind cu umilinţă Prinţul se încruntă și se ridică în picioare — Vezi dumneata, Lukian Timofeici, o greșeală ar fi îngrozitoare",
    "1160": " Acest Ferdâșcenko n-aș vrea să-l vorbesc de rău dar acest Ferdâșcenko adică, cine știe, ar putea să fie chiar el! Vreau să spun că, poate, e într-adevăr mai capabil de asta, decât decât celălalt Lebedev făcu ochii mari și ciuli urechile — Vezi dumneata, se încurcă prinţul și mai mult și se încruntă, umblând înainte și înapoi prin cameră și străduindu-se să nu se mai uite la Lebedev, vezi dumneata, mi s-a adus la cunoștinţă mi s-a spus despre domnul Ferdâșcenko cum că, pe lângă toate celelalte, ar fi un om în prezenţa căruia trebuie să ne abţinem și să nu spunem nimic de prisos, mă înţelegi? Vreau să zic că, poate, era într-adevăr mai în stare s-o facă decât celălalt adică, știi, nu trebuie să greșim, – asta-i principalul, mă înţelegi? — Cine v-a spus așa ceva despre domnul Ferdâșcenko? sări Lebedev ca ars",
    "1161": " — Așa mi s-a șoptit; de altminteri, nici eu nu cred Îmi pare grozav de rău că am fost nevoit să divulg acest lucru, te încredinţez că nici eu nu cred e o prostie Ptiu, ce prostie am făcut! — Vedeţi, prinţe, se cutremură cu totul Lebedev, ce-aţi spus acum e important, e foarte important, adică nu în ce-l privește pe domnul Ferdâșcenko, ci în privinţa felului cum a ajuns la dumneavoastră această informaţie (Spunând toate acestea, Lebedev alerga după prinţ înainte și înapoi, încercând să intre în cadenţă cu el) Iată, prinţe, ce vă relatez și eu acum: generalul, mai înainte, când mergeam împreună spre acest Vilkin, după ce apucase deja să-mi spună povestea cu incendiul și, firește, fierbând de indignare, a început subit să-mi facă aceleași aluzii cu privire la domnul Ferdâșcenko, dar erau atât de incoerente și alandala, încât, fără voie, i-am pus câteva întrebări de pe urma cărora m-am convins că această informaţie nu e decât rodul inspiraţiei Excelenţei Sale",
    "1162": " Ca să zic așa, aluziile le-a făcut din bunătate sufletească Doar și de minţit minte pentru că nu-și poate stăpâni duioșia Acum binevoiţi să vedeţi: dacă a minţit, și eu unul sunt sigur de asta, atunci în ce modalitate puteţi afla dumneavoastră ceva? Înţelegeţi-mă, prinţe, la el a fost vorba de-un moment de inspiraţie, prin urmare, cine vă putea transmite? Asta-i important și ca să zic așa — Mi-a spus Kolea mai adineaori, iar lui i-a spus mai devreme generalul, pe care l-a întâlnit la ora șase; după șase, în tindă, unde a ieșit cine știe de ce Și prinţul îi povesti totul amănunţit — Ei bine, asta-i ceea ce se cheamă urmă, râse neauzit Lebedev, frecându-și palmle Așa m-am gândit și eu! Asta înseamnă că Excelenţa Sa și-a întrerupt expres somnul inocent, pe la ora șase, ca să se ducă să-și trezească fiul iubit și să-l prevină de extraordinara primejdie pe care o presupune vecinătatea domnului Ferdâșcenko! În atari condiţii, ce persoană periculoasă e domnul Ferdâșcenko și ce mare e îngrijorarea părintească a Excelenţei Sale, ha-ha-ha!",
    "1163": " — Ascultă, Lebedev, se fâstâci prinţul de tot, ascultă, acţionează pe tăcute! Nu fă zarvă! Te rog, Lebedev, te implor În cazul acesta, jur că o să te ajut, dar să nu știe nimeni, să nu știe nimeni! — Puteţi fi sigur de asta, prinţ bun, sincer și cumsecade ce sunteţi! strigă Lebedev cuprins de-o inspiraţie categorică Puteţi fi sigur că toate astea vor muri în nobila mea inimă! Cu pași ușori, împreună! Cu pași ușori, împreună! Doar chiar tot sângele meu Prealuminate prinţ, sunt josnic și cu sufletul, și cu spiritul, dar ia întrebaţi-l chiar pe oricare ticălos, nu doar pe un om josnic: cu cine-i mai bine pentru el să aibă de-a face, cu un ticălos de teapa lui sau cu un om de o asemenea nobleţe ca a dumneavoastră, prinţe, care sunteţi omul cel mai sincer din lume? Va răspunde: cu omul nobil și în asta se află triumful virtuţii! La revedere, mult stimate prinţ! Cu pași ușori",
    "1164": " cu pași ușori și împreună! Xtc \"X\" Prinţul înţelese, în sfârșit, de ce îl lua cu frig de fiecare dată când atingea aceste trei scrisori și de ce amânase până spre seară momentul când avea să le citească Atunci când, în cursul dimineţii, se cufundase într-un somn greu pe patul lui, încă nehotărându-se să desfacă unul dintre cele trei plicuri, iarăși avu un vis apăsător și iarăși veni la el aceeași „criminală“ Ea îl privi iarăși cu lacrimile scânteindu-i pe genele lungi, iar îl chemă cu ea și el se trezi iarăși, ca mai înainte, amintindu-și chinuitor chipul ei Ar fi vrut să plece pe loc la ea, dar nu putu; în sfârșit, aproape disperat, desfăcu scrisorile și începu să citească Și aceste scrisori semănau cu un vis Uneori ai vise ciudate, imposibile și nefirești; trezindu-te, ţi le amintești, dar te și miri de un lucru bizar: îţi amintești în primul rând că raţiunea nu te-a părăsit nici o clipă pe toată durata visului, îţi amintești chiar că ai acţionat extrem de ingenios și logic în tot acest timp lung-prelung, când te-au înconjurat ucigașii, când umblau cu viclenii, își ascundeau intenţiile, se purtau prietenește cu tine în timp ce aveau armele gata pregătite sau doar așteptau vreun semnal, îţi amintești cu câtă dibăcie, în sfârșit, i-ai păcălit, te-ai ascuns de ei, apoi ţi-ai dat seama că ei știu pe de rost stratagema ta, că știu unde te-ai ascuns; dar ai fost ingenios și i-ai păcălit din nou, toate acestea ţi le amintești clar",
    "1165": " Dar de ce în același timp raţiunea ta a fost în stare să se împace cu absurdităţile și imposibilităţile evidente, de care, printre altele, îţi era ticsit visul? Unul dintre ucigași, sub ochii tăi, s-a prefăcut în femeie și – din femeie – într-un pitic mic, știrb, scârbos, și tu ai acceptat asta pe loc ca pe un fapt împlinit, aproape fără cea mai mică îndoială, și asta chiar în timp ce, pe de altă parte, raţiunea ta era cât se poate de încordată, dovedea o forţă extraordinară, ingeniozitate, perspicacitate, logică? Atunci de ce, trezindu-te din vis și intrând deja cu totul în realitate, simţi aproape de fiecare dată, iar uneori cu o neobișnuită forţă a impresiei că împreună cu visul lași în urmă ceva nebănuit pentru tine? Râzi de absurditatea visului tău și simţi în același timp că în împletirea acestor absurdităţi se află o idee, dar o idee care deja acţionează, ceva care ţine de viaţa ta reală, ceva care există și a existat întotdeauna în inima ta; parcă visul tău a rostit ceva nou, profetic, așteptat de tine; impresia ta e puternică, e îmbucurătoare sau uimitoare, însă în ce constă ea și ce ţi s-a spus – toate acestea nici nu le poţi înţelege, nici nu ţi le poţi aminti",
    "1166": " Aproape aceeași senzaţie o avea prinţul după lectura celor trei scrisori Dar încă înainte de a le desface, simţise că însuși faptul existenţei și posibilităţii lor seamănă cu un coșmar Cum s-a hotărât ea să-i scrie ei? se întreba el, rătăcind seara de unul singur (uneori nedându-și nici el seama pe unde merge) Cum a putut să-i scrie despre asta și cum a putut încolţi în mintea ei o idee atât de smintită? Dar această idee fusese deja pusă în practică și cel mai surprinzător pentru el era că, în timp ce citea aceste scrisori, și el aproape credea în posibilitatea și chiar în îndreptăţirea acestei idei Da, firește, era un vis, un coșmar și o nebunie; dar tot aici era conţinut și ceva care era chinuitor– real și dureros – de îndreptăţit, ceva care justifica și visul, și coșmarul, și nebunia Câteva ore la rând parcă fusese obsedat de cele citite, își amintea mereu fragmente, se oprea asupra lor, medita la ele",
    "1167": " Uneori chiar îi venea să-și spună că toate acestea le presimţise și le prevăzuse dinainte; chiar i se părea că a citit toate acestea cândva, demult, și că toate iluziile după care tânjise de atunci, care îl chinuiseră și de care îi fusese frică –, toate acestea erau conţinute în scrisorile pe care le citise demult „Când veţi desface această scrisoare (așa începea prima misivă), uitaţi-vă mai întâi la semnătură Semnătura vă va spune și vă va explica totul, așa că n-am de ce să mă justific în faţa dumneavoastră și nu trebuie să vă dau explicaţii Dacă v-aș fi câtuși de puţin egală, aţi putea să vă supăraţi pentru această insolenţă; dar cine sunt eu și cine sunteţi dumneavoastră? Suntem doi poli opuși și eu, în ochii dumneavoastră, sunt prea din cale-afară, încât nu vă pot nicicum jigni, chiar dacă aș vrea s-o fac“ În continuare, în alt loc, scria: „Să nu luaţi cuvintele mele drept un entuziasm bolnav al unei minţi bolnave, însă pentru mine sunteţi perfecţiunea! V-am văzut, vă văd în fiecare zi",
    "1168": " Dar nu vă judec; nu prin raţiune am ajuns la concluzia că sunteţi perfecţiunea întruchipată; pur și simplu am ajuns la credinţa aceasta Însă am un păcat faţă de dumneavoastră: vă iubesc Perfecţiunea nu poate fi iubită; perfecţiunea poate fi privită doar ca perfecţiune, nu-i așa? Totuși eu sunt îndrăgostită de dumneavoastră; deși iubirea îi face pe oameni egali, nu vă faceţi griji, n-am ajuns să mă cred egala dumneavoastră nici în gândurile mele cele mai tainice V-am scris: «Nu vă faceţi griji»; parcă vă puteţi face griji? Dacă ar fi posibil, aș săruta urmele lăsate de picioarele dumneavoastră O, nu mă cred egala dumneavoastră Uitaţi-vă la semnătură, uitaţi-vă mai repede la semnătură!“ „Totuși, observ (scria ea în altă scrisoare) că vă unesc cu el și nu v-am întrebat niciodată dacă îl iubiţi El s-a îndrăgostit de dumneavoastră, văzându-vă o singură dată",
    "1169": " Își amintea de dumneavoastră ca de o «lumină»; sunt propriile lui cuvinte, de la el le-am auzit Dar și fără cuvinte am înţeles că sunteţi lumina pentru el Am trăit lângă el o lună întreagă și aici am înţeles că și dumneavoastră îl iubiţi; dumneavoastră și el sunteţi totuna pentru mine“ „Cum se poate (scria ea în continuare), ieri am trecut pe lângă dumneavoastă și parcă aţi roșit? Nu se poate, mi s-a părut mie Dacă v-ar duce cineva în cea mai murdară speluncă și v-ar arăta viciul gol-goluţ, nu trebuie să roșiţi; nu puteţi nicidecum să vă indignaţi din pricina jignirii Puteţi să-i urâţi pe acești oameni ticăloși și josnici, dar nu în numele dumneavoastră, ci în numele altora, al celor pe care ei îi jignesc Însă pe dumneavoastră nimănui nu-i e permis să vă jignească Știţi, mi se pare că ar trebui chiar să mă iubiţi",
    "1170": " Sunteţi pentru mine ceea ce sunteţi și pentru el; un duh de lumină; un înger nu poate să urască, nu poate nici să nu iubească Oare îi poţi iubi pe toţi, pe toţi oamenii, pe toţi semenii noștri? Mi-am pus adineaori această întrebare Desigur, nu, și e chiar nefiresc În dragostea ta abstractă pentru omenire, aproape întotdeauna nu te iubești decât pe tine Dar pentru noi e imposibil, iar cu dumneavoastră e altceva: cum aţi putea să nu iubiţi măcar o singură fiinţă, când nu vă puteţi compara cu nimeni și când sunteţi mai presus de orice jignire, de orice resentiment personal? Numai dumneavoastră puteţi iubi fără egoism, numai dumneavoastră puteţi iubi nu pentru dumneavostră înșivă, ci pentru cel pe care îl iubiţi O, cât de amară mi-a fost constatarea că din cauza mea simţiţi jenă și mânie! În asta e catastrofa dumneavoastră: dintr-odată vă consideraţi egală cu mine",
    "1171": " Ieri, după ce v-am întâlnit, m-am întors acasă și mi-am imaginat un tablou Zugravii de icoane Îl pictează toţi pe Iisus conform tradiţiilor evanghelice; eu L-aș picta altfel; L-aș reprezenta singur – doar Îl lăsau singur ucenicii Lui câteodată Aș lăsa cu El doar un copil mic Copilul s-ar juca lângă El; poate, I-ar povesti ceva în vorbirea Lui copilărească Hristos l-a ascultat, dar acum a căzut pe gânduri; fără voie, uitată, mâna Lui a rămas pe creștetul blond al copilului Privește în depărtare, spre orizont; un gând măreţ că întreaga lume se oglindește în privirea Lui; chipul Îi e trist Copilul a tăcut, și-a pus coatele pe genunchii Lui și, sprijinindu-și obrazul în palmă, și-a ridicat căpșorul și, îngândurat, cum cad copiii câteodată pe gânduri, privește ţintă la El Soarele asfinţește Iată tabloul meu! Sunteţi inocentă și în inocenţă stă toată perfecţiunea dumneavoastră",
    "1172": " O, numai asta ţineţi-o minte! Ce vă privește pasiunea mea pentru dumneavoastră? De-acum sunteţi a mea, toată viaţa mă voi afla în preajma dumneavoastră Voi muri curând“ În sfârșit, în ultima scrisoare, era: „Pentru numele lui Dumnezeu, să nu vă închipuiţi ceva despre mine; de asemenea, să nu credeţi că mă înjosesc în faţa dumneavoastră scriindu-vă sau prin faptul că fac parte dintre acele fiinţe care se simt satisfăcute înjosindu-se, fie și din orgoliu Nu, am consolările mele; dar mi-e greu să vi le explic Mi-ar fi chiar greu să-mi spun mie însămi cu claritate acest lucru, deși mă chinuiesc cu el Însă știu că nu sunt în stare să mă înjosesc nici măcar împinsă de o criză de orgoliu Și nu sunt capabilă de autoânjosire cu inima curată Prin urmare, nu mă înjosesc câtuși de puţin De ce vreau să vă unesc: pentru dumneavoastră sau pentru mine? Desigur că pentru mine, aici toate dezlegările îmi aparţin, asta mi-am zis-o demult",
    "1173": " Am auzit că Adelaida, sora dumneavoastră, a spus atunci despre portretul meu că s-ar putea răsturna lumea cu asemenea frumuseţe Dar eu am renunţat la lume; vă pare caraghioasă această afirmaţie a mea, întâlnindu-mă împodobită cu dantele și briliante, înconjurată de beţivi și netrebnici? Nu ţineţi cont de asta, de-acum aproape că nu exist, o știu Dumnezeu știe ce-o fi în acel ceva care trăiește în mine, în locul meu Citesc asta în fiecare zi în doi ochi îngrozitori, care mă privesc permanent, chiar și atunci când nu sunt în faţa mea Acești ochi tac acum (tac mereu), însă eu le cunosc taina Casa lui e mohorâtă, urâtă și taina e în ea Sunt sigură că are ascuns într-un sertar un brici înfășurat în mătase, ca al ucigașului aceluia de la Moscova; și acela locuia în aceeași casă cu mama lui, și el și-a înfășurat briciul în mătase ca să reteze un gâtlej",
    "1174": " Tot timpul cât am stat în casa lor mi s-a părut că undeva, sub dușumea, ascuns poate încă de taică-su, zace un mort învelit în mușama, ca și cel de la Moscova, având, ca și acela, puse de jur împrejur flacoane cu lichidul lui Jdanov59; aș putea chiar să vă arăt ungherul El tace tot timpul; dar știu că mă iubește atât de mult, încât nu mai poate să nu mă urască Nunta dumneavoastră și a mea va fi în aceeași zi; așa am stabilit împreună cu el N-am regrete faţă de el Aș putea să-l omor de frică Dar mă va omorî el mai înainte acum a izbucnit în râs și zice că delirez; știe că vă scriu“ Și încă mult, mult asemenea delir conţineau scrisorile Una dintre ele, cea de-a doua, era așternută pe două coli poștale, scrise mărunt, de format mare",
    "1175": " În sfârșit, prinţul ieși din parcul întunecos prin care rătăcise mult timp, ca și în ajun Noaptea luminoasă, străvezie i se păru și mai luminoasă ca de obicei „Oare chiar să fie atât de devreme?“ se gândi el (Uitase să-și ia ceasul) De undeva de departe auzi muzică „La gară, probabil, își zise el; desigur, astăzi nu s-au dus acolo“ Raţionând astfel, își dădu seama că s-a oprit chiar în dreptul casei lor de vacanţă; știa că negreșit trebuia să ajungă, în cele din urmă, aici și, cu inima cât un purice, păși pe terasă Nu-l întâmpină nimeni, terasa era pustie Așteptă puţin și deschise ușa salonului „Ușa asta n-au încuiat-o niciodată“ se gândi el, dar și salonul era pustiu; aici era aproape întuneric de tot Se opri nedumerit în mijlocul încăperii Deodată se deschise o ușă și intră Alexandra Ivanovna cu o lumânare în mână",
    "1176": " Văzându-l pe prinţ, se miră și se opri în faţa lui, parcă întrebându-l ce caută aici După toate probabilităţile, era în trecere prin cameră, de la o ușă la alta, și nu se aștepta deloc să dea peste cineva — Cum ai ajuns aici? întrebă ea în cele din urmă — Eu am trecut — Maman e cam bolnavă, și Aglaia Adelaida s-a dus la culcare, mă duc și eu Astăzi am stat toată seara singure acasă Tata și prinţul sunt la Petersburg — Am venit am venit la voi acum — Știi ce oră e? — N-nu — Doisprezece și jumătate Întotdeauna ne culcăm la unu — Ah, credeam că e nouă și jumătate — Grozav! râse ea",
    "1177": " Și de ce, mă rog, n-ai venit mai înainte? Poate că ai fost așteptat — Eu mă gândeam bâigui el, plecând — La revedere! Mâine o să-i distrez pe toţi povestindu-le Mergea spre casa lui pe drumul care înconjura parcul Inima îi bătea tare, gândurile i se învălmășeau și tot ce era în jurul lui semăna cu un vis Și deodată, ca și mai înainte, când, de două ori, se trezise cu aceeași vedenie, ea i se înfăţișă din nou Aceeași femeie ieși din parc și se opri în dreptul lui, de parcă l-ar fi așteptat aici El tresări și rămase locului, femeia îi apucă mâna și i-o strânse cu putere „Nu, nu e o vedenie!“ Și, iată, ea stătea, în sfârșit, faţă în faţă cu el, pentru prima dată după despărţirea lor; îi spunea ceva, însă el o privea tăcut; inima îi era prea plină de durere și începuse să geamă",
    "1178": " O, niciodată după aceea n-a putut uita această întâlnire cu ea și și-o amintea mereu cu aceeași durere Ea se lăsă în genunchi în faţa lui, chiar în stradă, cuprinsă parcă de frenezie; speriat, el se trase înapoi, iar ea încerca să-i prindă mâna ca să i-o sărute și, exact ca în visul lui de mai înainte, lacrimile străluceau pe genele ei lungi — Ridică-te, ridică-te! șoptea el speriat, trăgând-o în sus Ridică-te mai repede! — Ești fericit? Fericit? îl întrebă ea Nu-mi spune decât atât: ești fericit acum? Astăzi, în clipa asta? La ea? Ce a spus? Nu se ridica, nu-l asculta; îl întreba precipitată și se grăbea să vorbească, de parcă ar fi fost urmărită de poteră — Plec mâine, cum mi-ai poruncit Nu voi E ultima dată când te văd, ultima dată! Acum chiar că-i ultima dată! — Liniștește-te, ridică-te! rosti el disperat",
    "1179": " Ea îl sorbea cu nesaţ din ochi, ţinându-l de mâini — Adio! spuse ea în sfârșit, se ridică și se îndepărtă de el în grabă, aproape în fugă Prinţul văzu că lângă ea își făcu apariţia Rogojin, care o luă de braţ și plecă cu ea — Așteaptă-mă, prinţe! îi strigă Rogojin Mă întorc peste cinci minute Într-adevăr, veni peste cinci minute; prinţul îl aștepta în același loc — Am urcat-o în caleașcă, spuse el Acolo, la colţ, caleașca aștepta de la ora zece Era sigură că o să-ţi petreci toată seara la cealaltă I-am transmis cuvânt cu cuvânt ceea ce mi-ai scris mai înainte N-o să-i mai scrie celeilalte; mi-a promis; și de aici pleacă mâine, așa cum ai vrut tu A dorit să te vadă pentru ultima dată, chiar dacă tu ai refuzat; te-am pândit în locul ăsta, știind că o să te întorci pe aici, uite, pe banca de colo am stat",
    "1180": " — Chiar ea a vrut s-o însoţești? — Și ce-i cu asta? rânji Rogojin Am văzut ceea ce știam Ai citit scrisorile, nu? — Cum, le-ai citit și tu? întrebă prinţul, uimit de acest gând — Ba bine că nu; fiecare scrisoare mi-o arăta Doar ţi-amintești de brici, ha-ha! — E nebună! strigă prinţul, frângându-și mâinile — Nu se știe, poate că nu, spuse încet Rogojin, ca pentru sine Prinţul nu-i răspunse — Bine, rămâi sănătos, spuse Rogojin Știi că plec și eu mâine; să nu mă vorbești de rău! Dar, frate, adăugă el, întorcându-se repede, de ce nu i-ai răspuns nimic? „Ești fericit sau nu?“ — Nu, nu, nu! strigă prinţul cu nemărginită amărăciune — Asta mai lipsea, să spui: „Da!“, râse cu răutate Rogojin și plecă fără să mai privească îndărăt PARTEA a IV-a Itc \"I\" Trecuse aproape o săptămână de când cele două persoane din povestirea noastră se întâlniseră pe banca verde",
    "1181": " Într-o dimineaţă senină, pe la ora zece și jumătate, Varvara Ardalionovna Ptiţâna, care ieșise să conducă o cunoștinţă, se întoarse acasă îngândurată și foarte tristă Există persoane despre care e greu să spui ceva care le-ar prezenta deodată și cu totul, în felul lor cel mai tipic și caracteristic; sunt persoanele numite de regulă oameni „obișnuiţi“, „majoritatea“, care într-adevăr alcătuiesc majoritatea oricărei societăţi În romanele și nuvelele lor, cel mai adesea, scriitorii se străduiesc să ia tipuri sociale și să le prezinte expresiv și artistic, tipuri care extrem de rar se întâlnesc în realitate pe de-a-ntregul și care, totuși, sunt mai reale decât realitatea însăși Poate că, sub înfăţișarea sa tipică, Podkoliosin60 este o exagerare, dar nu este câtuși de puţin un personaj care nu există O mulţime de oameni inteligenţi, aflând de la Gogol despre Podkoliosin, imediat au început să fie de părere că zeci și sute de cunoscuţi și prieteni buni seamănă grozav de bine cu Podkoliosin",
    "1182": " Și înainte de Gogol știau că prietenii lor sunt ca Podkoliosin, nu știau doar că așa îi cheamă În realitate, logodnicii sar grozav de rar pe ferestre înaintea nunţilor lor, pentru că săritura, ca să nu mai vorbim de alte aspecte, este un lucru incomod; cu toate acestea, mulţi logodnici, chiar oameni respectabili și inteligenţi, ar fi gata, înainte de a merge la altar, să recunoscă singuri că sunt alde Podkoliosin De asemenea, nu toţi soţii strigă la fiecare pas: „Tu l’as voulu, Georges Dandin!“* Însă, Doamne, de câte milioane și bilioane de ori bărbaţii din lumea întreagă n-au repetat acest strigăt după luna lor de miere și – cine știe?– poate chiar a doua zi după nuntă! Așa că, fără să ne lansăm în explicaţii mai serioase, vom spune doar că în realitate tipicitatea persoanelor parcă se subţiază cu apă și toţi acești alde Georges Dandin61 și Podkoliosin există într-adevăr, forfotesc și fug prin faţa noastră zi de zi, fiind însă într-o stare cumva diluată",
    "1183": " Menţionând, în sfârșit, că Georges Dandin pe de-a-ntregul, așa cum l-a creat Molière, poate fi întâlnit, deși rar, în realitate, vom pune capăt reflecţiei noastre, care începe să semene cu critica de prin reviste Și totuși, în faţa noastră rămâne următoarea întrebare: ce să facă romancierul cu oamenii de rând, absolut „obișnuiţi“, cum să-i expună în faţa cititorului, ca să apară cât de cât interesanţi? Ei nu pot fi nicidecum ignoraţi în naraţiune, pentru că oamenii de rând, clipă de clipă și în majoritatea lor, sunt veriga necesară din lanţul evenimentelor cotidiene Ar fi neverosimil și, zic eu, neinteresant să umplem romanele doar cu tipuri sau, pur și simplu, din interes, să le ticsim cu oameni bizari și nemaivăzuţi După părerea noastră, scriitorul trebuie să depună toate eforturile pentru a descoperi nuanţe interesante și instructive chiar și printre persoanele de rând De pildă, când însăși esenţa unor persoane de rând constă tocmai în faptul că, întotdeauna și statornic, sunt oameni de rând sau, ceea ce e și mai bine, atunci când, în pofida eforturilor extraordinare ale acestor persoane de a ieși cu orice preţ din făgașul banalităţii și rutinei, ele sfârșesc totuși prin faptul că, statornic și veșnic, rămân doar rutină, ei bine, atunci asemenea oameni capătă chiar un fel de tipicitate, întruchipează platitudinea care pentru nimic în lume nu vrea să rămână ceea ce este și, cu orice preţ, ţine să devină originală și independentă, neavând nici cele mai infime mijloace pentru a deveni independentă",
    "1184": " Acestei categorii a oamenilor „obișnuiţi“ sau „de rând“ îi aparţin și unele persoane din naraţiunea noastră, persoane despre care până acum (recunosc) cititorului i s-au oferit prea puţine lămuriri Așa sunt tocmai Varvara Ardalionovna Ptiţâna, soţul ei, domnul Ptiţân, precum și fratele ei, Gavrila Ardalionovici Într-adevăr, nu e nimic mai regretabil, de pildă, decât să fii bogat, de familie bună, cu înfăţișare plăcută, cultivat, inteligent, chiar bun la suflet, fără ca în același timp să ai vreun talent, vreo însușire deosebită, vreo ciudăţenie, vreo idee personală; ești „ca toţi“ și basta! Ești bogat, dar nu ca Rotschild; numele pe care-l porţi e cinstit, dar nimeni dintre cei care l-au purtat n-a fost o celebritate; arăţi bine, dar înfăţișarea ţi-e prea puţin expresivă; ai primit o bună educaţie, dar nu știi la ce s-o întrebuinţezi; minte ai, dar fără idei proprii; ai inimă, dar nu ești mărinimos etc",
    "1185": ", etc, și tot așa în toate privinţele Pe lume, asemenea oameni sunt extrem de numeroși și chiar cu mult mai numeroși decât s-ar părea; asemeni tuturor oamenilor, ei se împart în două categorii principale: unii sunt mărginiţi, alţii „mult mai deștepţi“ Primii sunt mai fericiţi Pentru un om obișnuit, „mărginit“, nu există nimic mai ușor decât să-și închipuie că este o persoană neobișnuită și originală, savurându-și fără ezitare această închipuire De pildă, unora dintre domnișoarele noastre le-a fost de-ajuns să-și tundă părul, să-și pună ochelari albaștri pe nas și să-și spună „nihiliste“, pentru a fi sigure că, după ce și-au pus ochelarii, au început de îndată să aibă propriile lor „convingeri“ Unul, dacă a simţit în inima lui un strop dintr-un sentiment universal-uman și bun, imediat și-a băgat în cap ideea că nimeni nu mai simte ca el, că e o persoană progresistă în cadrul dezvoltării generale",
    "1186": " Altul, dacă a luat de bună vreo idee sau dacă a citit vreo pagină dintr-o cărţulie fără cap și fără coadă, imediat crede că are acum „propriile sale idei“, care au luat naștere în propriul lui creier Impertinenţa naivităţii, dacă ne putem exprima așa, ajunge în asemenea cazuri să ia proporţii uluitoare; așa ceva pare incredibil, dar se întâlnește în fiecare clipă Această impertinenţă a naivităţii, această siguranţă de sine a omului prost, această încredere în propriul talent au fost excelent ilustrate de Gogol în uimitorul tip al locotenentului Pirogov62 Pirogov nici măcar nu se îndoiește că n-ar fi geniu, chiar mai presus de orice geniu; este atât de sigur, încât niciodată nu-și pune problema că lucrurile ar putea sta altfel; de altminteri, pentru el nu există probleme Marele scriitor a fost în cele din urmă nevoit să-l biciuiască întru satisfacerea sentimentului moral, jignit, al cititorului; însă, văzând că marele om doar s-a scuturat și, pentru a-și reface forţele după supliciu, a mâncat plăcinta din foi, și-a desfăcut braţele a mirare, lăsându-i baltă pe cititori",
    "1187": " Întotdeauna am regretat că marele Pirogov a fost luat de către Gogol într-un rang atât de mic, deoarece Pirogov este atât de mulţumit de sine, încât, pe măsură ce epoleţii se vor îngroșa și răsuci pe umerii lui odată cu trecerea anilor și „pe linie“, pentru el ar fi un fleac să-și imagineze, de pildă, că este un mare comandant de oști; nici măcar nu și-ar imagina, ci nu s-ar îndoi câtuși de puţin că așa stau lucrurile: dacă a fost făcut general, cum să nu fie comandant de oști? Și câţi asemenea generali nu ajung la un fiasco îngrozitor pe câmpul de luptă? Și câţi alde Pirogov n-am avut printre literaţii, savanţii, propagandiștii noștri? Spun „am avut“, dar, desigur, avem și acum Personajul naraţiunii noastre, Gavrila Ardalionovici Ivolghin, aparţinea celeilalte categorii; el ţinea de categoria oamenilor „mult mai deștepţi“, deși era molipsit cu totul, din cap până-n picioare, de dorinţa de a fi original",
    "1188": " Dar această categorie, așa cum am și remarcat mai sus, este mult mai nefericită decât prima Problema e că omul „obișnuit“ inteligent, chiar dacă și-ar imagina în treacăt (de altfel, poate s-o facă și toată viaţa) că este un ins genial și original, totuși păstrează în inima lui viermele îndoielii, care sfârșește uneori prin a-l împinge pe omul inteligent la disperarea absolută; dacă se împacă cu soarta, o face după ce s-a intoxicat cu totul de vanitatea pe care a înmormântat-o în sinea lui La drept vorbind, noi am luat în discuţie cazul extrem: în marea lor majoritate, oamenii acestei categorii inteligente nu o iau chiar așa de în tragic; spre sfârșitul vieţii, începe să-i doară mai mult sau mai puţin ficatul, și asta-i tot Totuși, înainte de a se potoli și a se împăca cu soarta, acești oameni se ţin de năzbâtii o perioadă extrem de lungă, din tinereţe până la vârsta împăcării, și la asta îi împinge numai și numai dorinţa de originalitate",
    "1189": " Se întâlnesc chiar cazuri ciudate: din pricina dorinţei de originalitate, câte un ins cinstit e chiar gata să facă o faptă mârșavă; se întâmplă chiar că vreunul dintre acești nefericiţi nu numai că e cinstit, dar mai e și bun la suflet, este providenţa familiei sale, întreţine și hrănește prin munca lui chiar oameni străini, nu numai pe ai săi Și ce credeţi? Toată viaţa nu se poate potoli! Nu-l potolește și nu-l liniștește câtuși de puţin gândul că și-a îndeplinit foarte bine îndatoririle omenești; chiar dimpotrivă, acest gând îl irită: „Uite, pasămite, cu ce mi-am distrus viaţa, uite ce m-a ţinut legat de mâini și de picioare, iată ce m-a împiedicat să descopăr praful de pușcă! Dacă n-ar fi fost asta, aș fi descoperit cu siguranţă sau praful de pușcă, sau America, sau mai știu eu ce, dar aș fi descoperit ceva fără doar și poate!“ Pe acești domni îi caracterizează cel mai bine faptul că nu pot afla nicidecum cu certitudine ce este acel „ceva“ pe care ţin atât de mult să-l descopere, fiind toată viaţa pregătiţi să-l descopere: praful de pușcă sau America? Dar suferinţa, dar felul cum tânjesc ei după ceea ce ar vrea să descopere sunt, ce-i drept, demne de un Columb sau Galilei",
    "1190": " Gavrila Ardalionovici gândea cam în felul acesta, dar se afla de-abia la început Îl așteptau ani lungi de năzbâtii Conștiinţa profundă și neîntreruptă a lipsei de talent și în același timp dorinţa invincibilă de a se convinge că e un om independent îi răniseră puternic inima aproape de la vârsta adolescenţei Era un tânăr cu dorinţe pline de invidie și impetuoase și, se pare, avea și nervii zdruncinaţi din naștere Impetuozitatea dorinţelor și-o lua drept forţă Dorind cu patimă să se remarce, era uneori gata să facă saltul cel mai nesăbuit; dar, de îndată ce ajungea în situaţia de a face un salt nesăbuit, eroul nostru se dovedea de fiecare dată prea inteligent pentru a se decide să-l facă Faptul îl ucidea Poate că, eventual, s-ar fi decis și pentru o faptă extrem de mârșavă, numai să realizeze ceva din ceea ce visa; dar, ca un făcut, când trebuia să facă ultimul pas, se dovedea de fiecare dată a fi prea cinstit pentru respectiva faptă extrem de mârșavă",
    "1191": " (De altfel, era gata oricând să fie de acord cu o mică faptă mârșavă) Privea cu dezgust și ură sărăcia și decăderea la care ajunsese familia lui Chiar și pe maică-sa o trata de sus și cu dispreţ, deși înţelegea foarte bine că reputaţia și caracterul ei reprezentau deocamdată principalul punct de sprijin în cariera lui Intrând în serviciul lui Epancin, își spusese de îndată: „Dacă tot trebuie să mă port ca o slugă, atunci să fiu slugă până la capăt, numai ca să câștig“ și aproape niciodată nu era slugă până la capăt La drept vorbind, de unde și până unde ideea că trebuie să fie slugă? Atunci, pur și simplu se speriase de Aglaia, dar nu pusese capăt poveștii cu ea și o tărăgăna, cu toate că nu credea la modul serios că ea se va coborî până la nivelul lui Apoi, în timpul istoriei cu Nastasia Filippovna, începuse subit să-și închipuie că banii sunt totul",
    "1192": " „Dacă-i să fiu slugă, atunci slugă voi fi“, repeta pe atunci de fiecare dată, cu mulţumire, dar și cu oarecare spaimă; „dacă tot e să fiu slugă, măcar să ajung până-n vârful piramidei, își făcea el clipă de clipă curaj, în asemenea cazuri rutina se lasă intimidată, dar noi n-o să ne lăsăm!“ Rămas fără de Aglaia și strivit de împrejurări, se pierduse cu firea și într-adevăr îi dăduse prinţului banii pe care i-i aruncase femeia aceea nebună, bani aduși ei tot de un om nebun Pentru restituirea banilor se căise de mii de ori după aceea, deși gestul îi oferea mereu motive de înfumurare Plânsese într-adevăr de-a lungul celor trei zile cât prinţul rămăsese atunci la Petersburg, dar în aceste trei zile reușise să-l urască pe prinţ din cauză că acesta îl privea cu prea mare compasiune, în timp ce era clar că restituirea unei sume atât de mari era o faptă pe care „nu oricine ar fi fost în stare s-o facă“",
    "1193": " Însă avea nobleţea să recunoască în sinea lui că toată deprimarea lui nu era decât vanitatea reprimată neîncetat, ceea ce-l făcea să sufere cumplit De-abia la mult timp după aceea își dăduse seama și se convinsese cât de serioasă fusese întorsătura pe care o puteau lua lucrurile cu o fiinţă atât de inocentă și ciudată ca Aglaia Se căia amarnic; renunţase la serviciu și se cufundase în decepţie și amărăciune Trăia în casa lui Ptiţân, care îl ţinea pe socoteala lui, întreţinându-i mama și tatăl, însă îl dispreţuia pe Ptiţân pe faţă, deși în același timp asculta de sfaturile acestuia și uneori era atât de chibzuit, încât chiar i le solicita Gavrila Ardalionovici era supărat, de pildă, și de faptul că Ptiţân nu ţine să fie un Rotschild și nu își propune un asemenea scop „Dacă ești cămătar, atunci fii până la capăt, stoarce-i pe oameni, bate monedă din ei, fii tare de fire, fii rege al iudeilor!“ Ptiţân era modest și blând; zâmbea doar, însă odată a găsit cu cale să aibă o explicaţie serioasă cu Ganea, ceea ce a și făcut chiar cu oarecare demnitate",
    "1194": " I-a demonstrat că nu face nimic necinstit și că degeaba acesta spune că-i jidan; că n-are nici o vină dacă banii sunt atât de preţuiţi; că acţionează cu dreptate, cinstit și că, în realitate, nu e decât agent în „aceste“ chestiuni și, în sfârșit, că datorită acurateţei în afaceri, mulţi oameni de cea mai bună condiţie îl cunosc, așa că afacerile lui iau amploare „Ca Rotschild nu voi ajunge, adăugase el, râzând, nici nu-i de mine, dar tot voi sfârși prin a avea o casă pe strada Liteinaia, poate chiar și două“ „Cine știe, poate chiar trei!“ se gândea în sinea lui, dar niciodată nu spunea totul cu voce tare și își ascundea visul Natura iubește și alintă asemenea oameni: precis că îl va răsplăti pe Ptiţân nu cu trei, ci cu patru case, și o va face tocmai pentru că acesta știa încă din copilărie că nu va fi niciodată un Rotschild",
    "1195": " În schimb, pentru nimic în lume natura nu va merge mai departe de cele patru case, care vor reprezenta apogeul lui Ptiţân O cu totul altă persoană era surioara lui Gavrila Ardalionovici Și ea avea dorinţe puternice, dar mai degrabă perseverente decât năvalnice Avea în ea multă prudenţă când lucrurile ajungeau până la ultima limită, dar prudenţa n-o părăsea nici înainte de ultima limită Ce-i drept, și ea făcea parte dintre oamenii „obișnuiţi“, care visează la originalitate, în schimb apucase să-și dea seama foarte de timpuriu că nu are nici un strop de originalitate deosebită și – poate dintr-un soi special de mândrie – nu fusese mâhnită prea mult timp din această pricină Primul pas practic îl făcuse extrem de ferm căsătorindu-se cu domnul Ptiţân; dar, căsătorindu-se, nu-și spusese câtuși de puţin: „Dacă-i să fiu slugă, atunci slugă voi fi, numai scopul să mi-l ating“, cum nu ar fi ratat ocazia să se exprime Gavrila Ardalionovici în acest caz (de fapt, mai că nu se și exprimase chiar în prezenţa ei, atunci când îi aprobase, ca frate mai mare, decizia)",
    "1196": " Dimpotrivă: Varvara Ardalionovna se măritase după ce se convinsese ferm că viitorul ei soţ e un om modest, plăcut, aproape bine educat și n-ar face pentru nimic în lume o mare ticăloșie De micile ticăloșii, Varvara Ardalionovna nu se interesase, considerându-le fleacuri; la urma urmei, unde nu există asemenea fleacuri? Doar n-avea să caute cine știe ce ideal! În plus, știa că, măritându-se, le asigură un colţișor mamei ei, tatei, fraţilor Văzându-și fratele la ananghie, dorea să-l ajute, în ciuda fostelor încurcături din familie Câteodată, desigur prietenește, Ptiţân îl trimitea pe Ganea la serviciu „Văd că-i dispreţuiești pe generali cu toată tagma lor, îi spunea el uneori în glumă, dar ai să vezi că «dumnealor» vor sfârși, la rândul lor, prin a ajunge tot generali; ai să ajungi s-o vezi și pe asta“ „De unde și până unde au mai născocit că-i dispreţuiesc pe generali cu toată tagma lor?“ se întreba sarcastic Ganea în sinea lui",
    "1197": " Pentru a-și ajuta fratele, Varvara Ardalionovna hotărâse să-și lărgească aria de acţiune; se băgase sub pielea Epancinilor, ajutată fiind de amintirile din copilărie: și ea, și fratele ei, copii fiind, se jucau cu domnișoarele Epancin Să facem aici observaţia că, dacă Varvara Ardalionovna ar fi urmărit vreun vis neobișnuit vizitând familia Epancin, ar fi ieșit în acest fel din categoria de oameni în care se inclusese singură; dar nu un vis urmărea ea; la mijloc era chiar un calcul destul de temeinic din partea ei: conta pe caracterul acestei familii Iar caracterul Aglaiei îl studia neobosită Își asumase misiunea de a-i apropia iarăși unul de altul pe Aglaia și pe fratele ei Poate că reușise într-adevăr să obţină ceva; poate că greșea punându-și prea multe speranţe în fratele ei și așteptând ceea ce el nu putea nicidecum să ofere În orice caz, la Epancini acţiona cu destulă abilitate: săptămâni în șir nu pomenea de fratele ei, spunea numai adevărul, era întotdeauna extrem de sinceră, se purta simplu, dar cu demnitate",
    "1198": " Cât privește profunzimea conștiinţei ei, nu se temea s-o scruteze și nu-și reproșa nimic, ceea ce o făcea să fie puternică Numai un singur lucru și-l recunoștea uneori: faptul că și ea își iese din sărite, că și ea este foarte orgolioasă, că și vanitatea ei parcă ar fi reprimată; așa ceva observa uneori, aproape de fiecare dată, când ieșea de la Epancini Și iată că acum se întorcea tot de la ei, fiind cuprinsă, așa cum am spus, de o îngândurare îndurerată În această îndurerare licărea și ceva amar-ironic La Pavlovsk, Ptiţân locuia într-o casă de lemn nearătoasă, dar încăpătoare, situată la capătul unei străzi prăfoase; casa urma să treacă cu totul în proprietatea lui, așa că el, la rândul lui, începuse demersurile pentru a o vinde cuiva Urcând în pridvor, Varvara Ardalionovna auzi mare gălăgie la catul de sus și își dădu seama că ţipă fratele și tatăl ei",
    "1199": " Intrând în salon și văzându-l pe Ganea alergând înainte și înapoi prin cameră, palid de furie și mai că smulgându-și părul din cap, ea se încruntă și, cu un aer obosit, se așeză pe canapea, fără să-și scoată pălăria Înţelegând foarte bine că, dacă tace un minut și nu-și întreabă fratele de ce aleargă așa, acesta se va supăra negreșit, Varvara se grăbi, în sfârșit, să rostească sub formă de întrebare: — Vechea tărășenie? — Care tărășenie veche? strigă Ganea Vechea! Nu, naiba știe ce se mai întâmplă, dar nu de vechea tărășenie e vorba! Bătrânul a început să turbeze mama urlă Zău, Varia, faci cum vrei, dar eu îl alung din casă sau sau plec chiar eu, adăugă el, amintindu-și probabil că nu poţi alunga pe cineva din casa altuia — Trebuie să fii îngăduitor, bâigui Varvara — De ce să fiu îngăduitor? Cu cine? explodă Ganea",
    "1200": " Să fiu îngăduitor cu mârșăviile lui? Nu, tu n-ai decât să faci cum vrei, dar așa nu se mai poate! Nu se poate, nu se poate, nu se poate! Și ce manieră: el e vinovat și tot el se umflă în pene! Cum s-ar zice: „Pe poartă nu vreau, dărâmă gardul ca să intru!“ Dar ce-i cu tine? Ești complet schimbată la faţă — Schimbată-neschimbată, așa mi-e faţa, îi răspunse Varia nemulţumită Ganea o privi mai insistent — Ai fost acolo? întrebă el brusc — Acolo — Stai, iar ţipă! Ce rușine! Și încă într-un asemenea moment! — Care moment? Momentul nu-i cu nimic deosebit Ganea își privi sora cu și mai multă insistenţă — Ai aflat ceva? întrebă el — În orice caz, nimic neașteptat Am aflat că totul e adevărat Soţul meu a avut mai multă dreptate decât noi; a ieșit cum a prevăzut el de la bun început",
    "1201": " Unde-i? — Nu-i acasă Ce-a ieșit? — Prinţul e logodnic în toată regula, s-a hotărât Mi-au spus surorile mai mari Aglaia e de acord; chiar au încetat să se mai ascundă (Știi doar că până acum acolo au făcut-o pe misterioșii) Nunta Adelaidei va fi iarăși amânată, ca să se facă amândouă nunţile odată, în aceeași zi Mare poezie! Chiar că seamănă a versuri Mai bine ai compune niște versuri cu prilejul cununiei decât să umbli degeaba prin cameră Astă-seară vine la ei Belokonskaia; s-a întors la momentul oportun; vor avea oaspeţi I-l vor prezenta doamnei Belokonskaia, deși se cunosc deja; cred că vor anunţa oficial logodna Se tem numai ca el să nu scape din mână sau să spargă ceva, atunci când va intra în salonul plin de musafiri, sau să nu se împiedice și să cadă cumva; te poţi aștepta la așa ceva din partea lui",
    "1202": " Ganea o ascultă cu atenţie, dar, spre marea mirare a surorii, părea că această veste, uimitoare pentru el, nu-i produsese cine știe ce impresie cutremurătoare — Asta-i, era clar, spuse el după câteva clipe de gândire Deci s-a sfârșit! adăugă el cu un surâs ciudat, privindu-și șiret sora în ochi și continuând să se plimbe înainte și înapoi prin cameră, dar cu pași mult mai puţin repeziţi — Măcar bine că ai o atitudine de filosof; eu, ca să-ţi spun drept, mă bucur, spuse Varia — Am scăpat de-o grijă; tu cel puţin — Mi se pare că am vrut să-ţi fac un serviciu sincer, fără să te judec și fără să te bat la cap; nici măcar nu te-am întrebat ce fel de fericire ai vrut să cauţi la Aglaia — Crezi că fericirea am căutat-o la Aglaia? — Ah, te rog, nu te apuca de filosofie! Sigur că-i așa",
    "1203": " Sigur și ajungă-ne, pentru că am rămas de proști Recunosc că niciodată n-am putut lua în serios treaba asta; numai „pentru orice eventualitate“ m-am apucat de ea, contând pe caracterul ei ridicol, mai ales ca să te distrez pe tine; erau nouăzeci la sută șanse ca să dau greș Nici acum nu-mi dau seama ce ai vrut să obţii — De-acum tu și soţul tău o să începeţi să mă trimiteţi la slujbă, să-mi ţineţi discursuri despre tenacitatea și puterea voinţei, să mă sfătuiţi să nu neglijez aspectele mărunte și așa mai departe Știu totul pe de rost, spuse Ganea și izbucni în hohote de râs „I-a venit o nouă idee în minte!“ se gândi Varia — Și cum e acolo, părinţii se bucură? întrebă Ganea deodată — N-nu, mi se pare De altfel, poţi deduce și singur; Ivan Feodorovici e mulţumit; maică-sa se teme; și mai înainte era dezgustată că ar putea fi logodnic; asta se știe",
    "1204": " — Nu de asta-i vorba; ca logodnic, e clar că e unul imposibil și de neînchipuit De situaţia de acum te întreb Cum stau lucrurile? Și-a dat acordul oficial? — Până acum nu a spus „nu“, asta-i tot; dar din partea ei nici nu putea fi altfel Știi cât de extravagantă e în timiditatea și pudoarea ei; în copilărie, se ascundea în dulap și stătea acolo câte două-trei ore, ca să nu se întâlnească cu musafirii; a crescut cât o prăjină, dar și-acum e tot la fel Vezi tu, nu știu de ce mi se pare că acolo e într-adevăr ceva serios, chiar din partea ei Se zice că râde de prinţ cât o ţin puterile, din zori și până în noapte, ca nu cumva să lase să se înţeleagă ceva, dar cu siguranţă se pricepe să-i șoptească în fiecare zi câteva vorbe pe furiș, pentru că el umblă cu capul în nori și strălucește",
    "1205": " Se zice că-i teribil de caraghios Tot de la ele am aflat Mi s-a părut că și de mine își râdeau pe faţă, mă refer la cele mari Până la urmă și Ganea începu să se încrunte; poate că Varia insistase intenţionat asupra acestui subiect, ca să poată pătrunde în adevăratele lui gânduri Dar de sus se auziră iarăși strigăte — Îl alung din casă! zbieră Ganea, parcă bucurându-se că-și poate vărsa năduful — Și atunci o să ne facă iarăși de rușine peste tot, ca și ieri — Cum ca și ieri? Cum adică? Zici că bâigui Ganea, speriindu-se deodată teribil — Ah, Doamne, chiar nu știi? întrebă Varia, dându-și seama că a luat-o gura pe dinainte — Cum Deci e adevărat că a fost acolo? exclamă Ganea, înroșindu-se de rușine și furie",
    "1206": " Dumnezeule, dar tu vii de acolo! Ai aflat ceva? Bătrânul a fost acolo? A fost sau nu? Și Ganea se repezi spre ușă; Varia dădu fuga la el și-l apucă cu amândouă braţele — Ce-i cu tine? Încotro? zise ea, știind că, dacă-l scapă acum, el e în stare de ce e mai rău, nimic nu l-ar mai putea opri — Ce pacoste a mai făcut acolo? Ce-a mai zis? — Păi nici ei nu știau ce să-mi povestească și nici măcar n-au înţeles; doar că i-a speriat pe toţi A venit la Ivan Feodorovici, care nu era acasă; a cerut s-o vadă pe Lizaveta Prokofievna Mai întâi a rugat-o să-i găsească ceva, o slujbă, apoi a început să se plângă de noi, de mine, de soţul meu, mai ales de tine a trăncănit verzi și uscate — N-ai putut afla ce a spus? întrebă Ganea, isteric",
    "1207": " — Na-ţi-o bună! Nici el nu știa ce vorbește sau, poate, nici mie nu mi s-a spus totul Ganea se apucă cu mâinile de cap și se năpusti spre una din ferestre; Varia se așeză lângă cealaltă — Caraghioasa de Aglaia, spuse ea deodată, mă oprește și-mi zice: „Transmite-le din partea mea respectul meu deosebit, personal, părinţilor dumitale; cred că zilele aceste voi găsi prilejul să mă întâlnesc cu tatăl dumitale“ Și vorbea foarte serioas Teribil de ciudat — N-a spus-o în bătaie de joc? Nu te-a luat peste picior? — Aici e-aici Nu, și tocmai asta-i ciudăţenia — Ce crezi, se știe în casa lor ce-a făcut tata? — N-am nici o îndoială că la ei în casă nu se știe nimic de isprava tatei Dar mi-ai dat o idee Poate că Aglaia știe Numai ea știe, pentru că surorile ei s-au mirat când ea, pe un ton atât de serios, i-a trimis tatei complimente",
    "1208": " De ce tocmai lui? Și dacă știe, înseamnă că i-a spus prinţul! — Nu-i mare lucru să-ţi dai seama cine i-a spus! Un hoţ! Asta ne mai lipsea Un hoţ în casa noastră, „capul familiei“ noastre e hoţ! — Prostii! strigă Varia, supărându-se cu totul O istorie întâmplată la beţie și atâta tot Și cine a scornit-o? Lebedev, prinţul care nici ei nu-s mai breji Ce să zic, au amândoi un car de minte Pe povestea asta eu una nu dau nici atâtica! — Bătrânul e hoţ și beţiv, continuă Ganea cu venin, eu sunt calic, soţul surorii mele e cămătar – avea și la ce râvni Aglaia! Frumos, nimic de zis! — Acest soţ al surorii tale, cămătarul, te — Hrănește, nu-i așa? Te rog, nu te jena — De ce te enervezi? întrebă Varia, simţind că a mers prea departe",
    "1209": " Nu înţelegi nimic, parcă ai fi un școlar Crezi că toate astea ţi-au putut dăuna în ochii Aglaiei? Nu știi ce caracter are; i-ar întoarce spatele celui mai de vază dintre logodnici și-ar fugi să moară de foame într-un pod cu cine știe ce student Ãsta-i visul ei! Niciodată n-ai fost în stare să pricepi că, în ochii ei, ai fi devenit interesant dacă te-ai fi priceput să suporţi cu tărie și mândrie situaţia noastră Prin-ţul a prins-o în cursă pentru că, în primul rând, nu ţinea deloc s-o prindă și, în al doilea rând, pentru că toţi îl consideră un idiot Ei îi place acum că-și poate pune toată familia pe jar din pricina lui E-eh, voi nu pricepeţi nimic! — Bine, mai vedem noi dacă pricepem ceva sau nu, mormăi Ganea misterios Numai că n-aș fi vrut să afle ce-a făcut bătrânul",
    "1210": " Credeam că prinţul se va abţine și nu-i va povesti Și lui Lebedev i-a cerut să tacă; nici mie n-a vrut să-mi spună totul, când m-am luat de el — Înseamnă că și fără prinţ se știe totul Dar acum ce mai vrei? Ce mai speri? Dacă ţi-ar mai fi rămas o speranţă, atunci tărășenia nu te-ar fi arătat decât ca un martir în ochii ei — De scandal i s-ar fi făcut și ei frică, în pofida romantismului Totul până la o anumită limită, n-o veţi depăși niciodată pentru că toate sunteţi la fel — Aglaiei i s-ar fi făcut frică? explodă Varia, privindu-și cu dispreţ fratele Văd că, totuși, mârșav ţi-e sufleţelul! Voi toţi nu faceţi nici cât negru sub unghie Chiar dacă-i caraghioasă și ciudată, în schimb e mai onestă de o mie de ori decât voi toţi",
    "1211": " — Bine, nu-i nimic, nu te supăra, mormăi iarăși Ganea, mulţumit de sine — Numai de mama mi-e milă, continuă Varia Mă tem, tare mă tem ca nu cumva să audă de istoria asta a tatei! — Și a aflat cu siguranţă, observă Ganea Varia dădu să se ridice ca să plece la etaj – la Nina Alexandrovna –, dar se opri și-și privi cu atenţie fratele — Cine a putut să-i spună? — Ippolit, probabil Cred că prima lui satisfacţie a fost să-i raporteze totul mamei de îndată ce s-a mutat la noi — De unde să știe? Spune-mi, te rog Prinţul și Lebedev n-au permis nimănui să vorbească, nici măcar Kolea nu știe nimic — Ippolit? A aflat singur Nici nu-ţi poţi imagina ce creatură șireată e; nu știi ce intrigant e și ce nas are, ca să adulmece toate lucrurile scandaloase",
    "1212": " Te privește dacă nu crezi, dar eu sunt sigur că a apucat să pună frâul pe Aglaia! Și, dacă încă nu l-a pus, îl va pune Și Rogojin a intrat în relaţii cu el Cum de nu remarcă prinţul! Și acum tare ar vrea să-mi joace mie o festă! Mă ia drept dușmanul lui personal Asta am înţeles-o de mult, deși nu-mi dau seama de unde și până unde și ce folos ar avea de aici, mai ales că e pe moarte! Dar o să-l trag eu pe sfoară; o să vezi că nu el, ci eu o să-i joc festa — Dacă îl urăști atât de mult, de ce l-ai mai ademenit să vină aici? Și crezi că merită să pui la cale intrigi împotriva lui? — Păi tu m-ai sfătuit să-l ademenesc — M-am gândit că ne poate fi util; știi că s-a îndrăgostit acum de Aglaia și i-a scris? Am fost luată la întrebări",
    "1213": " cică până și Elizavetei Prokofievna i-ar fi scris — În privinţa aceasta nu-i deloc primejdios! spuse Ganea, râzând cu răutate De altminteri, precis că ceva nu-i în regulă Se prea poate să se fi îndrăgostit, căci nu-i decât un băieţandru! Dar nu s-ar apuca să-i scrie bătrânei scrisori anonime E o mediocritate răutăcioasă, o nulitate mulţumită de sine! Sunt sigur, știu dinainte că m-a zugrăvit ca intrigant Cu asta și-a început scrisoarea Recunosc că am fost prost dându-mi la început drumul la gură; credeam că, voind să se răzbune pe prinţ, îmi va sprijini interesele; ah, ce creatură șireată! Acum l-am ghicit pe de-a-ntregul Cât despre furt, a auzit de la maică-sa, de la căpităneasă Dacă bătrânul s-a hotărât la un asemenea pas, l-a făcut pentru căpităneasă Subit, din senin, îmi spune că „generalul“ i-a promis maică-sii patru sute de ruble",
    "1214": " Mi-a spus-o așa, hodoronc-tronc, fără nici un fel de jenă Am înţeles totul pe loc Și mă privea uite-așa în ochi, cu un fel de desfătare; precis că și mamei i-a spus numai ca să aibă plăcerea de a-i sfâșia inima Și de ce nu moare? Ia spune-mi, rogu-te! Doar și-a luat angajamentul că moare în trei săptămâni, iar la noi chiar s-a îngrășat! A rărit-o și cu tusea; ieri seară mi-a spus că nu mai scuipă sânge când tușește — Alungă-l — Nu-l urăsc, îl dispreţuiesc, rosti Ganea cu mândrie Bine, îl urăsc, fie! strigă el deodată cu o furie neobișnuită Asta i-o voi spune verde în faţă chiar când va muri pe perna lui! Păcat că nu i-ai citit Confesiunea Doamne, ce naivitate a impertinenţei! E locotenentul Pirogov, e Nozdriov63 într-o tragedie și, ceea ce-i mai important, nu-i decât un băieţandru! O, cu ce plăcere l-aș fi biciuit atunci, numai ca să-l uimesc",
    "1215": " Acum se răzbună pe toţi pentru ceea ce nu i-a reușit atunci Dar ce-i asta? Iar fac gălăgie acolo! La urma urmei, ce-i asta? Așa ceva chiar că nu mai pot trece cu vederea Ptiţân! îi strigă el cumnatului, care tocmai intrase în cameră Ce-i asta, unde o să ajungem la urma urmei? E o o Dar gălăgia se apropie repede, ușa se trânti deodată de perete, iar bătrânul Ivolghin, înfuriat, roșu la faţă, zguduit, scos din sărite, se repezi și el la Ptiţân În urma bătrânului intrară Nina Alexandrovna, Kolea și, ultimul, Ippolit IItc \"II\" Trecuseră de-acum cinci zile de când Ippolit se mutase în casa lui Ptiţân Totul se petrecuse cumva natural, fără vorbe mari și fără vreo disensiune între el și prinţ; nu numai că nu se certaseră, dar parcă se despărţiseră prieteni",
    "1216": " Gavrila Ardalionovici, atât de ostil cu Ippolit în seara aceea, venise în persoană să-l viziteze, de altfel în cea de-a treia zi după incident, condus probabil de un gând subit Cine știe de ce, și Rogojin începuse să treacă pe la bolnav În primele momente, prinţului i se părea că ar fi chiar mai bine pentru „bietul băiat“ dacă s-ar muta din casa lui Dar, încă din timpul mutării, Ippolit susţinea deja că se mută la Ptiţân, „care are bunătatea să-i ofere un ungher“ și niciodată, parcă intenţionat, nu se exprimase că se mută la Ganea, deși acesta insistase să fie primit în casă Ganea remarcase încă de pe atunci această atitudine, tăinuindu-și însă în inimă supărarea Avea dreptate când îi spunea surorii lui că bolnavul s-a întremat Într-adevăr, Ippolit se simţea ceva mai bine ca înainte, ceea ce se observa de la prima privire",
    "1217": " Intră în cameră fără să se grăbească, în urma tuturor, cu un zâmbet ironic și răutăcios Nina Alexandrovna era foarte speriată (Se schimbase mult în aceste șase luni, slăbise; după ce-și măritase fiica și se mutase la ea, aproape că încetase a se mai amesteca pe faţă în treburile copiilor ei) Kolea era îngrijorat și parcă nedumerit; nu înţelegea prea bine „nebunia generalului“, după cum se exprima el, neștiind desigur cauzele principale ale noii harababuri din casă Dar vedea clar că tatăl lui caută cearta cu lumânarea clipă de clipă și în orice loc, vedea că s-a schimbat deodată atât de mult, încât nu mai semăna deloc cu cel dinainte Îl mai neliniștea și faptul că în ultimele trei zile bătrânul nu mai pusese strop de băutură în gură Știa că s-a despărţit și chiar s-a certat cu Lebedev și cu prinţul Kolea de-abia se întorsese acasă cu două litre de vodcă, pe care o cumpărase cu banii lui",
    "1218": " — Mamă, zău că-i mai bine să bea, încercase el s-o convingă pe Nina Alexandrovna, pe care o găsise la catul de sus Sunt trei zile de când n-a dus paharul la gură; înseamnă că tânjește Zău că-i mai bine I-am dus băutură și la închisoarea datornicilor Generalul deschise larg ușa și se opri în prag, parcă tremurând de indignare — Stimate domn! strigă el la Ptiţân cu vocea ca tunetul Dacă într-adevăr te-ai decis să sacrifici, de dragul unui ţânc și ateu, un bătrân respectabil, pe tatăl dumitale, adică pe tatăl soţiei dumitale, om plin de merite faţă de împăratul său, atunci să știi că piciorul meu nu va mai călca în casa dumitale Alege, domnule, alege imediat: sau eu, sau această elice! Da, elice! Am spus-o fără să vreau, dar e o elice! Căci ca o elice îmi sfredelește sufletul și n-are pic de respect",
    "1219": " ce mai, e o elice! — Nu mai degrabă un tirbușon? insinuă Ippolit — Nu, nu tirbușon, pentru că, în faţa ta, sunt general, nu sticlă Am medalii, medalii de merit iar tu n-ai nici pe naiba Sau el, sau eu! Hotărăște-te, domnule, chiar acum, imediat! strigă el din nou, cuprins de frenezie, la Ptiţân Kolea îi întinse un scaun și generalul, aproape epuizat, se lăsă să cadă pe el — Cred că ar fi mai bine să dormiţi puţin, bâigui Ptiţân, care rămăsese perplex — Mai și ameninţă! îi spuse Ganea surorii lui, cu jumătate de glas — Să dorm! ţipă generalul Nu sunt beat, stimate domn, și mă jignești Văd eu, continuă el ridicându-se din nou, văd că aici totul este împotriva mea, totul și toţi Dar să știi, stimate domn, să știi",
    "1220": " Nu-l lăsară să termine și-l împinseră iar pe scaun, rugându-l să se calmeze Înfuriat, Ganea se retrase într-un colţ Nina Alexandrovna tremura și plângea — Dar ce i-am făcut? Are și de ce se plânge! strigă Ippolit, rânjind — Oare chiar nu i-ai făcut nimic? spuse deodată Nina Alexandrovna Mai ales dumitale ar trebui să-ţi fie rușine nu-i omenește să chinuiești un bătrân mai ales în locul dumitale — În primul rând, care-i locul meu aici, doamnă? Vă respect foarte mult, pe dumneavoastră personal, dar — E o elice! strigă generalul Îmi sfredelește sufletul și inima Vrea să cred în ateism! Află, ţâncule, că tu încă nu te născuseși când eu eram deja copleșit de onoruri; nu ești decât un vierme invidios, rupt în două, care tușește și moare din cauza răutăţii și a necredinţei",
    "1221": " De ce te-o fi adus Gavrila aici? Toţi se leagă de mine, începând cu străinii și terminând cu propriul meu fiu! — Ajungă-ţi cu tragedia! strigă Ganea Ar fi fost mai bine dacă nu ne-ai fi făcut de râs prin tot orașul! — Cum, eu te fac de râs pe tine, ţâncule? Pe tine? Nu-ţi pot face decât cinste, nu să te dezonorez! Sări în picioare și ceilalţi nu-l mai putură ţine; dar, după cât se pare, nici Gavrila Ardalionovici nu se mai putea stăpâni — Las-o baltă cu cinstea! strigă el cu ciudă — Ce-ai spus? tună generalul, făcându-se alb la faţă și înaintând un pas către el — Doar că e de-ajuns să deschid gura ca să începu deodată Ganea să zbiere, dar nu termină ce avea de spus Stăteau faţă în faţă, peste măsură de surescitaţi, mai ales Ganea",
    "1222": " — Ganea, ce-i cu tine? strigă Nina Alexandrovna, repezindu-se să-și oprească fiul — Toţi spuneţi prostii! le-o reteză Varia furioasă Ajunge, mamă! spuse ea, apucând-o de mână — Te cruţ numai de dragul mamei, rosti Ganea pe un ton tragic — Spune! urla generalul, cuprins cu totul de frenezie Spune, dacă nu vrei să ai parte de blestemul meu de tată spune! — Ce să zic, m-am și speriat de blestemul dumitale! Cine-i vinovat că de opt zile parcă ai înnebunit? De opt zile Vezi, știu și datele Ai grijă, nu mă împinge până la ultima limită a răbdării Altfel spun tot De ce te-ai dus aseară la Epancini? Și mai zici că ești bătrân, ai părul alb, te crezi cap de familie! Bine-ţi mai șade! — Taci, Ganka! strigă Kolea Taci, prostule! — Dar eu, eu cu ce l-am jignit? insista Ippolit, parcă având în continuare același ton de zeflemea",
    "1223": " De ce zice că-s o elice? Doar aţi auzit, nu? Singur s-a legat de mine; a venit și a adus vorba despre nu știu care căpitan Eropegov Generale, nu ţin câtuși de puţin la compania dumneavoastră; v-am evitat și mai înainte, știţi și singur Fiţi și dumneavoastră de acord, ce treabă am eu cu căpitanul Eropegov? Nu pentru căpitanul Eropegov m-am mutat aici N-am făcut decât să-mi exprim cu voce tare părerea că, poate, acest căpitan Eropegov n-a existat niciodată Iar dumnealui s-a apucat să facă tărăboi — Cu siguranţă n-a existat! trânti Ganea Însă generalul stătea stupefiat și se uita fără rost în toate părţile Spusele fiului său îl uluiseră prin francheţea lor extremă În prima clipă nici măcar nu-și putea găsi cuvintele Și, în cele din urmă, de-abia după ce Ippolit izbucnise în râs auzind răspunsul lui Ganea și strigase: „Uite, aţi auzit, și propriul dumneavoastră fiu spune că n-a existat nici un căpitan Eropegov“, bătrânul bâigui, complet buimăcit: — Kapiton Eropegov, nu căpitanul",
    "1224": " Kapiton locotenent-colonel în retragere, Eropegov Kapiton — Nici Kapiton n-a existat! strigă Ganea, supărat foc — De de ce să nu fi existat? bâigui generalul și tot sângele îi năvăli în obraji — Terminaţi! încercau să-i potolească Ptiţân și Varia — Taci, Ganka! strigă iarăși Kolea Dar faptul că unii îi luau apărarea parcă îl făcu pe general să-și vină în fire — Cum n-a existat? De ce să nu existe? strigă el ameninţător la fiul lui — Uite-așa, pentru că nu putea să existe N-a existat și gata, nici nu putea să existe! Uite-așa Lasă-mă-n pace, te rog — Și e fiul meu propriul meu fiu, pe care o, Doamne! Eropegov, Eroșka Eropegov n-a existat! — Oho, ba Eroșka, ba Kapitoșka! insinuă Ippolit",
    "1225": " — Kapitoșka, domnule, Kapitoșka, nu Eroșka! Kapiton, Kapitan Alexeevici, adică Kapiton locotenent-colonel în retragere s-a căsătorit cu Maria cu Maria Petrovna Su Su prietenul și tovarășul meu Sutulova, chiar de când era încă iuncher Pentru el mi-am vărsat l-am acoperit cu pieptul a fost ucis Kapitoșka Eropegov n-a existat! N-a existat! Generalul ţipa cu înflăcărare, însă în așa fel încât s-ar fi putut crede că la mijloc e una, iar ţipetele se referă la alta Ce-i drept, altădată el ar fi suportat, desigur, și ceva cu mult mai jignitor decât vestea despre absoluta inexistenţă a lui Kapiton Eropegov, ar fi ţipat, ar fi iscat o întreagă istorie, și-ar fi ieșit din fire, dar în cele din urmă s-ar fi dus să se culce în camera lui de la catul de sus",
    "1226": " Însă acum, din pricina extremei ciudăţenii a inimii omenești, s-a întâmplat că tocmai o ofensă precum îndoiala privitoare la Eropegov trebuia să fie picătura care umple paharul Bătrânul se congestionă la faţă, își ridică braţele și ţipă: — Ajunge! Blestem plec din casa asta! Nikolai, adu-mi rucsacul, plec de-aici! Ieși grăbit și extrem de mâniat În urma lui se repeziră Nina Alexandrovna, Kolea și Ptiţân — Uite ce ai făcut acum! îi spuse Varia fratelui ei Nu-i mare lucru să se ducă iarăși acolo Ce rușine, ah, ce rușine! — Trebuia să nu fi furat! strigă Ganea, aproape înecându-se de furie Deodată privirea lui o întâlni pe a lui Ippolit Pe Ganea mai că nu-l apucă tremuratul Iar dumneata, stimate domn, ar trebui să iei aminte că, totuși, te afli într-o casă străină și",
    "1227": " profiţi de ospitalitate, așa că nu făcea să-l iriţi pe un bătrân care, pesemne, și-a pierdut minţile Și Ippolit păru să se cutremure, dar se stăpâni într-o clipă — Nu sunt de acord că tatăl dumitale și-a pierdut minţile, îi răspunse el calm Dimpotrivă, mi se pare că i-a mai venit mintea la cap în ultimele zile, zău așa Nu mă crezi? A devenit precaut, bănuitor, iscodește, își cântărește fiecare cuvânt Despre Kapitoșka a adus vorba cu un scop anume; imaginează-ţi, a vrut să-mi sugereze — La naiba! Nu mă interesează ce-a vrut să-ţi sugereze! Te rog, domnule, să nu-mi umbli cu tertipuri și să nu te ţii de capul meu! strigă Ganea Dacă și dumneata știi adevărata pricină care l-a adus pe bătrân în starea asta (și m-ai spionat destul zilele astea, încât știi cu siguranţă), asta nu înseamnă că trebuia să-l iriţi pe",
    "1228": " nenorocit și s-o chinuiești pe mama, exagerând lucrurile, pentru că toată povestea e un fleac, o istorie întâmplată la beţie și atâta tot, o tărășenie încă nedovedită, pe care nu pun decât atâta preţ Dar dumneata simţi nevoia să rănești și să spionezi, pentru că ești ești — O elice, râse Ippolit — Pentru că ești un ticălos O jumătate de oră ai chinuit niște oameni, vrând să-i sperii și spunând că o să te împuști cu pistolul dumitale neîncărcat Dar te-ai făcut de rușine ca un laș Ești un sinucigaș ratat, ești o bășică plină cu fiere pe două picioare Ţi-am oferit ospitalitate, te-ai îngrășat, nu mai tușești, iar dumneata mă răsplătești — Doar două cuvinte, dacă-mi permiţi Sunt în casa Varvarei Ardalionovna, nu în a dumitale",
    "1229": " Nu mi-ai oferit câtuși de puţin ospitalitate și chiar cred că dumneata însuţi profiţi de ospitalitatea domnului Ptiţân Acum patru zile am rugat-o pe mama să-mi găsească o locuinţă în Pavlovsk și să se mute acolo, pentru că într-adevăr aici mă simt mai bine, deși nu m-am îngrășat deloc și încă mai tușesc Ieri-seară mama mi-a dat de știre că locuinţa este pregătită, iar eu mă grăbesc să te înștiinţez, la rândul meu, că, după ce le voi mulţumi mamei și surorii dumitale, mă mut chiar astăzi, deoarece această hotărâre am luat-o încă de aseară Scuză-mă că te-am întrerupt Mi se pare că mai aveai multe de spus — O, dacă-i așa bâigui Ganea, începând să tremure de furie — Dacă-i așa, permite-mi să mă așez, adăugă Ippolit, așezându-se cât se poate de calm pe scaunul pe care șezuse generalul",
    "1230": " Sunt totuși bolnav Așa, acum sunt gata să te ascult, mai ales că asta este ultima noastră discuţie și, poate, chiar ultima întâlnire Subit, lui Ganea i se făcu rușine — Crede-mă, n-o să mă înjosesc până-ntr-atâta încât să mă răfuiesc cu dumneata, spuse el Și dacă — Degeaba mă iei așa de sus, îl întrerupse Ippolit La rândul meu, în prima zi după mutarea mea aici, mi-am dat cuvântul faţă de mine însumi să nu-mi refuz plăcerea de a-ţi spune totul, de la obraz, cu sinceritate absolută, atunci când ne vom despărţi Am intenţia să fac acest lucru chiar acum Firește, după dumneata — În ce mă privește, te-aș ruga să părăsești această încăpere — Mai bine spune, altfel o să te căiești că n-ai zis tot ce aveai de zis — Încetează, Ippolit, e rușine mare, zău",
    "1231": " Fă-mi, te rog, plăcerea și încetează! spuse Varia — Merită s-o fac de dragul unei doamne! râse Ippolit și se ridică Fie, Varvara Ardalionovna, pentru dumneavoastră sunt gata să pun capăt discuţiei, dar numai să-i pun capăt, pentru că între mine și fratele dumneavoastră a devenit absolut necesară o oarecare explicaţie și nici în ruptul capului nu mă voi decide să plec lăsând lucrurile neclare — Nu ești decât un intrigant! strigă Ganea De aceea nu vrei să pleci fără să lași bârfe în urmă — Vezi? observă Ippolit, absolut stăpân pe sine N-ai putut rezista Zău că te vei căi dacă nu spui ce ai de spus Îţi cedez încă o dată dreptul la replică Aștept Gavrila Ardalionovici tăcea și îl privea cu dispreţ — Nu vrei Ai intenţia să te ţii dârz Voia dumitale",
    "1232": " În ce mă privește, voi fi cât se poate de scurt De două sau de trei ori am auzit astăzi reproșul cum că mi s-a oferit ospitalitate E nedrept Invitându-mă aici, ai vrut să mă prinzi în plasă, ai contat că voi vrea să mă răzbun pe prinţ Pe deasupra, ai auzit că Aglaia Ivanovna și-a exprimat compătimirea faţă de mine și mi-a citit Confesiunea Mizând, din cine știe ce motive, pe faptul că mă voi supune cu totul intereselor dumitale, ai sperat că, poate, vei găsi în mine un sprijin Nu voi intra în amănunte! Din partea dumitale, nu-ţi cer să recunoști, nici să confirmi E de-ajuns că te las singur cu conștiinţa dumitale și că acum ne înţelegem excelent unul pe altul — Dumnezeu mai știe ce faci dintr-o istorie obișnuită! strigă Varia — Ţi-am spus doar: e un „intrigant și un băieţandru“, zise Ganea",
    "1233": " — Varvara Ardalionovna, permiteţi-mi să vorbesc Desigur, pe prinţ nu-l pot nici iubi, nici respecta; dar e într-adevăr un om bun, deși caraghios Însă n-aș avea absolut nici un motiv să-l urăsc; m-am prefăcut că nu înţeleg când fratele dumneavoastră mă instiga împotriva prinţului; plănuiam să râd în momentul deznodământului Știam că pe fratele dumneavoastră îl va lua gura pe dinainte faţă de mine și că va da greș în cel mai înalt grad posibil Chiar așa s-a întâmplat Acum sunt gata să-l cruţ, dar numai din respect pentru dumneavoastră, Varvara Ardalionovna Dar, explicându-vă de ce nu pot fi prea ușor prins în plasă, vă voi explica și de ce am ţinut morţiș să vă scot frăţiorul de prost în faţa dumneavoastră Aflaţi că am făcut-o din ură, recunosc sincer Murind (căci totuși voi muri, deși m-am îngrășat, după cum susţineţi), murind, am simţit că voi pleca în rai incomparabil mai liniștit dacă voi izbuti să prostesc măcar un reprezentat al acelui numeros soi de oameni care m-au urmărit toată viaţa, pe care i-am urât toată viaţa, cărora mult stimatul dumneavoastră frăţior le servește drept imagine atât de proeminentă",
    "1234": " Te urăsc, Gavrila Ardalionovici, numai pentru că – poate o să ţi se pară de-a mirării – numai pentru că ești tipul și incarnarea, personificarea și culmea platitudinii celei mai impertinente, mai încântate de sine, mai bădărane și mai dezgustătoare! Ești platitudinea cu ifose, platitudinea care nu se îndoiește de sine, platitudinea de o seninătate olimpiană; ești rutina rutinei! Nici minţii, nici inimii dumitale nu le e hărăzit să dea vreodată naștere celei mai mici idei proprii Dar ești nemărginit de invidios; ai convingerea fermă că ești un mare geniu, însă îndoiala te cercetează câteodată în clipele negre, așa că te înfurii și devii invidios O, mai ai nori negri la orizont; vor trece când te vei tâmpi definitiv și nu mai e mult până atunci; totuși, ai de străbătut o cale lungă și variată și mă bucur că nu pot spune că va fi veselă În primul rând, îţi prezic că nu vei ajunge la persoana știută",
    "1235": " — Ah, e insuportabil! strigă Varia N-ai de gând să termini odată, otravă scârboasă ce ești? Ganea se făcuse palid la faţă, tremura și tăcea Ippolit se opri, îl privi lung și cu încântare, își mută privirile asupra Variei, râse, se înclină și plecă, nemaiadăugând nici un cuvânt Pe bună dreptate, Gavrila Ardalionovici putea să se plângă de soartă și nenoroc Câtva timp Varia nu se putu hotărî să intre în vorbă cu el, nici măcar nu-l privi, atunci când el trecu pe lângă ea cu pași mari; în sfârșit, se opri la fereastră, cu spatele la ea Varia se gândea la zicala rusească: „sabie cu două tăișuri“ De la etaj se auzi iarăși gălăgie — Pleci? întrebă Ganea și se întoarse brusc cu faţa spre ea, auzind-o că se ridică Stai puţin Ia uită-te la asta Se apropie și aruncă pe masa din faţa ei o hârtiuţă împăturită sub forma unui bileţel",
    "1236": " — Doamne! strigă Varia și plesni din palme Biletul avea exact șapte rânduri: „Gavrila Ardalionovici! Convingându-mă de bunăvoinţa dumitale faţă de mine, m-am hotărât să-ţi cer sfatul într-o problemă importantă Aș dori să ne întâlnim mâine, la ora șapte dimineaţa, fix, pe banca verde Nu e departe de casa dumitale de vară Varvara Ardalionovna, care trebuie să te însoţească neapărat, știe foarte bine locul cu pricina AE“ — Poftim, mai ia-o în serios după una ca asta! exclamă Varvara Ardalionovna, desfăcându-și braţele Lui Ganea nu-i venea să se laude în acest moment, dar nu putea să nu-și dea pe faţă triumful, mai ales după prezicerile atât de umilitoare ale lui Ippolit Un zâmbet de satisfacţie îi licări vădit pe faţă De altfel, și Varia începuse să strălucească cu totul de bucurie — Și asta chiar în ziua când se anunţă logodna",
    "1237": " Poftim, mai ia-o în serios după una ca asta! — Tu ce crezi că vrea să discute mâine cu mine? întrebă Ganea — Nu are importanţă, principalul e că vă vedeţi pentru prima dată după șase luni Ascultă-mă, Ganea: orice s-ar întâmpla, oricum s-ar întoarce lucrurile acolo, să știi că e ceva important! Mult prea important! Nu te fandosi iarăși, nu da greș din nou, dar vezi să nici nu te apuce lașitatea! Crezi că putea să nu-și dea seama de ce m-am tot dus pe acolo timp de-o jumătate de an? Și, imaginează-ţi: nu mi-a suflat o vorbă astăzi, nu mi-a dat a înţelege nimic Și doar intrasem în casă prin contrabandă, bătrâna nu știa că-s acolo; altfel, cine știe, m-ar fi dat afară M-am dus riscând pentru tine, să aflu cu orice preţ De la catul de sus se auziră iarăși ţipete și zgomote; câteva persoane coborau scara",
    "1238": " — Asta nu trebuie s-o îngăduim acum pentru nimic în lume! strigă Varia cu sufletul la gură și speriată Nici urmă de scandal să nu mai fie! Du-te și roagă-l să te ierte! Dar capul de familie era deja în stradă Îl urma Kolea, cărându-i rucsacul Nina Alexandrovna stătea în pridvor și plângea; voia să dea fuga după el, dar n-o lăsa Ptiţân — L-ai aţâţa numai și mai mult, îi spunea N-are unde se duce, peste un sfert de oră va fi adus înapoi Am și vorbit cu Kolea Lasă-l să-și facă de cap un pic — Ce te tot umfli în pene? Unde-ai să te duci? strigă Ganea de la fereastră Chiar n-ai unde te duce! — Întoarce-te, tată! strigă Varia Ne aud vecinii Generalul se opri, se întoarse cu faţa spre ei, își ridică mâna și exclamă: — Blestemul meu să se-abată asupra acestei case! — Neapărat trebuia s-o spună pe un ton teatral! bombăni Ganea, închizând fereastra cu zgomot",
    "1239": " Într-adevăr, vecinii auzeau Varia ieși în fugă din cameră După plecarea ei, Ganea luă biletul de pe masă, îl sărută, plesni din buze și făcu o mică săritură de balerin IIItc \"III\" Talmeș-balmeșul cu generalul s-ar fi încheiat în oricare alt moment, fără consecinţe Și mai înainte avusese hachiţe bătrânul de felul acesta, deși destul de rar, pentru că, îndeobște, era un om foarte pașnic și cu apucături aproape bune Poate că de vreo sută de ori intrase în luptă cu dezordinea care pusese stăpânire pe el în ultimii ani Își amintea subit că e „capul familiei“, se împăca cu soţia, plângea sincer O respecta, aproape că o diviniza pe Nina Alexandrovna, pentru că îi ierta atâtea în tăcere și îl iubea chiar dacă ajunsese s-o facă pe bufonul și să se înjosească Însă lupta generoasă cu dezordinea de obicei nu dura prea mult; și generalul era un om prea „impetuos“, chiar dacă în felul său; de regulă, nu putea suporta să trăiască pocăit și trândav în sânul familiei și sfârșea prin a se răzvrăti; se înflăcăra, lucru pe care, poate, îl regreta de îndată, își făcea reproșuri, dar nu se putea stăpâni: căuta ceartă, începea să vorbească bombastic și cu elocinţă, pretindea să i se arate un respect nemărginit și imposibil și în cele din urmă dispărea de acasă, uneori chiar pentru multă vreme",
    "1240": " În ultimii doi ani, treburile familiei le cunoștea doar în mare și din auzite, încetase a se mai implica, nesimţind nici cea mai mică chemare pentru așa ceva Dar de data aceasta în „talmeș-balmeșul cu generalul“ se întrezărea ceva neobișnuit; toţi parcă știau ceva și parcă se temeau s-o spună Generalul apăruse „oficial“ în familie, adică la Nina Alexandrovna, doar cu trei zile mai înainte, dar parcă nu mai era smerit și nu se mai căia, cum se întâmplase întotdeauna cu prilejul „apariţiilor“, ci, dimpotrivă, manifesta o irascibilitate neobișnuită Era vorbăreţ, neliniștit, intra în vorbă cu toţi cei pe care îi întâlnea, discuta cu patimă, parcă aruncându-se asupra interlocutorului, dar subiectele abordate erau întotdeauna atât de diverse și de surprinzătoare, încât nu-ţi puteai da nicidecum seama ce-l preocupă de fapt acum atât de mult Uneori era vesel, dar cel mai adesea cădea pe gânduri, de altfel neștiind nici el pe unde-i umblă mintea; subit, începea să povestească ceva, despre Epancini, despre prinţ sau Lebedev, întrerupându-și brusc discursul și răspunzând la întrebări doar cu un zâmbet resemnat, fără să observe că i se pun întrebări și că el nu face decât să surâdă",
    "1241": " Ultima noapte și-o petrecuse oftând și gemând, încât o chinuise pe Nina Alexandrovna, care, cine știe de ce, îi încălzise toată noaptea comprese; spre dimineaţă aţipise brusc, dormise patru ore și se trezise într-o criză puternică și haotică de ipohondrie, care se încheiase prin cearta cu Ippolit și „blestemul asupra acestei case“ Ce-i din jur observaseră, de asemeni, că în aceste trei zile cădea necontenit în ambiţia de a i se arăta respect, care avea drept consecinţă o suscpiciune neobișnuită Kolea insista, încercând să-și convingă mama că la mijloc nu-i decât faptul că tânjește după băutură sau, poate, și după Lebedev, cu care generalul intrase în niște speciale relaţii de prietenie Însă, cu trei zile mai înainte, se certase brusc cu Lebedev și o rupsese cu el teribil de furios; chiar și cu prinţul avusese cine știe ce scenă Kolea îl rugase pe prinţ să-i explice și, în cele din urmă, ajunsese să aibă bănuiala că nici acesta nu vrea să-i spună un anumit lucru",
    "1242": " Dacă, așa cum presupunea Ganea cu un mare grad de probabilitate, avusese loc o discuţie specială între Ippolit și Nina Alexandrovna, era ciudat că acest domn răutăcios, pe care Ganea îl numise de-a dreptul intrigant, nu dorise să-și ofere plăcerea de a-l lămuri pe aceeași cale și pe Kolea Poate că acesta nu era un „băieţandru“ chiar atât de rău, cum îl zugrăvea Ganea, ci era un rău de o cu totul altă specie; de fapt, era puţin probabil că și Ninei Alexandrovna îi transmisese vreo observaţie a sa numai și numai ca „să-i sfâșie inima“ Să nu uităm că de obicei motivele acţiunii omului sunt infinit mai complicate și mai diverse decât ni le explicăm noi după aceea și că doar arareori ies clar la lumină Din când în când, pentru cel care povestește, este mai bine să se limiteze la simpla relatare a faptelor",
    "1243": " Așa vom proceda și noi în continuare pentru a elucida catastrofa întâmplată acum cu generalul; căci, oricât ne-am împotrivi, suntem totuși puși în situaţia imperioasă de a-i acorda și acestui personaj secundar al naraţiunii noastre mai multă atenţie și mai mult spaţiu decât am presupus până acum că trebuie să-i acordăm Evenimentele respective s-au succedat în ordinea următoare Când Lebedev, după ce plecase la Petersburg ca să-l caute pe Ferdâșcenko, se întorsese în aceeași zi împreună cu generalul, nu-i spuse nimic deosebit prinţului Dacă pe atunci prinţul nu ar fi fost prea distrat și ocupat cu alte impresii importante pentru el, ar fi putut observa curând că nici în următoarele două zile Lebedev nu-i dăduse nici un fel de lămuriri, ci, dimpotrivă, parcă evita, cine știe de ce, să-l întâlnească Remarcând, în sfârșit, acest lucru, prinţul se mirase că, în decursul celor două zile, când se întâlnea întâmplător cu Lebedev, nu și-l amintea decât în cea mai bună stare de spirit, fiind mai întotdeauna împreună cu generalul",
    "1244": " Cei doi prieteni nu se mai despărţeau nici o clipă Prinţul auzea uneori discuţii zgomotoase și aprinse la catul de sus, hohote de râs, contraziceri vesele; o dată chiar, seara târziu, ajunseră până la el sunetele unui cântec bahico-soldăţesc, care începuse brusc și pe neașteptate, printre interpreţi fiind ușor de recunoscut generalul, cu vocea lui răgușită de bas Dar cântecul nu se închegă și se întrerupse iute Apoi, cam o jumătate de oră, ţinu o discuţie foarte însufleţită, desfășurată, după toate probabilităţile, pe fondul băuturii Îţi puteai da seama că prietenii, care se distrau la catul de sus, se îmbrăţișau; în sfârșit, unul dintre ei începu să plângă Apoi s-a încins brusc o ceartă puternică, dar curând și aceasta s-a potolit repede În tot acest timp, Kolea fusese într-o stare de spirit deosebit de îngrijorată Prinţul nu era aproape niciodată acasă peste zi și uneori se întorcea foarte târziu; întotdeauna i se transmitea că l-a căutat toată ziua Kolea, care a întrebat mereu de el",
    "1245": " Dar când se întâlneau, Kolea nu-i putea spune nimic deosebit, în afară de faptul că este întru totul „nemulţumit“ de general și de comportarea lui de acum: „Se duc, beau în bodega din apropiere, se îmbrăţișează și se ocărăsc în stradă, se aţâţă unul pe altul și nu se pot despărţi“ Când prinţul i-a făcut observaţia că și mai înainte, aproape în fiecare zi, cei doi făcuseră la fel, Kolea habar n-a avut ce să-i răspundă și cum să-i explice motivul îngrijorării lui de acum A doua zi după noaptea și cearta bahică, pe la ora unsprezece, când prinţul se pregătea să iasă din casă, în faţa lui apăru brusc generalul, extrem de tulburat, aproape zguduit de ceva — De mult caut prilejul să vă întâlnesc, mult-stimate Lev Nikolaevici, de mult, foarte de mult, bâigui el, strângând extrem de tare, aproape dureros, mâna prinţului Foarte, foarte de mult",
    "1246": " Prinţul îl rugă să se așeze — Nu, nu mă așez, mai ales că vă reţin Vin altădată Mi se pare că vă pot felicita pentru împlinirea dorinţelor inimii — Care dorinţe ale inimii? Prinţul se fâstâcise Ca și multor altora aflaţi în situaţia lui, i se părea că absolut nimeni nu vede, nu bănuiește și nu înţelege nimic — Fiţi liniștit, fiţi liniștit! Nu voi atinge sentimentele cele mai delicate Am trecut prin asta și știu că atunci când ca să zic așa nasul altcuiva cum zice proverbul se bagă unde nu-i fierbe oala Trec prin asta în fiecare dimineaţă Am venit cu o problemă, importantă Cu o problemă foarte importantă, prinţe Prinţul îl rugă încă o dată să ia loc, se așeză și el",
    "1247": " — Fie, dar numai pentru o secundă Am venit după un sfat Desigur, trăiesc fără vreun scop practic, dar respectându-mi propria persoană și spiritul întreprinzător, pe care rușii îl neglijează atât de mult, vorbind în genere vreau să-mi pun soţia, copiii în situaţia de a se bucura de respect într-un cuvânt, prinţe, am nevoie de un sfat Prinţul îi lăudă cu înflăcărare intenţia — Lăsaţi, astea-s fleacuri, îl întrerupse iute generalul Nu asta-i principalul E vorba despre altceva, mai important M-am decis să vă explic, Lev Nikolaevici, deoarece sunteţi omul în care am încredere, neîndoindu-mă de sinceritatea cu care mă primiţi și de nobleţea sentimentelor, ca ca Nu vă miră cuvintele mele, prinţe? Deși nu peste măsură de mirat, totuși prinţul își urmărea musafirul extrem de atent și de curios",
    "1248": " Bătrânul era puţin palid la faţă, buzele îi tremurau din când în când, mâinile lui parcă nu-și găseau locul Stătea pe scaun doar de câteva minute și apucase deja de două ori să se ridice brusc și să se așeze la loc, necontrolându-și probabil deloc manierele Pe masă erau câteva cărţi; continuând să vorbească, luă una, aruncă o privire la pagina la care era deschisă, o închise imediat și o puse pe masă, înșfăcă altă carte, n-o mai deschise și, ţinând-o tot restul timpului în mâna dreaptă, o flutura neîncetat prin aer — Ajunge! strigă el deodată Văd că v-am deranjat prea mult — Ba deloc, fiţi bun și continuaţi, dimpotrivă, ascult cu atenţie și vreau să-mi dau seama — Prinţe! Vreau să mi se acorde tot respectul doresc să mă respect eu însumi și drepturile mele",
    "1249": " — Omul care are o asemenea dorinţă și numai datorită acestui lucru este demn de tot respectul Prinţul rostise această frază plină de înflorituri cu ferma convingere că va avea un efect excelent Își dăduse seama cumva instinctiv că, ajutându-se de câteva vorbe goale, dar plăcute, rostite la momentul potrivit, ar putea să câștige și să împace sufletul unui om ca generalul, aflat într-o situaţie atât de neplăcută În orice caz, avea datoria ca, la plecare, acest om să aibă inima ușurată Fraza îl flată, îl mișcă și îi plăcu foarte mult bătrânului; brusc, generalul se înduioșă, își schimbă fulgerător tonul și se lansă în explicaţii exaltate și prelungi Dar prinţul, cu toate eforturile, cu toată atenţia cu care îl asculta, nu putea pricepe literalmente nimic Generalul vorbi vreo zece minute, cu căldură, repede, parcă neapucând să-și enunţe mulţimea gândurilor înghesuite în cap; spre sfârșit, ochii i se umeziră chiar de lacrimi; totuși, nu spunea decât fraze fără cap și fără coadă, cuvinte neașteptate și gânduri neașteptate, care răbufneau brusc și pe neașteptate, sărind unele peste altele",
    "1250": " — Ajunge! M-aţi înţeles și m-am liniștit! încheie el deodată și se ridică O inimă ca a dumneavoastră nu poate să nu-l înţeleagă pe cel aflat în suferinţă Prinţe, sunteţi nobil ca un ideal! Ce preţ au ceilalţi în faţa dumneavoastră? Dar sunteţi tânăr și vă binecuvântez La drept vorbind, am venit să-mi stabiliţi o oră pentru o discuţie importantă, asta-i principala mea speranţă Nu-mi doresc decât prietenia și inima dumneavoastră, prinţe; niciodată n-am fost în stare să mă împac cu cerinţele inimii mele — De ce să nu stăm de vorbă acum? Sunt gata să ascult — Nu, prinţe, nu! îl întrerupse energic generalul Nu acum! Acum este un vis! Este mult prea important, prea important! Această oră de discuţie va fi ora destinului meu definitiv Va fi ora mea și n-aș dori ca, într-un moment atât de sfânt, să ne poată întrerupe primul venit, primul neobrăzat și nu arareori – se aplecă deodată spre prinţ, vorbind cu șoapte ciudate, misterioase și aproape speriate – un neobrăzat care nu face nici cât tocul",
    "1251": " de la pantoful dumneavoastră, iubite prinţe! O, nu spun: de la pantoful meu! Observaţi, mai ales, că n-am pomenit de pantoful meu; mă respect prea mult ca s-o spun așa, fără ocolișuri; dar numai dumneavoastră sunteţi capabil să înţelegeţi că, respingând în cazul de faţă și tocul meu, îmi exprim, poate, extrema mândrie a demnităţii În afară de dumneavoastră, nimeni nu va înţelege, și el în primul rând El nu înţelege nimic, prinţe; e absolut, absolut incapabil să înţeleagă! Trebuie să ai inimă ca să înţelegi! Până la urmă prinţul mai că nu se sperie și îi fixă generalului o întâlnire pentru a doua zi la aceeași oră Acesta plecă vioi, extrem de consolat și aproape calmat Seara, la ora șapte, prinţul trimise pe cineva la Lebedev, ca să-l roage să vină la el pentru câteva minute Lebedev își făcu apariţia extrem de precipitat, luând invitaţia drept „o mare onoare“, după cum se exprimase chiar de la ușă; nu mai rămăsese nici urmă din faptul că trei zile la rând parcă se ascunsese și în mod evident evitase să se întâlnească cu prinţul",
    "1252": " Se așeză pe marginea scaunului, cu grimase, cu zâmbete, cu ochii surâzători și mari, frecându-și palmele și arătându-și așteptarea naivă că va auzi ceva de felul unei vești capitale, pe care toţi o așteptau și o ghiciseră demult Din nou prinţul se simţi șocat; era din ce în ce mai clar că toţi începuseră să aștepte ceva de la el, că toţi îl privesc ca și cum ar vrea să-l felicite, adresându-i felurite aluzii, zâmbete și ocheade complice Keller trecuse deja de trei ori pentru câte o clipă și tot cu vădita dorinţă de a-l felicita: de fiecare dată începuse entuziast și confuz, nu terminase și făcuse repede cale întoarsă (În ultimele zile, se apucase tare de băutură și-și făcea veacul într-o sală de biliard) Chiar Kolea, cu toată tristeţea lui, începuse să-i vorbească ceva nebulos prinţului Prinţul îl întrebă direct și întrucâtva iritat pe Lebedev ce părere are despre starea de acum a generalului, de ce e acesta atât de alarmat",
    "1253": " Îi povesti, în câteva cuvinte, scena din timpul zilei — Fiecare are neliniștile lui, prinţe, și mai ales în secolul nostru ciudat și neliniștit, asta-i, rogu-vă, îi răspunse Lebedev cam sec, după care tăcu supărat, ca un om înșelat amarnic în așteptările sale — Ce mai filosofie! râse prinţul — Filosofia, rogu-vă, e necesară, e foarte necesară în secolul nostru, ar trebui aplicată în practică, dar este desconsiderată În ce mă privește, mult stimate prinţ, deși am fost onorat de încrederea pe care mi-aţi acordat-o într-un punct pe care-l știm amândoi, am fost doar într-o anumită măsură și nici într-un caz dincolo de circumstanţele relative propriu-zis la punctul respectiv Înţeleg și nu mă plâng câtuși de puţin — Lebedev, nu cumva te supără ceva? — Deloc, câtuși de puţin, mult stimate prinţe! strigă frenetic Lebedev, punându-și mâna la inimă",
    "1254": " Dimpotrivă, de-abia acum am priceput că nici prin poziţia mea în societate, nici prin dezvoltarea minţii și inimii, nici prin acumularea de bogăţii, nici prin comportarea mea de altădată, nici prin cunoștinţe, pe scurt, prin nimic nu merit încrederea dumneavoastră, care mă onorează și e mai presus de speranţele mele; și dacă nu vă pot fi de folos decât ca sclav sau lefegiu nu mă supăr, dar mă întristez — Lukian Timofeici, asta-i o prostie! — Doar ca sclav! Ca și acum, ca în cazul de faţă! Întâlnindu-vă și urmărindu-vă cu inima și cu gândul, îmi spuneam: nu sunt demn de relaţii prietenești, dar în calitate de stăpân al casei ar trebui, poate, să primesc în timp util, la momentul potrivit, o indicaţie, ca să zic așa, sau cel puţin o înștiinţare cu privire la schimbările viitoare și așteptate, care se cunosc Spunând aceste cuvinte, Lebedev își aţinti privirea sfredelitoare pe chipul prinţului care se uita la el uluit; încă mai spera că-i va fi satisfăcută curiozitatea",
    "1255": " — Nu înţeleg absolut nimic, exclamă prinţul aproape mânios Și ești un intrigant teribil! izbucni el deodată în râsul cel mai sincer Într-o clipă râse și Lebedev, iar privirea rugătoare îl trădă că speranţele i se limpeziseră și chiar se dublaseră — Știi ce vreau să-ţi spun, Lukian Timofeici? Nu te supăra pe mine, dar mă mir de naivitatea dumitale! De fapt, nu numai de a dumitale Aștepţi cu atâta naivitate ceva de la mine, chiar acum, în clipa asta, încât chiar am remușcări și mi-e rușine de dumneata că n-am ce-ţi destăinui ca să-ţi fac pe plac Jur că n-am nimic, dacă-ţi poţi închipui una ca asta! Prinţul râse din nou Lebedev își luă o înfăţișare plină de importanţă E adevărat că uneori era prea naiv și sâcâitor în curiozitatea sa; dar în același timp era un om destul de șiret și abil, iar în unele cazuri chiar prea perfid și tăcut; respingându-l necontenit, prinţul aproape că și-l făcea dușman",
    "1256": " Însă prinţul nu-l respingea pentru că îl dispreţuia, ci pentru că subiectul curiozităţii lui era delicat Unele visuri ale sale, până acum câteva zile, prinţul le considerase o crimă, iar Lukian Timofeici lua refuzurile prinţului drept dezgust și neîncredere, pleca de la el cu inima rănită și, din pricina prinţului, nu era gelos numai pe Kolea și Keller, ci chiar și pe propria lui fiică, Vera Lukianovna Chiar în momentul acela ar fi vrut și ar fi dorit, poate, să-i aducă prinţului la cunoștinţă o veste interesantă în cel mai înalt grad, dar tăcu posomorât și nu spuse nimic — Atunci, cu ce vă pot fi de folos, mult stimate prinţ, de vreme ce totuși m-aţi chemat? întrebă el, în sfârșit, după câteva momente de tăcere — Da, propriu-zis voiam să discutăm despre general, spuse prinţul și tresări, deoarece și el căzuse pe gânduri",
    "1257": " Și despre furtul de care mi-ai spus — Adică? — Asta-i bună, parcă nu m-ai înţelege! Ah, Dumnezeule, Lukian Timofeici, te ţii întruna de teatru E vorba de bani, de bani, de cele patru sute de ruble, pe care le-ai pierdut atunci, cu portofelul, despre care ai venit aici să-mi povestești în dimineaţa când ai plecat la Petersburg Acum ai înţeles? — Ah, de cele patru sute de ruble vorbiţi! exclamă Lebedev, lungind cuvintele, de parcă de-abia acum și-ar fi dat seama Vă mulţumesc, prinţe, pentru sincera dumneavoastră compătimire, care mă flatează peste măsură, dar am găsit banii, chiar de mult — I-ai găsit! Slavă Domnului! — Exclamaţia este un semn de nobleţe din partea dumneavoastră, deoarece patru sute de ruble sunt o pierdere prea mare pentru un om sărman, care trăiește muncind din greu, cu o mulţime de orfani în familie",
    "1258": " — Nu asta am vrut să spun! Firește, mă bucur că i-ai găsit, se corectă repede prinţul Dar cum i-ai găsit? — Foarte simplu, rogu-vă I-am găsit sub scaunul pe care atârnasem redingota, așa că probabil portofelul a alunecat din buzunar pe dușumea — Cum sub scaun? Nu se poate, doar mi-ai spus că ai scotocit prin toate ungherele Cum de nu te-ai uitat în locul cel mai probabil? — Problema e că m-am uitat! Îmi amintesc prea bine că m-am uitat! M-am târât în patru labe, am pipăit sub scaun cu mâinile, am mutat scaunul, nevenindu-mi să-mi cred ochilor Am văzut că nu-i nimic, doar locul gol și neted, ca în palma mea, și tot am continuat să pipăi Asemenea șovăială se repetă ori de câte ori omul ţine morţiș să găsească lucrul pierdut, în cazuri importante și regretabile: vede că nu-i nimic acolo, că locu-i gol, și totuși îl mai cercetează de vreo cincisprezece ori",
    "1259": " — Bine, să zicem așa Totuși cum s-a întâmplat? Tot nu pricep, bâigui prinţul, derutat Mai înainte mi-ai spus că nu era acolo, că l-ai căutat în locul acela Ce, a apărut dintr-odată? — Chiar așa, a apărut dintr-odată Prinţul se uită ciudat la Lebedev — Dar generalul? întrebă el deodată — Adică, ce să fie cu generalul? nu înţelese iarăși Lebedev — Ah, Dumnezeule! Te întreb ce a spus generalul când ai găsit portofelul sub scaun Doar și mai înainte l-aţi căutat împreună — Da, împreună l-am căutat mai întâi Dar de data asta, recunosc, am tăcut și am preferat să nu-i spun că am găsit portofelul, de unul singur — De de ce? Și banii sunt toţi? — Am deschis portofelul: banii sunt toţi, până la ultima rublă — Ai fi putut veni să-mi spui, observă prinţul îngândurat",
    "1260": " — Mi-a fost frică să vă inoportunez, prinţe, având în vedere propriile dumneavoastră impresii care, poate, ca să zicem așa, sunt excepţionale Pe deasupra, m-am prefăcut că n-am găsit nimic Am deschis portofelul, m-am uitat în el, apoi l-am închis și l-am pus la loc sub scaun — Asta la ce bun? — A-așa, ca să-mi satisfac și pe mai departe curiozitatea, chicoti deodată Lebedev, frecându-și palmele — Deci e și acum acolo, de trei zile? — O, nu A fost doar o zi și o noapte Vedeţi dumneavoastră, am vrut să-l găsească și generalul Căci, dacă eu l-am găsit în cele din urmă, atunci de ce generalul n-ar remarca un obiect, ca să zicem așa, bătător la ochi, care se vede de sub scaun? De câteva ori am ridicat scaunul acela și l-am mutat din loc, așa că portofelul era la vedere, dar generalul nu l-a zărit nicidecum și așa a trecut o zi și o noapte",
    "1261": " Probabil că e foarte distrat, nici n-ai cum să-ţi dai seama Vorbește, povestește, râde cu hohote și deodată se supără teribil pe mine, nici eu nu mai știu de ce Într-un târziu ne pregătim să ieșim din cameră, eu las intenţionat ușa descuiată; totuși a ezitat, a vrut să-mi spună ceva, probabil s-a speriat pentru portofelul cu atâţia bani, dar s-a supărat brusc foarte tare și nu mi-a spus nimic N-am făcut împreună pe stradă nici doi pași, m-a lăsat baltă și de-abia seara ne-am întâlnit la bodegă — Și până la urmă ai luat portofelul de acolo? — Nu În aceeași noapte a dispărut de sub scaun — Atunci unde-i acum? — Aici, spuse Lebedev și râse deodată, ridicându-se de pe scaun cât era de lung și privindu-l cu plăcere pe prinţ A nimerit aici, în căptușeala propriei mele redingote Binevoiţi să vedeţi și dumneavoastră, pipăiţi-l",
    "1262": " Într-adevăr, în căptușeala din partea stângă a redingotei, chiar în faţă, la vedere, se formase un fel de pungă și, pipăind-o, puteai imediat să-ţi dai seama că în ea este portofelul de piele, căzut acolo din buzunarul rupt — L-am scos și m-am uitat, toţi banii sunt la loc I-am dat drumul iarăși în căptușeală și umblu așa de ieri, chiar mă lovesc de el cu piciorul — Și n-ai de gând să-l găsești? — N-am de gând, he-he! Și imaginaţi-vă, mult stimate prinţ, deși nu sunt un subiect demn de atenţia dumneavoastră deosebită, că am avut întotdeauna buzunarele intacte, și deodată peste noapte a apărut într-unul o asemenea gaură! M-am uitat mai curios: parcă ar fi făcut-o cineva cu briceagul Aproape incredibil, nu? — Dar generalul? — Toată ziua a fost supărat, și ieri, și azi; e teribil de nemulţumit; ba-i bucuros și bahic până la lingușeală, ba-i sensibil de-i dau lacrimile, ba se supără deodată atât de tare, încât mă sperii, zău; eu, prinţe, nu fac parte din tagma militarilor",
    "1263": " Ieri stăteam amândoi la bodegă și, ca din întâmplare, poalele redingotei mele se etalau la vedere, săreau în ochi; el se uita strâmb, se enerva Acum nu mi se mai uită drept în ochi decât când e beat sau dacă îl apucă duioșiile; dar ieri mi-a aruncat vreo două priviri atât de crunte, încât m-au trecut fiori reci pe șira spinării De altminteri, mâine am de gând să găsesc portofelul, dar până mâine mă mai plimb o seară cu el — Dar de ce-l chinuiești în halul ăsta? strigă prinţul — Nu-l chinuiesc, prinţe, continuă Lebedev, cu ardoare Îl iubesc sincer și-l respect Iar acum, credeţi-mă, mi-a devenit mai drag, îl apreciez și mai mult! Aceste cuvinte Lebedev le spuse pe un ton atât de serios și de sincer, încât prinţul chiar se revoltă — Ţii la el, dar îl chinuiești! Dă-mi voie, numai prin simplul fapt că ţi-a pus la un loc atât de vizibil obiectul pierdut, sub scaun și în redingotă, vrea să-ţi arate direct că nu vrea să se ţină de vicleșuguri cu dumneata, că-și cere iertare cât se poate de sincer",
    "1264": " Auzi? Îţi cere iertare! Speră, deci, în delicateţea sentimentelor dumitale Iar dumneata îl înjosești într-un asemenea hal pe omul acesta atât de atât de cinstit! — Cinstit, prinţe, cinstit! îl susţinu Lebedev, cu ochii scăpărându-i Numai dumneavoastră, nobile prinţ, aţi fost în stare să spuneţi un cuvânt atât de just! Pentru asta vă sunt devotat până la divinizare, deși sunt putred de felurite vicii! Am hotărât! Găsesc chiar acum portofelul, chiar acum, nu mâine; iată, îl scot în faţa dumneavoastră; luaţi-l, nobile prinţ, și păstraţi-l până mâine Mâine sau poimâine îl iau Știţi, prinţe, se pare că a stat pitit sub o piatră din grădina mea în prima noapte după ce a dispărut Ce ziceţi de asta? — Vezi, să nu-i spui de-a dreptul că ai găsit portofelul Fă în așa fel încât să vadă că nu mai ai nimic în căptușeală și el o să înţeleagă",
    "1265": " — Oare? N-ar fi mai bine să-i spun că l-am găsit și să mă prefac că până acum nu mi-am dat seama? — N-nu, spuse prinţul, căzând pe gânduri N-nu, de-acum e prea târziu E mai primejdios așa Zău că-i mai bine să nu-i spui! Fii blând cu el, dar nu te preface prea mult și și știi dumneata — Știu, prinţe, știu, adică știu că nu voi face cum spuneţi Pentru asta ar trebui să am o inimă ca a dumneavoastră În plus, și el s-a făcut nervos și s-a nărăvit să mă privească acum cam prea de sus Ba se smiorcăie și mă îmbrăţișează, ba începe hodoronc-tronc să mă umilească și să-și bată joc de mine cu dispreţ Așa că o să fac să se vadă poalele redingotei, cu bună știinţă o s-o fac, he-he! La revedere, prinţe, căci îmi dau seama că vă reţin și inoportunez, ca să zic așa, sentimentele cele mai interesante",
    "1266": " — Dar, pentru Dumnezeu, ţine-o tot în secret! — Cu pași ușori, cu pași ușori! Deși povestea era încheiată, prinţul rămase aproape la fel de îngrijorat Aștepta cu nerăbdare întrevederea cu generalul, care trebuia să aibă loc a doua zi IVtc \"IV\" Ora fixată era doisprezece, însă prinţul, deloc obișnuit pentru el, întârzie Întorcându-se acasă, îl găsi pe general așteptându-l Din prima clipă remarcă nemulţumirea acestuia, poate tocmai din pricină că trebuise să-l aștepte Scuzându-se, prinţul se grăbi să se așeze, dar cu un fel de frică ciudată, de parcă musafirul ar fi fost din faianţă și prinţul se temea în fiecare clipă ca nu care cumva să-l spargă Mai înainte nu se simţise niciodată intimidat în prezenţa generalului, nici nu-i trecuse prin minte că s-ar putea intimida Curând prinţul observă că nu-l mai are în faţă pe omul de ieri, că generalul se schimbase; în locul panicii și zăpăcelii din ziua precedentă, se remarca acum că este neobișnuit de rezervat; se putea trage concluzia că omul acesta luase o hotărâre definitivă",
    "1267": " De altfel, calmul era mai mult exterior decât real În orice caz, însă, musafirul arăta o dezinvoltură rafinată, deși își impusese o demnitate reţinută La început chiar luă faţă de prinţ o atitudine îngăduitoare, cum li se întâmplă câteodată oamenilor mândri, care au fost ofensaţi pe nedrept, să fie dezinvolţi și rafinaţi Vorbea blând, deși nu fără o anumită mâhnire în voce — V-am adus cartea pe care am luat-o mai deunăzi, spuse el, făcând, plin de importanţă, semn din cap spre cartea pe care o adusese și o pusese pe masă Mulţumesc — Ah, da Aţi citit articolul, generale? Cum v-a plăcut? Interesant, nu? se bucură prinţul de posibilitatea de a începe discuţia cât mai iute și cât mai pe departe — Interesant, dar rudimentar și, desigur, plin de neghiobii Posibil să fie minciuni la fiecare pas Generalul vorbea cu aplomb, chiar lungind puţin cuvintele",
    "1268": " — Ah, e o relatare naivă, povestirea unui soldat bătrân, care i-a văzut cu ochii lui pe francezi la Moscova64 Unele lucruri sunt splendide Pe deasupra, orice însemnări ale martorilor oculari, indiferent cine este martorul, sunt preţioase Nu-i așa? — În locul redactorului, nu l-aș fi tipărit Cât privește însemnările martorilor oculari, în general, i se dă mai degrabă crezare unui mincinos grosier, dar mucalit, decât unui om respectabil și cu merite Cunosc câteva însemnări despre anul opt sute doisprezece, care Prinţe, m-am decis, părăsesc această casă, casa domnului Lebedev Generalul îi aruncă prinţului o privire cu tâlc — Aveţi propria dumneavoastră locuinţă în Pavlovsk la fiica dumneavoastră rosti prinţul, neștiind ce să spună Își amintise că generalul a venit să-i ceară sfatul într-o chestiune importantă, de care depinde soarta lui — La soţia mea; cu alte cuvinte, în casa mea și a fiicei mele",
    "1269": " — Scuzaţi-mă, eu — Plec din casa lui Lebedev pentru că, dragă prinţe, am rupt relaţiile cu acest om Le-am rupt ieri-seară, regretând că nu am făcut-o mai demult Cer să fiu respectat, prinţe, respectat chiar și de persoanele cărora le dăruiesc, ca să zic așa, inima Prinţe, adeseori îmi dăruiesc inima și aproape întotdeauna sunt înșelat Acest om nu a fost demn de darul meu — E foarte haotic, observă prinţul cu reţinere Și are unele trăsături dar, dincolo de acestea, se vede că are inimă și o minte isteaţă, uneori amuzantă Rafinamentul expresiilor, tonul respectuos îl flatară probabil pe general, deși uneori încă mai privea cu suspiciune subită Dar tonul prinţului era atât de firesc și sincer, încât era imposibil să lase loc îndoielii — Că are și calităţi bune, îl aprobă generalul, eu am susţinut primul și mai că nu i-am dăruit acestui individ prietenia mea",
    "1270": " Doar n-am nevoie de casa și ospitalitatea lui, având propria mea familie Nu încerc să-mi justific viciile; sunt necumpătat; am băut vin cu el și acum, poate, plătesc pentru asta Însă nu doar de dragul băuturii (scuzaţi, prinţe, grosolănia sincerităţii unui om iritat), nu doar de dragul băuturii m-am atașat de el! M-au atras tocmai calităţile lui, după cum spuneţi dumneavoastră Dar toate au limita știută, chiar și calităţile; și dacă, deodată, verde în faţă, are impertinenţa să declare că în opt sute doisprezece, copil fiind, și-a pierdut un picior și l-a înmormântat la cimitirul Vagankovskoe din Moscova, asta chiar că depășește limitele, arată lipsă de respect, demonstrează obrăznicie — Poate n-a fost decât o glumă, menită să stârnească râsul — Înţeleg O minciună nevinovată de dragul râsului, chiar dacă e grosolană, nu ofensează inima omenească Unii mint, dacă vreţi, numai din prietenie, ca să-i facă plăcere interlocutorului; dar, dacă se simte lipsa de respect, dacă anume, poate, printr-o asemenea lipsă de respect, cineva vrea să se arate deranjat de o relaţie, atunci unui om cumsecade nu-i mai rămâne decât să întoarcă spatele și să rupă legăturile, punându-l la respect pe cel care-l ofensează",
    "1271": " Vorbind, generalul chiar roșise — Păi Lebedev nici nu putea fi la Moscova în anul opt sute doisprezece E prea tânăr ca să fi fost E ridicol — Asta în primul rând Să presupunem, însă, că putea Dar cum poate susţine pe faţă că un artilerist francez l-a ţintit cu tunul și a tras în piciorul lui, așa, de distracţie; că și-a ridicat piciorul și l-a dus acasă, iar mai pe urmă l-a îngropat la cimitirul Vagankovskoe și zice că a ridicat pe mormânt un monument, care are pe o parte inscripţia: „Aici zace piciorul secretarului de colegiu Lebedev“, iar pe cealaltă parte: „Dormiţi, dragi oseminte, până-n dimineaţa bucuriei“65, și că, în sfârșit, îi face în fiecare an câte un parastas (asta-i deja sacrilegiu), mergând pentru asta an de an la Moscova Ca să-mi demonstreze, mă cheamă la Moscova să-mi arate și mormântul, și tunul respectiv, care a fost capturat și este expus la Kremlin; susţine că e al unsprezecelea de la poartă, un falconet francez de construcţie veche",
    "1272": " — Și asta având amândouă picioarele întregi și la vedere! râse prinţul Vă încredinţez că nu-i decât o glumă nevinovată Nu vă supăraţi! — Dar daţi-mi voie să înţeleg și eu În ce privește picioarele la vedere, să zicem că nu-i cu totul incredibil: se spune că proteza creată de Cernosvitov — Ah, da, se spune că se poate și dansa cu proteza lui Cernosvitov — Asta o știu sigur După ce a inventat proteza, Cernosvitov a dat mai întâi fuga la mine ca să mi-o arate Dar proteza lui Cernosvitov a fost inventată incomparabil mai târziu Pe deasupra, mai susţine că până și răposata lui soţie, în decursul căsătoriei lor, n-a știu că el, soţul ei, are un picior de lemn Când i-am atras atenţia asupra tuturor acestor inepţii, îmi zice: „Dacă tu, în opt sute doisprezece, i-ai fost camer-paj lui Napoleon, dă-mi voie și mie să-mi înmormântez piciorul la Vagankovskoe“",
    "1273": " — Adică dumneavoastră începu prinţul și se fâstâci Generalul îl privi evident de sus și chiar aproape cu ironie — Spuneţi, prinţe, tot ce aţi vrut să spuneţi, rosti el lungind cuvintele foarte armonios Sunt îngăduitor, spuneţi totul: recunoașteţi că vi se pare ridicol până și gândul de a vedea în faţa dumneavoastră un om în actuala lui înjosire și inutilitate, auzind în același timp că a fost personal martorul unor mari evenimente El n-a apucat să vă bârfească nimic? — Nu, n-am auzit nimic de la Lebedev, dacă la el vă referiţi — Hm, mă gândeam că dimpotrivă Propriu-zis, discuţia de ieri dintre mine și dumneavoastră a fost provocată tot de acest ciudat articol din arhivă I-am remarcat nerozia și întrucât eu însumi am fost martor",
    "1274": " vă miraţi, prinţe, vă uitaţi la chipul meu? — N-nu, eu — Par mai tânăr decât sunt, spuse generalul lungind cuvintele, dar sunt întrucâtva mai în vârstă decât par în realitate În opt sute doisprezece, aveam zece sau unsprezece ani Nici eu nu-mi știu vârsta reală În formular e mai mică; și eu am avut slăbiciunea, de-a lungul vieţii, să scad cifra anilor — Vă încredinţez, generale, că nu găsesc deloc ciudat faptul că în opt sute doisprezece eraţi în Moscova și desigur, puteţi depune mărturie la fel ca și cei care au fost acolo Unul dintre biografii noștri66 își începe cartea povestind cum, în opt sute doisprezece, copil sugar fiind, l-au hrănit cu pâine, la Moscova, soldaţii francezi — Vedeţi! încuviinţă îngăduitor generalul Cazul meu, desigur, nu este dintre cele obișnuite, dar nici nu conţine ceva neobișnuit",
    "1275": " De foarte multe ori adevărul pare imposibil Camer-paj! E ciudat de auzit, firește! Dar aventura unui copil de zece ani este explicabilă, poate, tocmai prin vârsta lui Unuia de cincisprezece ani poate că nu i s-ar fi întâmplat, și cu siguranţă nici mie nu mi s-ar fi întâmplat, pentru că la cincisprezece ani n-aș fi fugit din casa noastră de lemn, de pe strada Staraia Basmannaia, în ziua intrării lui Napolen în Moscova, n-aș fi plecat de lângă mama mea, care nu apucase să se evacueze și tremura de frică La cincisprezece ani mi-ar fi fost frică, dar la zece ani nu m-am temut câtuși de puţin și mi-am făcut loc prin mulţime Am ajuns chiar până aproape de pridvorul palatului, în momentul când Napoleon descăleca — Fără îndoială, aţi remarcat foarte bine că tocmai la zece ani poţi să nu te sperii",
    "1276": " îl susţinu prinţul, intimidat și chinuit de gândul că va roși chiar în clipa aceea — Fără îndoială Și totul s-a petrecut atât de simplu cum se întâmplă toate în realitate Dacă de povestea asta s-ar apuca un romancier, ar îndruga o mulţime de tâmpenii și fapte neverosimile — Ah, așa e! exclamă prinţul Și pe mine m-a uimit această idee, recent Știu o crimă reală, pentru un ceasornic, despre care se și scrie acum în ziare Dacă ar fi scornit-o un scriitor, cunoscătorii vieţii poporului și criticii ar fi strigat că este neverosimilă Dar, citind despre ea în ziare, îţi dai seama că din asemenea fapte înveţi ce e realitatea noastră rusă Aţi făcut o remarcă excelentă, generale! încheie prinţul cu înflăcărare, bucurându-se teribil că a izbutit să nu roșească de tot la faţă — Nu-i așa? Nu-i așa? strigă generalul și ochii începură chiar să-i strălucească de plăcere",
    "1277": " Un băieţel, un copil care nu înţelege primejdia, își face loc prin mulţime ca să vadă pompa, tunicile, suita și, în sfârșit, pe marele om, despre care i se spuseseră atât de multe Căci, timp de câţiva ani la rând, numai despre acel om i se vorbise Napoleon, trecând la doi pași, îmi observă întâmplător privirea; eram într-un costum de odraslă boierească, mama mă îmbrăca bine Fiţi și dumneavoastră de acord, eram singurul care arătam așa, în toată mulţimea — Fără îndoială, asta trebuie să-l fi uimit și îi dovedea că nu plecaseră toţi, că au rămas și unii curteni cu copiii lor — Chiar așa, chiar așa! Voia să-i atragă pe boieri de partea lui! Când și-a aruncat spre mine privirea de vultur, probabil că și ochii mei au strălucit spre el, drept răspuns „Voilà un garçon bien éveillé! Qui est ton père?“* Imediat, aproape sufocându-mă de emoţie, i-am răspuns: „Un general, care a căzut pe câmpiile patriei sale“",
    "1278": " „Le fils d’un boyard et d’un brave par-dessus le marché! J’aime les boyards M’aimes-tu, petit?“** La această întrebare pusă repede, am răspuns la fel de repede: „Inima rusă e în stare, chiar și în dușmanul patriei sale, să remarce un om mare!“ Propriu-zis, nu-mi mai amintesc dacă așa i-am spus, cuvânt cu cuvânt eram un copil dar cert e că sensul era acesta! Napoleon a fost uimit, s-a gândit un timp și a spus spre suită: „Îmi place mândria acestui copil! Dar, dacă toţi rușii gândesc ca acest prunc, atunci“ N-a terminat ce avea de spus și a intrat în palat Pe dată mi-am făcut loc în suită și am alergat în urma lui Cei din suită s-au dat deoparte din faţa mea și mă priveau ca pe un favorit Dar toate astea le-am observat numai în treacăt",
    "1279": " Îmi aduc aminte doar că, intrând în prima sală, împăratul s-a oprit brusc în dreptul portretului împărătesei Ekaterina, l-a privit îndelung, căzut pe gânduri și, în cele din urmă, a rostit: „A fost o mare femeie!“ După aceea și-a continuat drumul După două zile, la palat și la Kremlin eram bine-cunoscut și mi se spunea „le petit boyard“ Acasă nu mă duceam decât ca să dorm noaptea Toţi ai casei mai că nu-și ieșiseră din minţi Peste încă două zile moare camer-pajul lui Napoleon, baronul de Basancourt67, care nu a suportat greutăţile campaniei Napoleon și-a amintit de mine; am fost luat, dus, fără să mi se explice despre ce-i vorba, am fost pus să probez tunica răposatului, un băiat de vreo doisprezece ani, și când, îmbrăcat deja în tunică, am fost condus la împărat și el a făcut semn cu capul spre mine, am primit vestea că mi s-a acordat bunăvoinţa de a fi numit camer-paj al Majestăţii Sale",
    "1280": " Eram bucuros, simţeam de mult faţă de el o simpatie fierbinte și, pe lângă asta, fiţi de acord, era la mijloc tunica strălucitoare, care pentru un copil înseamnă mult Umblam într-un frac verde-închis, cu falduri lungi și înguste; nasturi de aur, mâneci garnisite cu blană roșie și cusute cu fir de aur, guler înalt, ţeapăn, descheiat, cusut cu aur, ca și faldurile; pantaloni albi și strâmţi din piele de elan, jiletcă albă de mătase, ciorapi de mătase, pantofi cu catarame iar în timpul plimbărilor călare ale împăratului și dacă făceam parte din suită, purtam cizme lungi de cavalerie Deși situaţia nu era strălucită și se presimţeau deja mari nenorociri, eticheta era respectată în măsura posibilităţilor și chiar cu atât mai strict, cu cât mai tare se presimţeau aceste nenorociri — Da, firește bâigui prinţul, aproape încurcat",
    "1281": " Însemnările dumneavoastră ar fi extrem de interesante Desigur, generalul îi spunea ceea ce-i spusese cu o zi înainte lui Lebedev, relatându-și deci povestirea fără poticneli Dar iarăși îi aruncă prinţului o privire piezișă, neîncrezătoare — Însemnările mele, rosti el cu amărăciune de două ori mai mare, să-mi scriu însemnările? N-am căzut în ispita asta, prinţe! Dacă vreţi, însemnările mele sunt scrise deja, dar se află în pupitrul meu Când mi se vor acoperi ochii cu ţărână, să fie publicate Fără îndoială, vor fi traduse și în limbi străine, chiar dacă nu datorită calităţilor lor literare; nu, datorită importanţei giganticelor fapte la care am fost martor ocular, chiar dacă pe atunci nu eram decât un copil; chiar așa: copil fiind, am pătruns în dormitorul, în, ca să zicem așa, intimitatea „marelui om“! Noaptea am auzit gemetele acestui „uriaș în nefericire“, nu-i era jenă de un copil și plângea în faţa mea, deși eu înţelegeam deja că pricina suferinţelor lui era tăcerea împăratului Alexandru",
    "1282": " — Da, îi scria scrisori în care îi propunea să încheie pace, îi ţinu, timid, prinţul isonul — Propriu-zis, noi nu știm ce propuneri îi făcea, dar îi scria în fiecare zi, în fiecare ceas, scrisoare după scrisoare! Era grozav de tulburat Într-o noapte, fiind singuri, m-am aruncat înlăcrimat în braţele lui (o, îl iubeam!): „Cereţi-i, cereţi-i iertare împăratului Alexandru!“ Așa i-am strigat Adică ar fi trebuit să mă exprim altfel: „Împăcaţi-vă cu împăratul Alexandru“, dar, copil fiind, mi-am enunţat cu naivitate gândul „O, copilul meu! mi-a răspuns el, umblând încoace și încolo prin cameră O, copilul meu! (Pe-atunci parcă nu-și dădea seama că n-am decât zece ani și chiar îi plăcea să stea de vorbă cu mine) O, copilul meu, sunt gata să-i sărut picioarele împăratului Alexandru, dar, în ce-i privește pe împăratul prusac și pe cel austriac, nu vor avea parte decât de ura mea veșnică și",
    "1283": " la urma urmei tu nici nu te pricepi la politică!“ Parcă și-ar fi amintit deodată cu cine vorbește A tăcut, dar mult timp ochii lui încă au mai aruncat scântei Ei, dacă aș descrie toate aceste fapte (și doar am fost martorul celor mai măreţe fapte), dacă le-aș edita acum, și toţi acești critici, toate aceste vanităţi literare, toate aceste invidii, partide și nu, nu sunt eu omul acela! — Cu privire la partide, observaţia dumneavoastră este îndreptăţită și eu sunt de acord cu ea, îi răspunse prinţul încet, după ce tăcu un pic Și eu am citit de curând cartea lui Charras68 despre campania de la Waterloo Evident, cartea este serioasă și specialiștii susţin că dovedește o foarte bună cunoaștere a problemei Dar din fiecare pagină răzbate bucuria pentru înjosirea lui Napoleon și, dacă ar fi putut pune la îndoială orice semn de talent al acestuia și în alte campanii, se pare că Charras ar fi fost extrem de bucuros; iar asta nu mai este bine într-o lucrare atât de serioasă, pentru că apare spiritul de partid",
    "1284": " Pe-atunci eraţi foarte ocupat fiind în serviciul împăratului? Generalul era încântat Prin seriozitatea și naivitatea ei, remarca prinţului spulberate ultimele lui rămășiţe de suspiciune — Charras! O, și eu am fost revoltat! Chiar atunci i-am scris, dar propriu-zis, nu-mi mai amintesc acum Mă întrebaţi dacă eram ocupat cu serviciul? Nu! Fusesem, numit camer-paj, dar pe atunci nu-mi luam în serios funcţia Mai mult chiar, curând Napoleon și-a pierdut orice speranţe de a-i atrage pe ruși de partea lui și, desigur, ar fi uitat și de mine, întrucât mă apropiase cu scopuri politice, dacă dacă nu m-ar fi îndrăgit, fapt pe care acum îl pot susţine cu tot curajul Nu mi se cerea mare lucru: trebuia să vin câteodată la palat și să-l însoţesc călare pe împărat în timpul plimbărilor și asta era tot",
    "1285": " Călăream excelent Ieșeam la plimbare înainte de prânz, în suită eram eu, Davout69, mamelucul Roustan70 — Constand71, spuse prinţul, contrazicându-l fără voie — Nu, Constand nu mai era pe atunci, plecase cu o scrisoare la împărăteasa Josefina72; în locul lui apăruseră două ordonanţe, câţiva ulani polonezi ei bine, asta era toată suita, firește, cu excepţia generalilor și a mareșalilor, pe care Napoleon îi lua cu el, ca să studieze locurile, amplasamentul trupelor, să se sfătuiască Cel mai des îl însoţea Davout Parcă-l văd și acum: uriaș, gras, stăpân pe sine, aruncând priviri ciudate de sub ochelari De cele mai multe ori împăratul cu el se sfătuia Îi aprecia ideile Mi-aduc aminte că ţineau un consiliu de câteva zile; Davout venea și dimineaţa, și seara, adeseori chiar discutau în contradictoriu; în cele din urmă, Napoleon parcă începuse să fie de acord cu el",
    "1286": " În cabinet erau ei doi, eu eram al treilea, aproape nebăgat în seamă Deodată, Napoleon mă zărește întâmplător, un gând ciudat îi licărește în ochi „Copile, îmi zice el brusc, ce zici: dacă mă convertesc la credinţa ortodoxă și-i eliberez pe sclavii voștri, rușii mă vor urma sau nu?“ „Niciodată!“ am strigat eu cuprins de indignare Napoleon a fost uimit „În ochii strălucind de patriotism ai acestui copil, a spus el, am citit părerea întregului popor rus Gata, Davout! Toate astea-s fantezii! Prezintă-mi celălalt proiect!“ — Da, însă și proiectul acesta era o idee îndrăzneaţă! spuse prinţul, părând interesat Deci, i-l atribuiţi lui Davout? — În orice caz, se sfătuiau Desigur, ideea era a lui Napoleon, o idee de vultur, dar și celălalt proiect era o idee îndrăzneaţă Era celebrul „conseil du lion“*, cum Napoleon însuși a numit sfatul lui Davout",
    "1287": " Planul era următorul: să se închidă în Kremlin cu toate trupele, să construiască barăci, să sape întărituri, să amplaseze tunuri, să taie cât mai mulţi cai și să le pună carnea la sărat; să rechiziţioneze și să prade cât mai multe grâne, astfel încât să poată rezista toată iarna, până în primăvară; iar primăvara să rupă încercuirea rușilor Acest proiect îl pasionase foarte mult pe Napoleon În fiecare zi mergeam călare de-a lungul zidurilor Kremlinului, dădea indicaţii unde trebuie dărâmat, unde trebuie construit, unde să se zidească o lunetă, unde un ravelin, unde un șir de cazemate: o privire, rapiditate, lovitură! În sfârșit, totul fusese hotărât; Davout se ţinea de capul lui, ca să i se comunice decizia finală Iarăși erau numai ei doi, eu – al treilea Napoleon umbla prin cameră cu braţele încrucișate Nu-mi mai puteam lua ochii de la chipul lui, inima mi se zbătea în piept",
    "1288": " „Plec“ spuse Davout „Încotro?“ îl întrebă Napoleon „Să pun caii la saramură“ spuse Davout Napoleon tresări, se hotăra destinul „Copile, îmi spuse el deodată, ce părere ai despre intenţia noastră?“ Firește, m-a întrebat așa cum uneori un om de mare spirit apelează la cap sau la pajură În loc să-i răspund lui Napoleon, m-am răsucit spre Davout și i-am spus, parcă mânat de o inspiraţie: „Lua-ţi-o la fugă, generale, unde veţi vedea cu ochii!“ Proiectul era compromis Davout a strâns din umeri și, ieșind, a spus în șoaptă: „Bah! Il devient superstitieux!“* Iar a doua zi s-a dat ordinul de plecare — Sunt lucruri extrem de interesante, rosti prinţul, cu voce teribil de scăzută Dacă așa a fost adică, vreau să spun se grăbi el să se corecteze — O, prinţe! strigă generalul, atât de încântat de povestirea sa, încât, poate, n-ar fi pregetat să depășească orice urmă de prudenţă",
    "1289": " Trebuie să spuneţi: „Așa a fost!“ Dar a fost mai mult de atât, vă încredinţez că a fost! Toate acestea au fost fapte neînsemnate, politice Însă vă repet, am fost martorul lacrimilor și gemetelor nocturne ale acestui mare om; iar așa ceva, cu excepţia mea, n-a mai văzut nimeni! Spre sfârșit, ce-i drept, nu mai plângea, nu mai vărsa lacrimi, ci doar gemea din când în când; dar se întuneca parcă din ce în ce mai mult la faţă Parcă veșnicia îl umbrea deja cu aripa ei de beznă Uneori, noaptea, ne petreceam ore întregi singuri, tăcând; mamelucul Roustan sforăia în camera de alături; grozav de adânc mai dormea omul ăsta „În schimb, mi-e credincios mie și dinastiei mele“, spunea Napoleon despre el Odată eram grozav de îndurerat și, brusc, el a remarcat că ochii mi-s plini de lacrimi; m-a privit cu duioșie: „Ţi-e milă de mine! a strigat el",
    "1290": " Ţie, copile, dar poate că și altui copil îi va fi milă de mine, fiului meu, le roi de Rome*; ceilalţi mă urăsc cu toţii, iar fraţii mei vor fi primii care mă vor vinde în caz de eșec!“ Am izbucnit în hohote de plâns și m-am aruncat la pieptul lui; asta n-a mai putut nici el s-o suporte; ne-am îmbrăţișat și lacrimile ni s-au amestecat „Scrieţi-i, scrieţi-i împărătesei Josefina!“ i-am spus eu plângând Napoleon a tresărit, s-a gândit și mi-a spus: „Mi-ai adus aminte de cea de-a treia inimă care mă iubește; îţi mulţumesc, prietene!“ Imediat s-a așezat la masă și i-a scris Josefinei scrisoarea pe care i-a și expediat-o a doua zi prin Constand — A fost foarte frumos din partea dumneavoastră, spuse prinţul, că i-aţi sugerat un sentiment bun printre atâtea gânduri nefaste — Chiar așa, prinţe! Și ce bine explicaţi lucrurile, cu măsura propriei dumneavoastră inimi! exclamă exaltat generalul",
    "1291": " Și – ciudat lucru – ochii îi străluciră de lacrimi adevărate Da, prinţe, a fost un spectacol măreţ! Știţi dumneavoastră, era cât pe ce să plec cu el la Paris și, desigur, aș fi împărţit cu el „insula toridă a întemniţării“ Dar, vai! Destinele noastre s-au despărţit! Am plecat fiecare pe drumul lui El, spre insula toridă, unde măcar o dată, într-o clipă de îngrozitoare tristeţe, și-a amintit, poate, de lacrimile bietului băiat care la Moscova l-a îmbrăţișat și l-a iertat; iar eu am fost trimis la o școală de cadeţi, unde n-am avut parte decât de muștru, decât de grosolănia colegilor și Vai! Din toate nu s-a ales decât praful! „Nu vreau să te despart de mama ta și de aceea nu te iau cu mine! mi-a spus el în ziua retragerii Dar aș dori să fac ceva pentru tine“ Urca deja în șa",
    "1292": " „Scrieţi ceva, ca amintire, în albumul surioarei mele“, i-am spus eu, cu sfială, deoarece era foarte indispus și întunecat la faţă El s-a întors, a cerut o pană, a luat albumul „Câţi ani are sora ta?“ m-a întrebat el cu pana în mână „Trei ani“, i-am răspuns „Petite fille alors“* Și a scris în album: „Ne mentez jamais! Napoléon, votre ami sincère“** Fiţi și dumneavoastră de acord, prinţe: un asemenea sfat, într-o asemenea clipă! — Da, e semnificativ — Această foaie de hârtie, pusă într-o ramă de aur, sub sticlă, a atârnat în salonul surorii mele toată viaţa ei, în locul cel mai vizibil, până când a murit în timp ce năștea acum nu mai știu pe unde o fi Dar ah, Dumnezeule! E deja ora două! Ce mult v-am reţinut, prinţe! E impardonabil",
    "1293": " Generalul se ridică de pe scaun — O, dimpotrivă! bolborosi prinţul M-aţi cucerit și în sfârșit totul a fost atât de interesant! Vă mulţumesc mult! — Prinţe! spuse generalul, strângându-i iarăși dureros mâna și privindu-l pe prinţ insistent și cu ochii strălucitori, de parcă și-ar fi venit brusc în fire și ar fi fost uluit de o idee subită Prinţe! Sunteţi atât de bun, atât de naiv, încât uneori mi se face milă de dumneavoastră Vă privesc cu înduioșare Fie ca Domnul să vă binecuvânteze! Fie ca viaţa dumneavoastră să înceapă și să înflorească în iubire A mea e de-acum sfârșită! O, iertaţi-mă, iertaţi-mă! Ieși repede, acoperindu-și faţa cu palmele Prinţul nu se putea îndoi de sinceritatea emoţiei lui Înţelegea și că bătrânul era entuziasmat de succesul pe care îl avusese povestirea lui; totuși presimţea că generalul era unul dintre acei mincinoși care, deși mint până la voluptate și până la uitarea de sine, chiar și în punctul cel mai înalt al extazului bănuiesc în sinea lor că nu sunt crezuţi, ba încă și că e imposibil să li se dea crezare",
    "1294": " Aflat în această stare, bătrânul și-ar fi putut veni în fire, rușinându-se peste măsură, suspectându-l pe prinţ de infinită compasiune faţă de el, simţindu-se jignit „Oare n-am făcut mai rău că l-am împins până la această inspiraţie?“ se întrebă prinţul îngrijorat și deodată nu mai rezistă și izbucni într-un hohot teribil de râs, care ţinu vreo zece minute Era cât pe ce să-și reproșeze râsul, dar imediat își dădu seama că n-are ce să-și reproșeze, pentru că simţea o milă nemărginită pentru general Presimţirile lui se adeveriră Seara primi un bilet ciudat, scurt, dar ferm Generalul îi aducea la cunoștinţă că se desparte de el pentru totdeauna, că îl respectă și îi e recunoscător, dar că nici de la el nu acceptă „semne de compasiune, care înjosesc demnitatea unui om și așa destul de nefericit“ Când prinţul a auzit că generalul s-a ferecat în casa Ninei Alexandrovna, aproape că s-a liniștit în privinţa lui",
    "1295": " Însă noi am văzut deja că generalul a făcut niște trăsnăi și la Lizaveta Prokofievna Nu putem da aici mai mule amănunte, însă vom remarca pe scurt că esenţa întâlnirii constase în faptul că generalul o speriase pe Lizaveta Prokofievna și că, prin aluzii amare la adresa lui Ganea, o făcuse să se indigneze Fusese dat pe ușă afară într-un mod rușinos Iată de ce își petrecuse o asemenea noapte și o asemenea dimineaţă, după care se ţicnise definitiv și ieșise în stradă aproape apucat de demenţă Kolea încă nu înţelegea cu totul cum stau lucrurile și chiar spera să aibă succes cu severitatea — Ei, acum unde ai de gând să mai mergem, generale? spuse el La prinţ nu vrei, cu Lebedev te-ai certat, bani nu ai iar eu nu am niciodată Uite-așa, am rămas cu buzele umflate în mijlocul străzii",
    "1296": " — Mai plăcut e să umbli cu buzele umflate decât să rămâi cu ele umflate, bâigui generalul Cu acest calambur am făcut furori în societatea unor ofiţeri în opt sute patruzeci și patru O mie opt sute patruzeci și patru, da! Nu-mi aduc aminte O, nu-mi aminti, nu-mi aminti! „Unde mi-e tinereţea, unde mi-e prospeţimea!“ Așa striga cine striga asta, Kolea? — E din Suflete moarte a lui Gogol, tată, îi răspunse Kolea și se uită cu tristeţe la tatăl lui — Suflete moarte! Ah da, moarte! Când mă vor îngropa să scrii pe mormântul meu: „Aici zace un suflet mort!“ Rușinea mă urmărește! Asta cine a spus-o, Kolea? — Nu știu, tată — Cică Eropegov n-a existat! Eroșka Eropegov!",
    "1297": " strigă el frenetic, oprindu-se pe stradă Și asta o susţine fiul meu! Eropegov, omul care timp de unsprezece luni mi-a ţinut loc de frate, pentru care eu, într-un duel Prinţul Vâgoreţki, căpitanul nostru, îi zice golind o sticlă: „Tu, Grișa, ia spune-ne: unde ai găsit-o pe Anna73 ta?“ „Pe câmpiile patriei, iată unde am găsit-o!“ Eu îi strig: „Bravo, Grișa!“ Ei bine, așa a ieșit duelul, iar pe urmă s-a însurat cu Maria Petrovna Su Sutughina și a fost ucis pe câmpiile Glonţul a ricoșat de pe crucea pe care eu o aveam la piept și l-a nimerit drept în frunte „În veci n-o să te uit!“ a strigat el și s-a prăbușit pe loc Eu eu, Kolea, mi-am făcut cu cinste datoria, dar rușinea, „rușinea mă urmărește!“ Tu și Nina o să veniţi la mormântul meu",
    "1298": " „Sărmana Nina!“74 Înainte așa îi spuneam, Kolea, demult, încă din primele zile, și ei îi plăcea atât de mult Nina, Nina! Ce am făcut cu soarta ta? De ce mă poţi iubi, suflet răbdător? Mama ta are un suflet de înger, Kolea Auzi? De înger! — Știu, tată Hai să ne întoarcem acasă, la mama! Fugea în urma noastră! Ah, de ce te-ai oprit? Parcă n-ai înţelege Ah, de ce plângi? Kolea plângea și el și săruta mâinile tatălui lui — Îmi săruţi mâinile, mie, mi le săruţi! — Da, ţie! Ce-i de-a mirării? Stai, plângi în mijlocul străzii și mai zici că ești general, om de arme! Hai! — Să te binecuvânteze Dumnezeu, fiule, pentru că ai fost respectuos cu un bătrân, cu tatăl tău, care s-a făcut de rușine da, de rușine!",
    "1299": " Să dea Domnul să ai și tu un băiat la fel le roi de Rome O, „blestemată, blestemată fie casa aceasta!“ — La urma urmei, ce se întâmplă? strigă Kolea, începând să se înfurie Ce grozăvie s-a întâmplat? De ce nu vrei să te întorci acasă acum? De ce ţi-ai ieșit din minţi? — Îţi explic, îţi explic o să-ţi spun tot Nu mai ţipa, altfel or să audă le roi de Rome O, mi-e silă, sunt trist! Doică, unde ţi-e mormântul? Asta cine a strigat-o, Kolea? — Nu știu, nu știu cine a strigat-o! Hai acasă acum, chiar acum! Pe Ganka, dacă o să fie nevoie, o să-l snopesc ah, acum încotro ai luat-o? Dar generalul îl trăgea spre pridvorul unei case din apropiere — Unde te duci? E pridvorul altcuiva! Generalul se așeză pe trepte și tot îl trăgea pe Kolea spre el",
    "1300": " — Apleacă-te, apleacă-te! bâiguia el O să-ţi spun tot rușine apleacă-te cu urechea cu urechea O să-ţi spun la ureche — Ce-i cu tine! se sperie Kolea teribil, apropiindu-și, totuși, urechea de buzele lui — Le roi de Rome șopti generalul, tremurând parcă și el cu totul — Ce? Ce-i tot dai cu acest le roi de Rome? La ce bun? — Eu eu șopti din nou generalul, strângând tot mai tare umărul „băiatului lui“ Eu vreau ţie tot, Maria, Maria Petrovna Su-su-su Kolea se smulse din strânsoare, îl înșfăcă pe general de umeri și, ca smintit, îl privi",
    "1301": " Bătrânul se făcuse roșu în obraji, buzele i se învineţiseră, spasme mărunte îi treceau fugar pe faţă Deodată se aplecă și începu să cadă încet pe braţul lui Kolea — Atac de apoplexie! strigă acesta de răsună toată strada, dându-și, în sfârșit, seama despre ce era vorba Vtc \"V\" La drept vorbind, Varvara Ardalionovna, în discuţia cu fratele ei, exagerase puţin exactitatea informaţiilor ei despre logodna prinţului cu Aglaia Epancina Poate că, femeie perspicace fiind, ea ghicise dinainte ceea ce trebuia să se întâmple în viitorul apropiat; poate, mâhnită de visurile ei spulberate ca fumul (în care, ce-i drept, nici ea nu prea credea), nu-și putuse nici ea, ca omul, refuza plăcerea de a exagera pacostea și de a vărsa astfel mai mult venin în inima fratelui ei, pe care, de altminteri, îl iubea sincer și cu compasiune În orice caz, însă, nu putea primi asemenea informaţii exacte de la prietenele ei, domnișoarele Epancin; era vorba doar de aluzii, de cuvinte nerostite până la capăt, de treceri sub tăcere, de șarade",
    "1302": " Poate că și surorile lăsaseră să le ia gura pe dinainte în prezenţa Varvarei Ardalionovna, pentru ca să afle și ele ceva de la aceasta; în sfârșit, poate că nici ele nu-și puteau refuza plăcerea feminină de a-și tachina prietena, deși nu fuseseră apropiate decât în copilărie; era imposibil ca, după atâta timp, să nu-și dea seama câtuși de puţin unde voia ea să ajungă Pe de altă parte, e posibil că și prinţul greșea, deși avea întru totul dreptate încredinţându-l pe Lebedev că nu-i poate spune nimic și că nu i s-a întâmplat absolut nimic deosebit Într-adevăr, toţi aveau un sentiment foarte ciudat: nu se întâmplase nimic și în același timp parcă se întâmplaseră foarte multe Această situaţie o intuise Varvara Ardalionovna, cu instinctul ei feminin care nu dădea greș Totuși, este foarte dificil de relatat în ordine cum de s-a ajuns că în casa Epancinilor toţi au început brusc și simultan să fie de acord cu ideea că s-a întâmplat ceva capital cu Aglaia și că i se hotărăște destinul",
    "1303": " Însă, de îndată ce această idee îi fulgeră pe toţi deodată, toţi laolaltă și în același timp începură să fie de părere că își dăduseră seama și prevăzuseră de mult ceea ce se va întâmpla, că totul era clar încă de la „cavalerul sărman“, chiar și de mai înainte, doar că pe atunci încă nu le venea să creadă într-o asemenea neghiobie Așa susţineau surorile; desigur, și Lizaveta Prokofievna prevăzuse și aflase totul înaintea tuturor și de mult deja „o durea inima“, dar – de mult sau nu – acum gândul cu privire la prinţ îi displăcea cam prea vădit, propriu-zis pentru că o zăpăcea Era vorba de o problemă care trebuia rezolvată imediat; dar nu numai că n-o putea rezolva, ci sărmana Lizaveta Prokofievna nici măcar nu-și putea formula problema foarte clar, oricât se străduia Dificultatea era mare: „E bun prinţul sau nu e bun? E bine sau nu e bine? Dacă nu-i bine (lucru neîndoielnic), atunci în ce fel nu e bine? Și dacă, poate, e bine (lucru posibil și el), atunci, iarăși, în ce fel e bine?“",
    "1304": " Însuși capul familiei, Ivan Feodorovici, a fost, se înţelege, uimit mai întâi, dar apoi a recunoscut subit că „zău, și lui i se năzărise tot timpul ceva de genul acesta, da-da, din când în când parcă i se năzărea așa din senin!“ Tăcuse imediat sub privirea ameninţătoare a consoartei, dar tăcuse dimineaţa, iar seara, singur fiind cu soţia și obligat din nou să vorbească, cuprins parcă deodată de o vioiciune deosebită, și-a exprimat câteva gânduri neașteptate: „La drept vorbind ce se întâmplă?“ (Tăcere) „Firește, totul e foarte ciudat, în caz că ăsta-i adevărul și că el nu vrea să contrazică, dar“ (Iarăși tăcere) „Iar pe de altă parte, dacă-i să privim lucrurile în faţă, atunci prinţul, zău, e un băiat excelent și și și, în sfârșit, e vorba de nume, numele strămoșilor noștri, totul va avea forma, ca să zicem așa, de susţinere a numelui familiei noastre, care este umilit în ochii înaltei societăţi, adică, privind din acest unghi de vedere, care va să zică, pentru că",
    "1305": " desigur, societatea, societatea este societatea; totuși, nici prinţul nu este fără avere, adică fără o avere oarecare Are și și“ (Tăcere prelungită și rateu categoric) Ascultându-și soţul, Lizaveta Prokofievna își ieși cu totul din sărite După părerea ei, toată întâmplarea era „o neghiobie de neiertat și chiar criminală, un tablou fantastic, tâmpit și absurd!“ În primul rând, e de-ajuns că „prinţișorul ăsta e un idiot bolnav, în al doilea rând, e prost, nici înalta societate n-o cunoaște, nici loc nu are în societate; cui să i-l arăţi, unde să-l împingi? E nepermis de democrat, n-are nici un rang cât de mic și și ce-o să spună Belokonskaia? Pe urmă, un asemenea soţ își imaginaseră și îi hărăziseră ei Aglaiei?“ Ultimul argument era, firește, cel mai important Inima ei de mamă tremura la acest gând, o năpădeau sângele și lacrimile, deși în același timp ceva se zvârcolea înlăuntrul acestei inimi, ceva care îi spunea pe neașteptate: „De ce, adică, prinţul nu-i un om cum ne trebuie nouă?“",
    "1306": " Ei bine, aceste riposte ale propriei inimi erau cele mai complicate pentru Lizaveta Prokofievna Cine știe de ce, surorilor Aglaiei le plăcuse ideea cu prinţul; nici măcar nu li se părea foarte bizară; pe scurt, amândouă se puteau pomeni chiar cu totul de partea lui Dar amândouă se hotărâseră să tacă În casa lor se observase odată pentru totdeauna că, pe cât mai tenace și mai insistent se înverșunau câteodată, pe marginea unei chestiuni comune și discutabile din familie, obiecţiile și ripostele Lizavetei Prokofievna, pe atât mai mult această atitudine putea servi pentru toţi drept simptom al faptului că ea, poate, deja cădea de acord cu ceilalţi asupra chestiunii în discuţie Însă Alexandra Ivanovna nu putea, de altfel, să tacă de tot Recunoscând-o deja de mult drept sfătuitoare a ei, mama o chema acum mereu, îi cerea părerea și, în primul rând, îi pretindea să-și amintească: „Cum de s-a întâmplat așa ceva? De ce nu a văzut nimeni atunci? De ce nu au spus nimic? Ce a însemnat atunci acest dezgustător «cavaler sărman»? De ce ea, Lizaveta Prokofievna, e blestemată să aibă grijă de toate, să observe și să ghicească totul dinainte, iar ceilalţi nu fac decât să caște gura?“ etc",
    "1307": ", etc La început, Alexandra Ivanovna a fost precaută și a făcut doar observaţia că i se pare destul de justă ideea tatei că înalta societate s-ar putea să vadă cu ochi buni alegerea prinţului Mâșkin drept soţ al uneia dintre surorile Epancin Puţin câte puţin, înfierbântându-se, a adăugat chiar că prinţul nu-i câtuși de puţin „prostuţ“ și n-a fost niciodată, iar în privinţa importanţei, Dumnezeu mai știe cu ce se va măsura peste câţiva ani la noi în Rusia importanţa unui om cumsecade: cu succesele în serviciu care altădată erau obligatorii sau cu altceva? La aceste cuvinte, mama ei nu a întârziat să-i răspundă răspicat că Alexandra e „liber-cugetătoare și că la mijloc nu-i decât blestemata lor de problemă feminină“ Apoi, peste o jumătate de oră, a plecat în oraș și de acolo pe Insula Kamennâi, ca s-o găsească pe Belokonskaia, care, ca un făcut, era pe atunci la Petersburg; de altfel, avea să plece curând din oraș; Belokonskaia era nașa de botez a Aglaiei",
    "1308": " „Bătrâna“ Belokonskaia ascultă toate confidenţele febrile și disperate ale Lizavetei Prokofievna, nelăsându-se câtuși de puţin impresionată de lacrimile mamei derutate; chiar o privi întrucâtva ironic Era teribil de despotică; în prietenie, chiar într-una veche de tot, nu putea suporta egalitatea, pe Lizaveta Prokofievna o considera categoric tot o protegée, ca și acum treizeci de ani, și nu se putea deloc împăca cu stridenţa și independenţa caracterului ei Printre altele, a făcut observaţia că „se pare, ei acolo, după cum li-e dintotdeauna obiceiul, au cam prea luat-o razna făcând din ţânţar armăsar; că, oricât de atentă a fost la cele povestite, nu s-a convins câtuși de puţin că li s-a întâmplat într-adevăr ceva serios; că ar fi mai bine să aștepte să iasă ceva; că prinţul, după părerea ei, e un tânăr cumsecade, deși bolnav, ciudat și cam neînsemnat Cel mai rău e că își întreţine amanta în văzul lumii“",
    "1309": " Lizaveta Prokofievna a înţeles foarte bine că bătrâna era puţin supărată pentru insuccesul lui Evgheni Pavlovici, pe care chiar ea îl recomandase S-a întors la Pavlovsk încă și mai iritată decât la plecare și de îndată toţi au păţit-o cu ea pentru că „au înnebunit“, pentru că la nimeni, la absolut nimeni treburile nu mai sunt puse la cale ca la ei; „La ce bun v-a apucat graba? Ce-a ieșit? Oricât m-aș uita, nu pot nicidecum trage concluzia că într-adevăr a ieșit ceva! Așteptaţi până o să iasă! Parcă puţine lucruri i se puteau năzări lui Ivan Feodorovici? Doar n-o să facem din ţânţar armăsar!“ etc, etc Reieșea, deci, că e cazul să se calmeze, să privească lucrurile cu sânge rece și să aștepte Dar, din păcate, sângelui rece i-a fost dată o lovitură prin vestea despre ceea ce se întâmplase în timpul când mama fusese pe Insula Kamennâi",
    "1310": " (Călătoria Lizavetei Prokofievna avusese loc în dimineaţa zilei următoare celei în care prinţul venise la ora unu în loc de zece) La întrebările nerăbdătoare ale mamei, surorile răspunseră foarte amănunţit și, în primul rând, că „absolut nimic, se pare, nu s-a întâmplat“, că prinţul a venit, dar Aglaia n-a ieșit mult timp, vreo jumătate de ceas, să-l întâmpine, apoi a ieșit și imediat ce a ieșit i-a propus prinţului să joace șah; că la jocul de șah prinţul nici nu se pricepe să mute și că Aglaia l-a bătut de îndată; a devenit foarte veselă și l-a dojenit pe prinţ pentru nepricepere, a râs grozav de el, încât ţi-era și milă să te uiţi la prinţ Apoi i-a propus să joace cărţi, „popa prostu’“ De data aceasta, a ieșit invers; prinţul s-a dovedit a fi un jucător foarte bun, joacă precum un un profesor; a jucat ca un maestru; de-acum Aglaia se ţinea de potlogării, schimba cărţile, fura în văzul tuturor levatele, și totuși el o lăsa de fiecare dată „popa prostu’“, de cinci ori la rând",
    "1311": " Aglaia s-a înfuriat amarnic, încât chiar a întrecut măsura: i-a spus prinţului atâtea vorbe usturătoare și obraznice, încât el încetase să mai râdă; și s-a făcut palid de tot la faţă când ea i-a spus, în cele din urmă, că „piciorul ei nu va mai călca în această cameră, atâta timp cât el va sta aici și că e chiar o nerușinare din partea lui că vine la ei, ba încă și noaptea, aproape de ora unu, după toate cele întâmplate“ Apoi a ieșit trântind ușa Prinţul a plecat ca de la o înmormântare, cu toate că ele au încercat să-l consoleze Deodată, peste un sfert de ceas de la plecarea prinţului, Aglaia a dat fuga sus pe terasă, atât de grăbită, încât nici măcar lacrimile nu și le ștersese și avea încă ochii plânși; dăduse fuga pentru că venise Kolea, care adusese un arici Toţi au început să se uite la arici; la întrebările lor, Kolea le-a explicat că ariciul nu-i al lui și că acum se duce undeva cu un prieten, gimnazist și el, Kostea Lebedev, care a rămas în stradă și se jenează să intre deoarece are un topor în mână; că au cumpărat ariciul și toporul de la un ţăran cu care s-au întâlnit pe stradă",
    "1312": " Ţăranul le-a vândut ariciul și le-a luat pe el cincizeci de copeici, iar toporul l-au convins ei să-l vândă, pentru că s-a nimerit tocmai la ţanc și toporul e foarte bun Atunci Aglaia a început deodată să insiste pe lângă Kolea să-i vândă ei ariciul, și-a ieșit din sărite, i-a spus lui Kolea chiar „dragă“ Kolea mult timp nu a acceptat, dar în cele din urmă nu a mai rezistat și l-a chemat pe Kostea Lebedev, care într-adevăr a intrat cu toporul în mână și era foarte jenat Însă foarte repede au aflat că ariciul nu era al lor, ci aparţinea unui al treilea băiat, Petrov, care le dăduse bani să-i cumpere de la un al patrulea băiat Istoria lui Schlosser75, pe care acesta, având nevoie de bani, o vindea la un preţ avantajos; ei plecaseră să cumpere Istoria lui Schlosser, dar nu-i răbdase inima și cumpăraseră ariciul, așa că și ariciul, și toporul aparţineau celui de-al treilea băiat, căruia i le și duceau în locul Istoriei lui Schlosser",
    "1313": " Dar Aglaia i-a bătut la cap până ce ei au acceptat și i-au vândut ei ariciul De îndată ce l-a căpătat, cu ajutorul lui Kolea, Aglaia l-a pus într-un coșuleţ din nuiele împletite, l-a acoperit cu un șerveţel și a început să-l roage pe Kolea să i-l ducă imediat, fără să se mai abată pe altundeva, prinţului, din partea ei, cu rugămintea de a-l primi “în semn de profund respect“ Kolea a acceptat cu bucurie, și-a dat cuvântul că îl duce, dar a început de îndată s-o bată la cap: „Ce semnificaţie are ariciul și acest cadou?“ Aglaia i-a răspuns că nu-i treaba lui El i-a răspuns că e sigur că aici se ascunde o alegorie Aglaia s-a supărat și i-a retezat-o spunându-i că nu-i decât un băieţandru și atâta tot Kolea i-a replicat pe loc că, dacă n-ar respecta-o ca femeie și dacă n-ar ţine la propriile lui convingeri, i-ar demonstra repede că se pricepe să răspundă la o asemenea jignire",
    "1314": " De altfel, până la urmă Kolea, entuziasmat, a plecat să ducă ariciul, urmat în fugă de Kostea Lebedev; Aglaia n-a putut răbda și, văzând că mesagerul agită cam prea tare coșuleţul, a strigat de pe terasă în urma lui: „Kolea, te rog, nu-l scăpa, dragul meu!“ ca și cum nu s-ar fi certat cu el cu câteva clipe mai înainte; Kolea s-a oprit și, tot ca și cum nu s-ar fi certat, i-a strigat cu cea mai mare prietenie: „Nu, nu-l scap, Aglaia Ivanovna Fiţi cât se poate de liniștită!“ Și a luat-o iarăși la fugă, mâncând pământul După aceea, Aglaia a izbucnit în hohote teribile de râs și a fugit în camera ei, extrem de mulţumită, după care toată ziua a fost foarte veselă Această știre o ului cu totul pe Lizaveta Prokofievna Mare lucru, s-ar putea zice! Dar, probabil, așa trebuia să-i fie starea de spirit",
    "1315": " Neliniștea îi fusese trezită într-o măsură extremă și, mai ales, ariciul – ce să însemne ariciul? Ce înţelegere să fie la mijloc? Ce se poate subînţelege prin una ca asta? Ce semn este? Ce telegramă? Pe deasupra, bietul Ivan Feodorovici, care se nimerise să fie și el de faţă la interogatoriu, strică totul cu răspunsul lui După părerea sa, nu era vorba de nici o telegramă, iar ariciul „e pur și simplu un arici, care poate să însemne, pe deasupra, prietenie, uitarea jignirilor și împăcarea, într-un cuvânt, e o ștrengărie, dar în orice caz una nevinovată și scuzabilă“ Să remarcăm în paranteză că a ghicit exact despre ce era vorba Întorcându-se acasă de la Aglaia, făcut de râs și alungat de ea, prinţul ședea de vreo jumătate de ceas cuprins de disperarea cea mai neagră, când deodată apăru Kolea cu ariciul Imediat cerul se însenină; prinţul învie parcă din morţi, îl descosea pe Kolea, se agăţa de fiecare cuvânt al lui, repeta de câte zece ori aceeași întrebare, râdea ca un copil și le strângea mereu mâinile celor doi băieţi, care râdeau și îl priveau cu ochii limpezi",
    "1316": " Reieșea, deci, că Aglaia îl iartă pe prinţ și că el poate iarăși trece pe la ea în seara aceea, lucru care pentru el era cel mai important, chiar totul — Ce copii încă suntem, Kolea! Și și ce bine că suntem copii! exclamă el, în sfârșit, cu încântare — Pur și simplu, e îndrăgostită de dumneavoastră, prinţe, și nimic mai mult! îi răspunse Kolea pe un ton autoritar și convingător Prinţul roși, dar de data aceasta nu mai suflă o vorbă, iar Kolea doar râdea și bătea din palme; peste un minut, începu să râdă și prinţul, iar apoi, până seara, la fiecare cinci minute se uita la ceas, vrând să vadă dacă a trecut mult timp și dacă a mai rămas mult până seara Dar starea de spirit a Lizavetei Prokofievna birui: nu mai rezistă până la urmă și cedă unui moment de isterie",
    "1317": " În pofida obiecţiilor soţului și fiicelor, trimise imediat după Aglaia cu scopul de a-i pune cea din urmă întrebare dorind să primească de la ea răspunsul cel mai clar, ultimul „Ca să termin odată cu totul, să scap de-o grijă și s-o uit!“ „Altfel, declară ea, nu mai trăiesc până diseară!“ Și abia în clipa aceea își dădură toţi seama în ce hal de harababură fuseseră împinse lucrurile În afară de mirare ipocrită, furie, hohote de râs și luări peste picior la adresa prinţului și a celor care o interogau, nu obţinură nimic de la Aglaia Lizaveta Prokofievna se întinse pe pat și ieși din camera ei abia la ora ceaiului, când era așteptat prinţul Ea îl aștepta cu înfiorare și, când acesta își făcu apariţia, mai că nu o apucă o criză de isterie Și prinţul intră sfios, aproape la nimereală, zâmbind ciudat, privindu-i pe toţi în ochi și parcă întrebându-i ceva, întrucât Aglaia nu era în încăpere, ceea ce îl făcu pe loc să se sperie",
    "1318": " În seara aceea se adunaseră numai ai casei, nu era de faţă nici un străin Prinţul Ș era la Petersburg, în legătură cu afacerea privitoare la unchiul lui Evgheni Pavlovici „Măcar de-ar fi fost aici, tot ar fi spus ceva“, îi regreta Lizaveta Prokofievna absenţa Ivan Feodorovici ședea cu o mină extrem de îngrijorată; surorile erau serioase și, ca un făcut, tăceau Lizaveta Prokofievna nu știa cum să înceapă discuţia În sfârșit, ocărî subit și energic calea ferată și îi aruncă prinţului o privire care voia să însemne provocare categorică Vai! Aglaia nu venea și prinţul se pierdea cu firea Bâiguind și încurcându-se, dădu să-și exprime părerea că ar fi extrem de utilă repararea căii ferate, însă Adelaida izbucni deodată în râs și prinţul se simţi iarăși distrus Chiar în clipa aceea intră Aglaia, liniștită și plină de importanţă, îi făcu prinţului o plecăciune ceremonioasă și își ocupă solemn locul cel mai la vedere de la masa rotundă",
    "1319": " Îl privi întrebător pe prinţ Toţi pricepură că venise momentul dezlegării tuturor nedumeririlor — Ai primit ariciul meu? îl întrebă ea pe un ton ferm și aproape supărat — L-am primit, îi răspunse prinţul roșind și încremenind — Atunci explică-mi iute ce crezi dumneata despre asta? Explicaţia e necesară pentru liniștea mamei și a întregii noastre familii — Ascultă, Aglaia zise generalul, îngrijorat deodată — Asta, asta depășește toate limitele! se sperie brusc, cine știe de ce, Lizaveta Prokofievna — Nu-i vorba de nici un fel de limite, maman, îi răspunse iute, cu un ton sever, fiica ei Astăzi i-am trimis prinţului un arici și doresc să aflu ce părere are Deci, prinţe? — Adică, ce fel de părere, Aglaia Ivanovna? — Despre arici — Adică cred eu, Aglaia Ivanovna, că vrei să afli cum am primit",
    "1320": " ariciul sau, mai bine zis, cum am luat acest colet ariciul, adică în acest caz, presupun că într-un cuvânt I se tăie răsuflarea și tăcu — Da, n-ai spus prea multe, zise Aglaia după ce așteptă vreo cinci secunde Bine, sunt de acord să lăsăm ariciul Dar mă bucur că, în sfârșit, pot pune capăt tuturor nedumeririlor acumulate Dă-mi voie, în sfârșit, să aflu chiar de la dumneata: mă peţești sau nu? — Ah, Dumnezeule! făcu Lizaveta Prokofievna Prinţul tresări și făcu un pas îndărăt Ivan Feodorovici se prefăcu într-o stană de piatră Surorile se încruntară — Nu minţi, prinţe, spune adevărul Din pricina dumitale sunt supusă la interogatorii ciudate Aceste interogatorii au vreo motivaţie? Hai! — Nu te-am peţit, Aglaia Ivanovna, rosti prinţul, înviorându-se brusc",
    "1321": " Dar știi și singură cât de mult te iubesc și cum cred în dumneata chiar acum — Te-am întrebat: îmi ceri mâna sau nu? — O cer, îi răspunse prinţul, încremenind Urmă o forfotă generală și intensă — Lucrurile nu se fac așa, dragă prietene, spuse Ivan Feodorovici, foarte tulburat Asta asta-i aproape imposibil, dacă-i așa, Glașa Scuză-mă, prinţe, scuză-mă, amice! Lizaveta Prokofievna! se întoarse el spre soţie, cerând ajutor Ar trebui să aprofundăm — Refuz, refuz! strigă Lizaveta Prokofievna, dând din mâini — Dă-mi voie și mie să vorbesc, maman, doar și eu însemn ceva în istoria asta Se hotărăște un moment crucial al destinului meu (Aglaia chiar așa s-a exprimat) și vreau să aflu singură, mai ales că sunteţi toţi de faţă, ceea ce mă bucură",
    "1322": " Permite-mi, deci, prinţe, să te întreb: dacă „ai asemenea intenţii“, cum te gândești să-mi dăruiești fericirea? — Nu știu, zău, Aglaia Ivanovna, cum să-ţi răspund Aici aici ce-i de răspuns? Și oare e nevoie? — Mi se pare că te-ai fâstâcit și ţi s-a tăiat răsuflarea Odihnește-te puţin și adună-ţi din nou puterile Bea un pahar cu apă De altfel, curând vei fi servit cu ceai — Te iubesc, Aglaia Ivanovna, te iubesc foarte mult Numai pe dumneata te iubesc și te rog, nu glumi, te iubesc foarte mult — Totuși, problema e importantă Nu mai suntem copii și trebuie să privim lucrurile în mod realist Fă efortul și spune-mi: în ce constă averea dumitale? — Halal, halal, Aglaia! Ce spui? Nu așa se procedează",
    "1323": " bâigui speriat Ivan Feodorovici — Rușine! șopti tare Lizaveta Prokofievna — Și-a pierdut minţile! șopti la fel de tare Alexandra — Averea adică banii? se miră prinţul — Chiar așa — Am am acum o sută treizeci și cinci de mii, bâigui prinţul, roșind — Numai atât? se miră sincer și cu voce tare Aglaia, fără să roșească deloc De altfel, nu-i puţin, mai ales dacă se face economie Ai de gând să-ţi iei un serviciu? — Am vrut să susţin examenul pentru a fi numit profesor particular — Tocmai la ţanc Desigur, serviciul îţi va spori resursele bănești Ai de gând să fii camer-iunker? — Camer-iunker? Nu mi-am imaginat câtuși de puţin, dar Însă în acest moment surorile nu se mai putură abţine și pufniră în râs",
    "1324": " Adelaida remarcase de mult că liniile feţei Aglaiei începuseră să joace, semn că va urma un hohot de râs rapid și irezistibil, pe care deocamdată și-l stăpânea din răsputeri Aglaia privi ameninţător spre surorile ei care izbucniseră în râs, dar nu rezistă nici o secundă și pufni în râsul cel mai nebunesc, aproape isteric; în sfârșit, sări de pe scaun și ieși în fugă din cameră — Am știut de la început că nu o face decât de dragul râsului și atât! strigă Adelaida De când a adus vorba despre arici! — Nu, asta n-am s-o permit, n-am s-o permit! începu deodată Lizaveta Prokofievna să fiarbă de mânie și se repezi în urma Aglaiei O urmară imediat surorile În cameră rămaseră prinţul și capul familiei — Puteai puteai să-ţi închipui așa ceva, Lev Nikolaevici? strigă strident generalul, neștiind nici el, probabil, ce vrea să spună",
    "1325": " Nu, vorbesc serios! — Văd că Aglaia Ivanovna și-a râs de mine, îi răspunse prinţul cu tristeţe — Așteaptă, frăţioare Mă duc la ea, dar tu așteaptă explică-mi măcar tu, Lev Nikolaevici, măcar tu: cum s-a întâmplat povestea asta și ce înseamnă ea în întregime, ca să zic așa, pe de-a-ntregul? Fii și tu, frăţioare, de acord: îi sunt tată; totuși, îi sunt tată și de aceea nu înţeleg nimic; măcar tu explică-mi! — O iubesc pe Aglaia Ivanovna Ea știe și mi se pare că știe de multă vreme Generalul strânse din umeri — Ciudat, ciudat și o iubești mult? — Foarte mult — Ciudat, tare ciudat mi se pare Adică, ce surpriză și ce lovitură, încât Vezi tu, dragul meu, nu mă refer la avere (deși mă așteptam ca să fie ceva mai mare), dar",
    "1326": " pentru mine, fericirea fiicei mele în sfârșit ești capabil s-o faci fericită? Și și ce-i asta: o glumă sau adevărul din partea ei? Adică, din partea ei, nu din a ta? Dindărătul ușii se auzi vocea Alexandrei Ivanovna chemându-și tatăl — Așteaptă, frăţioare, așteaptă! Așteaptă și chibzuiește bine, vin imediat spuse el în grabă și, aproape speriat, dădu curs chemării Alexandrei Își găsi consoarta și fiica una în braţele celeilalte, stropindu-se una pe alta cu lacrimile lor Erau lacrimi de fericire, duioșie și împăcare Aglaia îi săruta mamei mâinile, obrajii, buzele; amândouă se strângeau cu înflăcărare la piept — Uită-te și tu, Ivan Feodorovici, ce fiică ai! spuse Lizaveta Prokofievna Aglaia își desprinse faţa fericită și plânsă de la pieptul mamei, își privi tatăl, râse sonor, sări spre el, îl îmbrăţișă tare și îl sărută de câteva ori",
    "1327": " Apoi se repezi din nou la maică-sa și își ascunse cu totul faţa la pieptul ei, ca să n-o mai vadă nimeni, după care iarăși izbucni în plâns Lizaveta Prokofievna o acoperi cu un colţ al șalului ei — Ei, ce faci cu noi? Ești o fetiţă crudă, după toate astea! Asta ești! spuse ea, dar deja bucuroasă, de parcă ar fi început să respire mai ușor — Crudă! Da, sunt crudă! o susţinu deodată Aglaia Rea! Răzgâiată! Spune-i asta tatei Ah, dar e aici! Tată, ești aici? Ascultă! râse ea din nou printre lacrimi — Draga mea, idolul meu! bâiguia generalul și strălucea de fericire sărutându-i mâna (Aglaia îl lăsa să i-o sărute) Prin urmare, îl iubești pe acest tânăr? — Da’ de unde! Nu-l pot suferi pe tânărul tău, nu-l pot suferi! se înfurie brusc Aglaia și își săltă capul",
    "1328": " Și dacă mai îndrăznești o dată, tată vorbesc serios cu tine; auzi, vorbesc serios! Și într-adevăr vorbea serios: roșise toată și chiar ochii îi fulgerau Tatăl ei își înghiţi vorba și se sperie, dar Lizaveta Prokofievna îi făcu un semn din spatele Aglaiei și el îl luă drept: „nu pune întrebări“ — Dacă-i așa, îngerul meu, cum vrei tu El așteaptă acolo N-ar fi bine să-i dau a înţelege delicat că-i cazul să plece? La rândul lui, generalul îi făcu cu ochiul Lizavetei Prokofievna — Nu, asta chiar că ar fi prea mult Mai ales dacă-i să fie „delicat“ Du-te la el Eu vin mai târziu Vreau să-i prezint scuzele mele acestui tânăr, deoarece l-am jignit — Și chiar foarte tare, îi confirmă Ivan Feodorovici cu seriozitate — Atunci",
    "1329": " mai bine rămâneţi aici cu toţii Mă duc mai întâi eu singură la el, iar voi veniţi îndată după mine, intraţi în aceeași clipă Așa e mai bine Ajunsese deja la ușă, dar brusc se întoarse — Îmi vine să râd! Mor de râs! le spuse ea cu tristeţe Dar în aceeași secundă se răsuci pe călcâie și dădu fuga la prinţ — Ei, ce-i asta? Ce crezi? întrebă în grabă Ivan Feodorovici — Mi-e și frică să spun, îi răspunse la fel de grăbită Lizaveta Prokofievna Dar cred că e clar — Și eu cred că e clar Clar ca bună ziua Iubește — Mai mult chiar, e îndrăgostită! întări Alexandra Ivanovna Dar se pune întrebarea: de cine? — Dumnezeu s-o binecuvânteze, dacă așa îi e soarta! își făcu cruce Lizaveta Prokofievna, cu evlavie — Asta-i soarta, confirmă generalul",
    "1330": " Și de soartă nu poţi scăpa! Merseră cu toţii în salon și acolo iar îi aștepta o surpriză Aglaia nu numai că nu izbucnise în râs, cum se temea mai înainte, ci, apropiindu-se de prinţ, îi spuse aproape cu sfială: — Iartă o fetiţă proastă, rea, răzgâiată (îl luă de mână) și fii sigur de respectul nostru nemărginit Și dacă am îndrăznit să iau în glumă minunata, buna dumitale naivitate, te rog să consideri că sunt un copil și să-mi ierţi năzbâtia Iartă-mă că am insistat asupra unei stupizenii, care, desigur, nu poate avea nici cele mai mici consecinţe Ultimele cuvinte Aglaia le rosti accentuându-le în mod deosebit Tatăl, mama și surorile ajunseseră la timp în salon ca să poată auzi și vedea toate acestea și pe toţi îi uimi expresia: „stupizenie, care nu poate avea nici cele mai mici consecinţe“ și, mai mult decât asta, seriozitatea cu care Aglaia se pronunţase asupra acestei stupizenii",
    "1331": " Toţi făcură schimburi de priviri întrebătoare; dar prinţul, se pare, nu înţelesese aceste cuvinte și era în culmea fericirii — De ce vorbești așa? bâiguia el De ce îmi ceri iertare? Voia chiar să spună că nu este demn să i se ceară iertare Cine știe, poate că observase semnificaţia cuvintelor privitoare la „stupizenia, care nu poate avea nici cele mai mici consecinţe“, dar, om ciudat fiind, chiar se bucurase de ele Indiscutabil, pentru el culmea fericirii o reprezenta deja faptul că de-acum nu va întâmpina nici o piedică dacă va vrea să vină la Aglaia, că i se va permite să stea de vorbă cu ea, să stea alături de ea, să se plimbe Cine știe, poate că s-ar fi mulţumit toată viaţa numai cu atât! (Tocmai de această mulţumire îi era frică, se pare, Lizavetei Prokofievna; o ghicea; de multe se temea ea în sine ei, dar nu se pricepea să-și exprime temerile",
    "1332": ") E greu de descris în ce măsură prinţul s-a înviorat și a căpătat curaj în seara aceea Era atât de vesel încât, privindu-l, toţi se simţeau și ei veseli; astfel s-au exprimat ulterior surorile Aglaiei Și-a dat drumul la gură, ceea ce nu se mai întâmplase din dimineaţa zilei când, cu o jumătate de an în urmă, făcuse pentru prima dată cunoștinţă cu familia Epancin; după revenirea la Petersburg, fusese în mod vizibil și intenţionat tăcut și, foarte recent, în prezenţa tuturor, i se destăinuise prinţului Ș că trebuie să se abţină și să tacă, deoarece nu are dreptul să-și discrediteze ideea, prezentându-și-o singur Aproape numai el vorbise în toată seara aceea, povestise mult; clar, cu bucurie și în amănunţime, răspundea la întrebări Dar nimic din ceea ce spunea nu semăna, de altminteri, a discuţie amabilă Ideile lui erau serioase, uneori chiar enigmatice",
    "1333": " Prinţul enunţase chiar câteva din opiniile sale, câteva din propriile sale observaţii tăinuite, așa că totul ar fi putut părea comic dacă „relatarea n-ar fi fost excelentă“, cum au fost apoi de acord toţi cei care l-au ascultat Generalul, deși îi plăceau temele serioase de discuţie, găsea și el, împreună cu Lizaveta Prokofievna, că la mijloc era prea multă erudiţie, așa că spre sfârșitul serii chiar deveniseră triști De altfel, prinţul ajunse până la urmă să spună niște anecdote foarte amuzante, de care el râdea primul, așa că ceilalţi râdeau mai mult de râsul lui plin de bucurie decât de anecdote Cât despre Aglaia, ea aproape că nu suflase o vorbă toată seara; în schimb, fusese foarte atentă, îl ascultase pe Lev Nikolaevici și chiar mai degrabă îl privise decât îl ascultase — Uite-așa se uita, nu-și mai lua ochii de la el, se agăţa de fiecare cuvânt, i-l sorbea din gură! îi spunea mai apoi Lizaveta Prokofievna soţului ei",
    "1334": " Iar dacă i-ai spune că-l iubește, te-ar lua la rost, de ţi-ar veni să-ţi iei lumea în cap! — N-ai ce-i face: soarta! spunea generalul, strângând din umeri și repetând încă mult timp această expresie pe care o îndrăgise Să adăugăm că, în calitatea sa de om cu simţ practic, generalului nu-i plăcuseră multe în starea actuală a lucrurilor, mai ales faptul că nimic nu era clar Dar până una-alta și el se hotărâse să tacă și să privească în ochii Lizavetei Prokofievna Buna dispoziţie a familiei nu ţinuse mult Chiar a doua zi Aglaia se certase din nou cu prinţul și o ţinuse tot așa, în toate zilele următoare Ore în șir îl lua în derâdere pe prinţ și mai că nu-l făcea să pară bufon Ce-i drept, stăteau uneori împreună câte o oră sau câte două în grădiniţa casei, în foișor, dar ceilalţi remarcaseră că în acest timp prinţul îi citește întotdeauna Aglaiei vreun ziar sau vreo carte",
    "1335": " — Știi ceva? îi spuse odată Aglaia, întrerupându-l din lectura ziarului Am remarcat că ești teribil de puţin instruit, nu știi nimic temeinic, dacă ești întrebat: cine anume, în ce an, pe baza cărui tratat? Ești vrednic de plâns — Ţi-am spus că n-am cine știe ce erudiţie, îi răspunse prinţul — Atunci ce poate găsi omul la dumneata? Cum pot să te respect în cazul ăsta? Citește mai departe De altfel, nu-i nevoie, nu mai citi Și iarăși, în seara aceea, ea păru ciudată în ochii celorlalţi Se întoarse prinţul Ș Aglaia a fost foarte amabilă cu el, i-a pus multe întrebări despre Evgheni Pavlovici (Prinţul Lev Nikolaevici încă nu venise) Deodată, prinţul Ș își permise să facă o aluzie la „apropiata și noua cotitură din familie“, în legătură cu câteva cuvinte, pe care Lizaveta Prokofievna le lăsase să-i scape despre nunta Adelaidei, care trebuia iarăși amânată, ca să poată fi făcute amândouă nunţile odată",
    "1336": " E greu de descris cum a explodat Aglaia la aceste „presupoziţii prostești“ și, printre altele, a lăsat să-i scape că “încă nu are de gând să ţină locul amantelor nimănui“ Aceste cuvinte îi uluiră pe toţi, mai ales pe părinţi Într-o consfătuire de taină cu soţul ei, Lizaveta Prokofievna insistă ca acesta să aibă o explicaţie decisivă cu prinţul în legătură cu Nastasia Filippovna Ivan Feodorovici se jura că asta nu-i decât o „ieșire“, pe care Aglaia a avut-o din „pudoare“, că, dacă prinţul Ș nu ar fi adus vorba despre nuntă, n-ar fi avut loc nici ieșirea, deoarece Aglaia știe și singură, știe precis că aceasta nu-i decât calomnia unor oameni răi și Nastasia Filippovna se mărită cu Rogojin; că prinţul nu are nimic cu femeia, nici măcar nu e în relaţii cu ea și, dacă-i să spunem adevărul adevărat, n-a avut niciodată de-a face cu ea",
    "1337": " Iar prinţul era netulburat și continua să fie în culmea fericirii Desigur, remarca uneori ceva parcă întunecat și nerăbdător în privirile Aglaiei; dar avea încredere mai mare în altceva și întunecimea dispărea de la sine Odată devenit încrezător, el nu mai putea să se îndoiască de nimic Poate era prea liniștit; cel puţin așa i se părea lui Ippolit, care s-a întâlnit odată cu el, întâmplător, în parc — Ei, n-am avut atunci dreptate spunând că sunteţi îndrăgostit? începu el, apropiindu-se de prinţ și oprindu-l Acesta îi întinse mâna și-l felicită deoarece „arată bine“ Bolnavul părea într-adevăr înviorat, lucru atât de obișnuit la ftizici Ippolit îl abordase pe prinţ ca să-i spună ceva caustic despre aerul lui fericit, dar imediat se zăpăci și începu să vorbească despre el însuși Începu să se plângă, se plânse mult timp și destul de incoerent",
    "1338": " — N-o să credeţi, încheie el, cât sunt cu toţii acolo de supărăcioși, meschini, vanitoși, mediocri; credeţi-mă, m-au luat numai cu condiţia să mor mai repede, iar acum sunt turbaţi că nu mor și că, dimpotrivă, mi-e mai bine Mare comedie! Pariez că nu mă credeţi! Prinţul nu voi să-l contrazică — Uneori chiar mă gândesc să mă mut din nou la dumneavoastră, adăugă în treacăt Ippolit Deci, nu-i consideraţi totuși capabili să primească un om cu condiţia ca acesta să moară neapărat și cât mai repede? — Credeam că te-au invitat cu alte intenţii — Ehe! Văd că nu sunteţi chiar atât de credul cum vă recomandă unii! Nu-i acum momentul, altfel v-aș destăinui câte ceva despre Ganecika și despre speranţele lui Sunteţi săpat, prinţe, sunteţi săpat fără milă și chiar îmi pare rău că sunteţi atât de calm Dar vai, nu puteţi fi altfel! — Ţi-ai găsit motiv de milă! râse prinţul",
    "1339": " Crezi că aș fi mai fericit, dacă aș fi mai puţin calm? — Mai bine-i să fii nefericit, dar să știi, decât să trăiești fericit și să te prostească cineva Mi se pare mie sau nu credeţi câtuși de puţin că aveţi concurenţă și de partea cealaltă? — Vorbele dumitale despre concurenţă sunt întrucâtva cinice, Ippolit Îmi pare rău că nu am dreptul să-ţi răspund Cât despre Gavrila Ardalionovici, fii și dumneata de acord că nu poate rămâne calm după tot ce a pierdut, dacă îi cunoști cât de cât treburile Mi se pare că e mai bine să vezi lucrurile sub aspectul acesta Are încă timp să se schimbe, mai are mult de trăit, iar viaţa e bogată în dar de altminteri de altminteri se pierdu prinţul deodată",
    "1340": " În privinţa faptului că mă sapă nici măcar nu înţeleg la ce te referi Mai bine să nu mai vorbim de asta, Ippolit — Să nu mai vorbim deocamdată Pe deasupra, dumneavoastră nici nu puteţi fără mărinimie Da, prinţe, aveţi nevoie să pipăiţi singur cu degetul ca să începeţi din nou să credeţi, ha-ha! Ce ziceţi: mă dispreţuiţi mult acum? — Pe ce motiv? Pentru că ai suferit și suferi mai mult decât noi? — Nu, pentru că nu sunt demn de suferinţa mea — Cine a putut suferi mai mult înseamnă că e demn să sufere mai mult Când a citit Confesiunea dumitale, Aglaia Ivanovna a vrut să te vadă, dar — Amână nu poate, înţeleg, înţeleg îl întrerupse Ippolit, parcă încercând să devieze cât mai repede discuţia Apropo, zic unii că dumneavoastră înșivă i-aţi citit cu glas tare acest galimatias",
    "1341": " Într-adevăr, în delir a fost scris și făcut Și nu pricep cum poate fi cineva atât de nu spun crud, căci e înjositor pentru mine de vanitos și răzbunător ca un copil, ca să-mi reproșeze această Confesiune și să o folosească drept armă împotriva mea! Fiţi liniștit, nu la dumneavoastră mă refer — Îmi pare rău că renunţi la caietul acesta Ippolit, e sincer și, știi dumneata, chiar și părţile lui ridicole, care sunt multe (Ippolit se încruntă tare), sunt răscumpărate prin suferinţă, pentru că a le recunoaște tot suferinţă a fost și poate un mare curaj Ideea care te-a provocat a avut negreșit o bază nobilă, oricât li s-ar părea unora că lucrurile stau altfel Jur că mi se pare din ce în ce mai clar Nu te judec, vorbesc ca să-mi spun părerea și regret că atunci am tăcut",
    "1342": " Ippolit roși Îi trecu prin cap gândul că prinţul se preface și încearcă să-l prindă cu ceva; dar, privindu-l cu atenţie, nu putu să nu aibă încredere în sinceritatea acestuia; faţa i se însenină — Și totuși moartea pândește! rosti el, mai că nu adăugând „un om ca mine!“ Și nu vă puteţi imagina cum mă cicălește acest Ganecika al dumneavoastră; a scornit, ca să mai combată, că, poate, dintre cei care atunci au ascultat ce-am scris eu în caietul meu, trei sau patru vor muri înaintea mea! Ce mi-a fost dat să aud! Crede că asta-i o consolare, ha-ha! În primul rând, încă n-au murit; însă, chiar dacă acești oameni ar muri, fiţi și dumneavoastră de acord că asta nu poate fi o consolare! Ganea judecă lucrurile cu propria lui măsură; de altfel, a mers chiar mai departe și acum pur și simplu mă ocărăște, zicând că într-un asemenea caz un om cumsecade moare în tăcere și că, din partea mea, n-a fost la mijloc decât egoismul! Am mai auzit-o și pe asta! Da, ce egoism din partea lui! Ce rafinament sau, mai bine, ce grosolănie de bou, în același timp, a egoismului lor, de care ei, totuși, nu-și dau seama!",
    "1343": " Prinţe, aţi citit ceva despre moartea unui anume Stepan Glebov76 din secolul al optsprezecelea? Întâmplător, am citit ceva aseară — Care Stepan Glebov? — A fost tras în ţeapă pe vremea lui Petru — Ah, Doamne, știu! A stat cincisprezece ceasuri în ţeapă, pe ger, îmbrăcat cu șuba, și a murit cu extremă seninătate Sigur că da, am citit Dar ce-i cu asta? — Le dăruiește Dumnezeu unora câte-o astfel de moarte, dar nouă, nu! Poate nu credeţi că aș fi în stare să mor ca Glebov? — O, nici pe departe! exclamă prinţul, fâstâcindu-se N-am vrut să spun decât că dumneata adică nu că ai semăna cu Glebov, dar că că mai degrabă, atunci — Înţeleg Vreţi să spuneţi că aș fi mai degrabă un Osterman77 decât un Glebov? — Care Osterman? se miră prinţul",
    "1344": " — Osterman, diplomatul Osterman de pe vremea lui Petru, bâigui Ippolit, simţindu-se brusc întrucâtva derutat Urmă un moment de confuzie — O, n-n-nu! N-am vrut decât să spun, interveni prinţul după o oarecare tăcere, lungind cuvintele, că, după cât mi se pare dumneata n-ai fi niciodată un Osterman Ippolit se încruntă — De altfel, susţin asta, sări prinţul deodată, vrând probabil să se corecteze, pentru că oamenii de atunci (jur că asta m-a mirat întotdeauna) nu erau câtuși de puţin oameni ca noi, era altă seminţie decât acum, în secolul nostru, parcă erau de altă rasă Pe-atunci oamenii n-aveau decât o idee, pe când acum sunt mai nervoși, mai evoluaţi, mai senzitivi, au parcă două-trei idei deodată omul actual e mai multilateral și, jur, tocmai asta îl împiedică să fie o persoană monolită, ca în vremurile de atunci",
    "1345": " Asta asta am spus-o numai ca să și nu — Înţeleg; vă pare rău că aţi fost atât de naiv și m-aţi contrazis, iar acum vreţi să mă consolaţi, ha-ha! Sunteţi un copil, prinţe! Totuși, observ că mă trataţi ca pe un ca pe o ceașcă de porţelan Nu-i nimic, nu-i nimic, nu mă supăr În orice caz, între noi s-a închegat o discuţie foarte caraghioasă; prinţe, uneori sunteţi chiar ca un copil De altfel, să știţi că aș fi vrut să fiu ceva mai bun decât un Osterman; pentru Osterman n-ar merita să învii din morţi Oricum, văd că trebuie să mor mai repede, altfel eu însumi Lăsaţi-mă singur La revedere! Bine, spuneţi-mi cu gura dumneavoastră: cum credeţi că ar fi mai bine să mor?",
    "1346": " Ca să iasă cât mai virtuos! Hai, spuneţi-mi! — Treci pe alături și iartă-ne pentru fericirea noastră! rosti prinţul cu jumătate de voce — Ha-ha! Chiar așa mi-am închipuit! Mă așteptam negreșit la ceva de felul acesta! Totuși, dumneavoastră totuși Halal! Câtă elocinţă la noi! La revedere, la revedere! VItc \"VI\" Și despre serata de la vila Epancinilor, la care era așteptată Belokonskaia, Varvara Ardalionovna îi dăduse fratelui ei informaţii cât se poate de exacte; oaspeţii erau așteptaţi chiar în seara acelei zile; dar iarăși se exprimase mai categoric decât ar fi trebuit Ce-i drept, totul fusese pus la cale cam prea în pripă și chiar cu un fel de surescitare absolut inutilă, și tocmai pentru că în această familie „totul era ca la nimenea“ De vină era nerăbdarea Lizavetei Prokofievna, „care nu mai dorea să se îndoiască“, și tremurul fierbinte al ambelor inimi părintești pentru fericirea fiicei lor",
    "1347": " Pe deasupra, Belokonskaia urma să plece în curând; întrucât protecţia ei însemna mult în înalta societate și deoarece erau șanse ca ea să aibă o atitudine binevoitoare faţă de prinţ, părinţii Aglaiei sperau că „societatea“ îl va primi pe logodnicul Aglaiei de-a dreptul din mâinile atotputernicei „bătrâne“ și că, prin urmare, dacă se va observa ceva ciudat la acesta, având o asemenea protecţie, ciudăţenia va părea mult mai puţin ciudată Problema e că părinţii nu erau câtuși de puţin în stare să decidă: „Există oare ceva ciudat în istoria asta și în ce măsură? Sau nu există nimic ciudat?“ Părerea amicală și sinceră a unor persoane de mare autoritate și competenţă era necesară tocmai în momentul de faţă, când, datorită Aglaiei, încă nu era nimic hotărât definitiv În orice caz, mai devreme sau mai târziu, prinţul trebuia introdus în societatea despre care n-avea nici cea mai vagă idee",
    "1348": " Mai pe scurt, aveau intenţia „să-l arate“ Totuși, serata fusese proiectată foarte simplu; erau așteptaţi numai „prietenii casei“, cât mai puţini În afară de Belokonskaia, mai așteptau o doamnă, soţia unui moșier care era și un demnitar important Dintre cei tineri, contau aproape numai pe Evgheni Pavlovici, care trebuia să-și facă apariţia ca însoţitor al doamnei Belokonskaia De faptul că va veni Belokonskaia prinţul aflase cu vreo trei zile înainte; despre serata propriu-zisă fusese prevenit doar în ajun Desigur, observase aerul preocupat al membrilor familiei și chiar, după unele frânturi de discuţie și aluzii îngrijorate, își dăduse seama că aceștia se temeau de impresia pe care o poate face el Dar Epancinii, toţi ca unul, își făcură ideea că el, în simplitatea lui, pentru nimic în lume nu este în stare să-și dea seama că ei își fac atâtea griji din princina lui",
    "1349": " De aceea, privindu-l, toţi erau în sinea lor cuprinși de tristeţe De altminteri, prinţul chiar nu acorda nici o importanţă evenimentului care urma să aibă loc; era ocupat cu altceva: cu fiecare clipă, Aglaia devenea tot mai capricioasă și mai prost dispusă, lucru care îl ucidea Când a aflat că este așteptat și Evgheni Pavlovici, s-a bucurat foarte mult și a spus că dorea de mult să-l vadă Cine știe de ce, aceste cuvinte nu făcură plăcere nimănui; plină de necaz, Aglaia ieși din cameră și de-abia seara târziu, pe la ora douăsprezece, când prinţul se pregătea de plecare, prinse momentul să-i spună câteva cuvinte, în timp ce-l petrecea — Aș dori ca mâine să nu ne vizitezi toată ziua și să vii doar seara, când se vor aduna acești musafiri Știi că vom avea musafiri? Începuse discuţia cu nerăbdare și excesiv de sever; pentru prima dată adusese vorba deaspre această „serată“",
    "1350": " Ei îi era aproape insuportabil fie și numai gândul la musafiri; toţi remarcară acest lucru Poate că ţinea grozav de mult să se certe cu părinţii, dar mândria și pudoarea o împiedicau să înceapă discuţia Prinţul înţelese imediat că ea se teme pentru el (și nu vrea să-și recunoască această teamă), așa că se înspăimântă și el subit — Da, sunt invitat, răspunse el După toate aparenţele, Aglaia era pusă într-o situaţie dificilă — Poate discuta omul ceva serios cu dumneata? Măcar o dată în viaţă? se supără ea deodată foarte tare, fără să știe de ce și neputându-se stăpâni — Se poate și te ascult Sunt foarte bucuros, bâigui prinţul Aglaia tăcu din nou cam un minut și începu cu dezgust vizibil: — N-am vrut să mă contrazic cu ei în privinţa asta Uneori nu le poţi nicidecum băga minţile în cap",
    "1351": " Întotdeauna mi-au displăcut regulile pe care maman le adoptă uneori De tata nu mai zic nimic, lui n-am ce-i cere Maman e, desigur, o femeie cumsecade; ia să încerce cineva să-i propună o josnicie și o să vadă el atunci! Dar în faţa acestei lumi mizerabile se închină! Nu numai de Belokonskaia vorbesc: bătrânica-i ticăloasă, are un caracter mizerabil, dar e deșteaptă și se pricepe să-i ţină pe toţi în frâu O, ce josnicie! Și-i caraghios: întotdeauna am fost oameni de condiţie mijlocie, de cea mai mijlocie dintre condiţii, iar acum ce i-a apucat? La ce bun vor să intre în protipendadă? Și surorile tot spre lumea bună trag; le-a zăpăcit prinţul Ș De ce te bucuri că va veni și Evgheni Pavlovici? — Aglaia, ascultă-mă, spuse prinţul, mi se pare mie sau te temi foarte mult ca nu cumva mâine să dau chix",
    "1352": " în această societate? — Pentru dumneata? izbucni Aglaia și roși toată De ce m-aș teme chiar dacă ar fi să te faci de tot râsul? Ce mă privește pe mine? Și cum poţi rosti asemenea cuvinte? Ce înseamnă „a da chix“? E o expresie urâtă, trivială — E o expresie școlărească — Da, școlărească! E o expresie urâtă! Mi se pare că mâine ai intenţia să vorbești tot cu asemenea cuvinte Ajuns acasă, caută cât mai multe în vocabularul dumitale, etalează-le și o să vezi ce efect vor avea! Păcat că, după cât mi se pare, te pricepi să intri frumos; unde ai învăţat? Vei fi în stare să iei și să bei cuviincios o ceașcă de ceai, când toţi se vor uita expres la dumneata? — Cred că o să fiu în stare — Păcat; mi-ai oferi un prilej să râd",
    "1353": " Măcar sparge vaza chinezească din salon! E scumpă: sparge-o, te rog! E primită cadou, mama o să-și piardă minţile și o să izbucnească în plâns de faţă cu toată lumea, atât de mult ţine la ea Fă un gest obișnuit de-al dumitale, lovește-o și sparge-o Așază-te înadins cât mai aproape de ea — Dimpotrivă, o să încerc să stau cât mai departe Mulţumesc că m-ai prevenit — Deci, îţi e teamă dinainte că vei face gesturi largi Pariez că o să aduci vorba despre vreo „temă“ serioasă, erudită, sublimă! Ce dovadă de bună-cuviinţă va fi din partea dumitale! — Cred că ar fi o prostie dacă momentul n-ar fi potrivit — Ascultă, o dată pentru totdeauna! izbucni Aglaia, nemaiputând suporta Dacă vei începe să discuţi ceva în genul pedepsei cu moartea, despre situaţia economică a Rusiei sau despre faptul că „frumuseţea va mântui lumea“",
    "1354": " eu, desigur, mă voi bucura și voi râde cu poftă, dar te previn din timp: să nu-mi mai apari pe urmă în faţa ochilor! Auzi? Vorbesc serios! De data aceasta vorbesc cât se poate de serios! Într-adevăr, își rostise serios ameninţarea, încât chiar ceva neobișnuit se simţi în vorbele ei și-i licări în privire, ceva ce până atunci prinţul nu mai observase la ea, ceva ce, desigur, nu mai semăna a glumă — Ei bine, ai făcut în așa fel, încât de-acum voi „vorbi“ cu siguranţă și chiar poate voi sparge vaza Până acum câteva clipe nu mă temeam de nimic, iar acum mă tem de orice Negreșit o să dau chix — N-ai decât să taci Să stai jos și să taci — Îmi va fi imposibil Sunt sigur că spaima mă va face să vorbesc și, de frică, voi sparge vaza",
    "1355": " Poate o să cad pe dușumeaua lucioasă sau va ieși altceva de genul acesta, pentru că mi s-au mai întâmplat asemenea istorii; voi visa toată noaptea numai asta; nu trebuia să-mi spui! Aglaia îl privi posomorâtă — Știi ceva? Cel mai bine ar fiu să nu vin mâine! O să trag chiulul spunând că-s bolnav și gata! se decise el, în cele din urmă Aglaia bătu din picior și chiar se făcu palidă de furie — Dumnezeule! Unde s-a mai văzut una ca asta? Nu vine, când totul se face anume pentru el o, Doamne! Ce plăcere să ai de-a face cu un om atât de greu de cap ca dumneata! — Bine, vin, vin! se grăbi prinţul s-o întrerupă Îţi dau cuvântul meu de onoare că voi sta toată seara fără să suflu o vorbă Chiar așa o să fac",
    "1356": " — Excelent! Mai înainte ai zis: „o să trag chiulul spunând că-s bolnav“! La urma urmei, de unde scoţi asemenea expresii? De unde și până unde plăcerea de a vorbi cu mine în asemenea expresii? Mă tachinezi sau ce? — Sunt vinovat Era tot o expresie școlară N-o să se mai repete Înţeleg foarte bine că îţi e frică pentru mine (ah, nu te mai supăra atâta!) și mă bucur foarte mult de asta N-o să crezi cum mă tem acum și mă bucur de cuvintele dumitale! Dar îţi jur că toată această frică e un nimic, un fleac Zău, Aglaia! Iar bucuria rămâne Îmi place grozav că ești un asemenea copil, un copil bun și cuminte! Ah, cât de minunată poţi fi, Aglaia! Desigur că Aglaia s-ar fi supărat și era deja pe cale s-o facă, dar deodată un sentiment la care nici ea nu se aștepta îi cuprinse sufletul într-o clipă",
    "1357": " — Și n-o să-mi reproșezi cuvintele grosolane de acum cândva după aceea? întrebă ea deodată — Da’ de unde! Și la ce bun ai roșit din nou? Uite, iar mă privești posomorât! Prea posomorât ai început să privești, Aglaia, cum n-ai mai privit niciodată mai înainte Știu din ce cauză — Taci, taci! — Nu, e mai bine s-o spun De mult am vrut să ţi-o spun și ţi-am și spus deja, dar e prea puţin, pentru că nu m-ai crezut Totuși, între noi există o fiinţă — Taci, taci, taci! îl întrerupse deodată Aglaia, strângându-i tare mâna și privindu-l aproape îngrozită În acel moment o strigă cineva Ca și cum s-ar fi bucurat, ea îl părăsi și plecă în fugă Prinţul a avut febră toată noaptea",
    "1358": " Ciudat, avea febră deja de câteva nopţi la rând De data aceasta, delirând pe jumătate, avu o idee: ce-ar fi dacă a doua zi, de faţă cu toată lumea, l-ar apuca o criză de epilepsie? Doar mai avusese și altădată crize în stare de trezie Gândul acesta îi dădea fiori reci; toată noaptea se văzu într-o societate bizară și nemaipomenită, printre niște oameni ciudaţi Principalul era că “își dăduse drumul la gură“; știa că nu trebuie să vorbească, dar vorbea tot timpul, încerca să-i convingă de ceva Evgheni Pavlovici și Ippolit erau și ei printre musafiri, părând a fi extrem de buni prieteni Se trezi după ora opt, cu dureri de cap, cu dezordine în gânduri, cu impresii ciudate Cine știe de ce, dorea grozav de mult să-l vadă pe Rogojin, să-l vadă și să vorbească mult cu el, deși n-ar fi putut spune despre ce ar fi vrut să discute; apoi fu cât pe ce să se ducă la Ippolit",
    "1359": " Avea ceva atât de confuz în inimă, încât incidentele care i se întâmplară în dimineaţa aceea îi produseră o impresie extrem de puternică, dar incompletă Unul dintre aceste incidente fu vizita lui Lebedev Lebedev își făcu apariţia destul de devreme, la câteva minute după ora nouă, aproape beat Deși prinţul nu era prea receptiv în ultima vreme, îi sărise totuși în ochi faptul că, de când generalul Ivolghin se mutase de la ei, deci de trei zile, Lebedev începuse să se comporte foarte rău Subit, devenise soios și pătat, cravata îi ședea strâmb, gulerul redingotei era rupt Acasă făcea chiar tărăboi, de se auzea din celălalt capăt al curţii; Vera venise odată plânsă și îi povestise De îndată ce-și făcu acum apariţia, începu să vorbească foarte ciudat, bătându-se în piept și învinovăţindu-se de ceva — Am primit am primit răsplata pentru trădarea și mârșăvia mea",
    "1360": " O scatoalcă am primit! încheie el, în sfârșit, tragic — O scatoalcă? De la cine? Și așa de dimineaţă? — Așa de dimineaţă? zâmbi sarcastic Lebedev Timpul nu înseamnă nimic chiar și pentru o răsplată fizică dar eu o scatoalcă morală am primit morală, nu fizică! Se așeză brusc fără multă ceremonie și începu să povestească Relatarea lui era foarte incoerentă; prinţul dădu să se încrunte și să plece, dar deodată câteva cuvinte îl uimiră Încremeni de mirare Domnul Lebedev povestea lucruri ciudate După cât se pare, mai întâi era vorba despre o anumită scrisoare; fu rostit numele Aglaiei Ivanovna Apoi, cu fervoare, Lebedev se apucă din senin să-l acuze pe prinţ; se putea înţelege că prinţul îl jignise cu ceva Mai întâi, pasămite, prinţul îl onorase cu încrederea lui în istoria cu „personajul“ știut (Nastasia Filippovna); dar pe urmă rupsese relaţiile cu el și-l alungase, făcându-l de toată rușinea, îl jignise într-un asemenea hal, încât ultima dată respinsese, cică, grosolan “întrebarea nevinovată privitoare la apropiatele schimbări din casă“",
    "1361": " Cu lacrimi de om beat, Lebedev recunoaștea că „după asta nu mai puteam nicidecum suporta, mai ales că știam multe foarte multe și de la Rogojin, și de la Nastasia Filippovna, și de la însăși Varvara Ardalionovna chiar și de la Aglaia Ivanovna, dacă vă puteţi imagina, prin intermediul Verei, al iubitei mele fiice Vera, unica rogu-vă de fapt, nu unica, întrucât am trei fete Și cine a înștiinţat-o prin scrisori pe Lizaveta Prokofievna, chiar în cel mai mare secret, he-he! Cine i-a descris toate relaţiile și mișcările personajului Nastasia Filippovna, he-he-he! Cine, cine a fost acest anonim, daţi-mi voie să întreb! — Nu cumva dumneata? strigă prinţul — Chiar eu, îi răspunse, cu demnitate, beţivul Chiar astăzi, la nouă și jumătate, acum o jumătate",
    "1362": " nu, sunt deja trei sferturi de oră de când am înștiinţat-o pe mama cea mai cumsecade din lume că am să-i relatez un incident important I-am trimis un bilet, prin fata mea, care i l-a dat pe ușa din spate L-a primit — Te-ai văzut acum cu Lizaveta Prokofievna? întrebă prinţul, aproape nevenindu-i să-și creadă urechilor — M-am văzut acum și am primit o scatoalcă morală Mi-a dat scrisoarea înapoi, chiar mi-a aruncat-o în faţă, nedesfăcută și mi-a dat brânci afară de altminteri numai moral, nu și fizic la drept vorbind, aproape și fizic, căci mult n-a mai lipsit! — Ce scrisoare ţi-a aruncat în obraz fără s-o desfacă? — Păi he-he-he! Văd că nu v-am spus! Credeam că v-am spus Am primit o scrisorică anume ca s-o transmit",
    "1363": " — De la cine? Cui? Însă unele „explicaţii“ ale lui Lebedev erau extrem de greu de descurcat ca să înţelegi ceva din ele Totuși, prinţul putu să-și dea seama că scrisoarea fusese transmisă, prin servitoare, Verei Lebedeva, care trebuia s-o ducă la adresă „ca și înainte“ ca și înainte, personajului cunoscut, scrisoarea fiind de la aceeași persoană (căci pe una din ele o desemnez prin denumirea de „persoană“, iar celeilalte îi spun doar „personaj“ ca s-o înjosesc și să fac diferenţa; întrucât există o mare diferenţă între fiica inocentă și de mare distincţie a unui general și o camelie, rogu-vă) Deci, scrisoarea era de la „persoana“, al cărei nume începe cu litera „A“ — Cum se poate? Să-i scrie ea Nastasiei Filippovna? Prostii! strigă prinţul — Au mai fost scrisori, unele nu pentru ea, ci pentru Rogojin, ceea ce-i totuna",
    "1364": " și chiar pentru domnul Terentiev persoana cu litera „A“ mi-a înmânat odată o scrisoare ca să i-o transmit, spuse Lebedev zâmbind și făcându-i prinţului cu ochiul Deoarece sărea des de la una la alta și uita despre ce începea să vorbească, prinţul tăcu, dorind să-l lase să spună totul până la capăt Totuși era extrem de neclar: scrisorile circulau prin intermediul lui sau al Verei? Dacă el însuși susţinea că „pentru Rogojin sau pentru Nastasia Filippovna, ceea ce-i totuna“, însemna aproape cu siguranţă că nu el era mesagerul, dacă scrisorile vor fi existat într-adevăr Iar modul cum ajunsese acum la el scrisoarea rămase cu desăvârșire neexplicat; presupunerea cea mai plauzibilă era că o furase, poate, de la Vera i-o șterpelise pe furiș și i-o dusese Lizavetei Prokofievna cu cine știe ce intenţie Așa cumpăni și înţelese prinţul în cele din urmă",
    "1365": " — Ţi-ai ieșit din minţi! strigă el, cuprins de o panică extremă — Nu de tot, mult stimate prinţ, îi răspunse Lebedev, nu fără o undă de răutate în glas Ce-i drept, am vrut să v-o înmânez, s-o depun în propriile dumneavoastră mâini, ca să vă fac un serviciu dar m-am gândit că-i mai bine să fac un serviciu acolo aducându-i totul la cunoștinţă celei mai cumsecade mame deoarece am mai înștiinţat-o o dată printr-o scrisoare anonimă; și când am scris mai înainte pe hârtie, în prealabil, rugând-o să mă primească la ora opt și douăzeci de minute, m-am semnat: „corespondentul dumneavoastră secret“; imediat am fost primit, de îndată, chiar cu mare grabă, pe ușa din dos la cea mai cumsecade mamă — Și? — Restul îl știţi: mai că nu m-a luat la bătaie",
    "1366": " Chiar s-ar putea spune că m-a și bătut întrucâtva Iar scrisoarea mi-a aruncat-o în faţă Ce-i drept, ar fi vrut s-o păstreze, am văzut, am remarcat asta, dar s-a răzgândit și mi-a aruncat-o: „Dacă au avut încredere în unul ca tine, spune-le“ Chiar s-a supărat Dacă nu s-a rușinat s-o spună faţă de mine, înseamnă că s-a supărat E iute din fire! — Și unde-i scrisoarea acum? — Tot la mine Iat-o Și îi întinse biletul pe care Aglaia i-l trimisese lui Gavrila Ardalionovici, bilet pe care acesta, triumfător, avea să i-l arate surorii lui în aceeași dimineaţă, peste două ore — Scrisoarea nu poate rămâne la dumneata — V-o dau, v-o dau! Dumneavoastră v-o înmânez! spuse cu înflăcărare Lebedev Acum sunt iarăși al dumneavoastră cu totul, din creștet până-n inimă, sunt servitorul dumneavoastră, după o trădare efemeră! Retezaţi-mi inima, cruţaţi-mi barba, cum a spus Thomas Morus78",
    "1367": " în Anglia și Marea Britanie Mea culpa, mea culpa*, cum spune papa romană adică o fi fiind el papa de la Roma, dar eu îi zic „Papa romană“ — Această scrisoare trebuie expediată imediat, spuse prinţul, începând să se îngrijoreze O duc eu — N-ar fi mai bine, n-ar fi mai bine, prea-curtenitor prinţ, n-ar fi mai bine uite-așa? Lebedev făcu o grimasă ciudată, spăsită; începu să se bâţâie grozav pe scaun, ca și cum l-ar fi înţepat cineva cu un ac; clipind șiret din ochi, făcea și arăta ceva cu mâinile — Ce vrei să spui? îl întrebă prinţul ameninţător — Ar trebui s-o deschidem în prealabil! șopti acesta cu un aer înduioșat și confidenţial Prinţul sări în picioare atât de înfuriat, încât Lebedev o luă la fugă; dar, ajungând la ușă, se opri așteptând să vadă dacă nu cumva prinţul s-a îmbunat",
    "1368": " — Eh, Lebedev! E posibil ca un om să ajungă în halul de josnică decădere în care te-ai prăbușit dumneata? strigă prinţul cu amărăciune Lebedev se lumină la faţă — Sunt josnic, josnic! se văicări el, apropiindu-se imediat, lăcrimând și bătându-se cu pumnii în piept — Ar fi o mârșăvie! — Curat mârșăvie! Ãsta-i cuvântul! Și ce-i cu năravul ăsta al dumitale de a proceda atât de ciudat? Nu ești decât un un spion! De ce ai ticluit scrisoarea aceea anonimă îngrijorând o femeie atât de cumsecade și de bună la suflet? De ce, la urma urmei, Aglaia Ivanovna n-ar avea voie să scrie cui crede ea de cuviinţă? Te-ai dus astăzi acolo ca să te plângi de ceva? Ce sperai să obţii? Ce te-a împins la o asemenea delaţiune? — Numai curiozitatea, care-mi place mie",
    "1369": " și serviabilitatea sufletului meu nobil! îngăimă Lebedev Acum sunt al dumneavoastră cu totul, din nou! Puteţi să mă și spânzuraţi! — Așa arătai și când te-ai dus la Lizaveta Prokofievna? întrebă prinţul plin de dezgust — Nu-u-u arătam mai proaspăt și chiar mai cuviincios După ce-am fost umilit am ajuns în halul ăsta — Bine, lasă-mă acum De altfel, această rugăminte trebui s-o repete de câteva ori până când musafirul se decise, în sfârșit, să plece Deschise chiar ușa, dar se întoarse din nou, ajunse în vârful picioarelor până în mijlocul camerei și iar începu să facă semne cu mâinile, arătând cum trebuie deschisă scrisoarea; însă nu avu curajul să-și rostească sfatul de-a dreptul, în vorbe; apoi ieși, zâmbind ușor și blând Prinţului îi fusese extrem de greu să asculte toate acestea",
    "1370": " Din toate, ieșea în evidenţă un fapt important și extrem: că Aglaia era foarte alarmată, foarte nehotărâtă și foarte chinuită de ceva („de gelozie“, șopti prinţul în sinea lui) Mai rezulta și că, desigur, o tulburau niște oameni răi, și era foarte ciudat că avea atâta încredere în aceștia Cu siguranţă, în acest căpșor lipsit de experienţă, dar nesăbuit și mândru se înfiripau niște planuri deosebite, poate nefaste și și nemaipomenite Prinţul era extrem de speriat și, în tulburarea sa, nu știa absolut deloc ce să facă Trebuia să întreprindă imediat ceva, asta o simţea Privi încă o dată adresa de pe plicul nedesfăcut: o, în privinţa aceasta nu era loc de îndoieli și neliniști, deoarece avea încredere în Aglaia; altceva îl alarma în privinţa scrisorii: nu avea încredere în Gavrila Ardalionovici Totuși, se decise să-i înmâneze personal această scrisoare, ieși chiar din casă special pentru asta, dar pe drum se răzgândi",
    "1371": " Aproape în dreptul casei lui Ptiţân, ca un făcut, întâmplarea i-l scoase pe Kolea în cale și prinţul îl însărcină pe acesta să-i transmită scrisoarea fratelui său, ca și cum ar fi primit-o direct de la Aglaia Ivanovna Kolea nu întrebă nimic și îi îndeplini rugămintea, așa că Ganea nici nu-și imagina că scrisoarea trecuse prin atâtea staţii Întorcându-se acasă, prinţul o chemă la el pe Vera Lebedeva, îi spuse ce avea de spus și o liniști, deoarece fata căuta scrisoarea și plângea Se îngrozi când află că scrisoarea fusese șterpelită de tatăl ei (Prinţul află apoi de la fată că le făcuse mai multe asemenea servicii discrete lui Rogojin și Aglaiei Ivanovna; nu-i trecuse prin cap că astfel îi putea dăuna lui cu ceva) Iar prinţul ajunse în cele din urmă atât de indispus, încât peste două ore, când veni la el cineva trimis de Kolea cu știrea despre boala tatălui acestuia, el nu putu, în primele momente, nici măcar pricepe despre ce-i vorba",
    "1372": " Însă tot acest eveniment îl făcu să-și revină, pentru că îi abătu gândurile în altă parte Aproape tot restul zilei și-l petrecu la Nina Alexandrovna (unde, firește, fusese transportat bolnavul) Nu fu aproape de nici un folos, dar există oameni pe care, cine știe de ce, e plăcut să-i vezi lângă tine în câte un moment dificil Kolea era teribil de consternat, plângea isteric, însă tot el era omul de alergătură: dădu fuga după un doctor și găsi trei, alergă la farmacie, la bărbier Starea generalului se amelioră, dar nu-și recăpătă cunoștinţa; doctorii se exprimau că “în orice caz, pacientul se află în pericol“ Varia și Nina Alexandrovna nu se dezlipeau de bolnav; Ganea era tulburat și zguduit, dar nu voia să urce la catul de sus și chiar se temea să-l vadă pe bolnav; își frângea mâinile și, într-o discuţie incoerentă cu prinţul, izbuti să se exprime chiar că, pasămite, „ce nenorocire și, ca un făcut, într-un asemenea moment!“",
    "1373": " Prinţului i se păru că înţelege la ce moment se referă interlocutorul Pe Ippolit prinţul nu-l mai găsi în casa lui Ptiţân Spre seară veni în fugă Lebedev, care, după „explicaţia“ de dimineaţă, dormise buștean toată ziua Acum era aproape treaz și plângea cu lacrimi mari, adevărate, ca și cum suferindul i-ar fi fost frate Se învinovăţea cu voce tare, fără ca totuși să explice despre ce-i vorba, și se ţinea scai de Nina Alexandrovna, încredinţând-o mereu că „el, numai din cauza lui și numai dintr-a lui numai din curiozitatea care îi place lui și că «răposatul» (astfel se exprima el cu încăpăţânare, nu se știe de ce, despre generalul care încă trăia) chiar a fost un om genial!“ Stăruia în mod special asupra genialităţii, ca și cum din asta s-ar fi putut trage vreun folos în momentul acela",
    "1374": " Văzându-i lacrimile sincere, Nina Alexandrovna îi vorbi în cele din urmă, fără pic de reproș și aproape cu duioșie: „Ah, aibă-vă Dumnezeu în pază, nu mai plângeţi, Domnul o să vă ierte!“ Lebedev fu atât de uimit de aceste cuvinte, încât toată seara nu mai vru să se îndepărteze de Nina Alexandrovna (și în decursul zilelor următoare, până la moartea generalului, rămase în casa lor aproape de dimineaţa până noaptea) Peste zi, la Nina Alexandrovna veni de două ori un om trimis de Lizaveta Prokofievna să se intereseze de starea bolnavului Iar seara, la ora nouă, când prinţul își făcu apariţia în salonul Epancinilor, plin deja de musafiri, Lizaveta Prokofievna se apucă imediat să-l descoase despre bolnav, punându-i întrebări amănunţite și pline de compasiune; tot ea îi răspunse pe un ton grav doamnei Belokonskaia, când aceasta întrebă: „Cine-i bolnavul și cine-i Alexandra Ivanovna?“ Atitudinea ei îl impresionă plăcut pe prinţ",
    "1375": " Dându-i explicaţii Lizavetei Prokofievna, el vorbi „excelent“, cum se exprimau apoi surorile Aglaiei: „modest, încet, fără cuvinte de prisos, fără gesticulaţie, cu demnitate; și-a făcut excelent intrarea; era îmbrăcat admirabil“ și nu numai că „nu căzuse pe parchetul lustruit“, cum se temuse în ajun, dar, după toate aparenţele, chiar le făcuse tuturor o impresie plăcută În ce-l privește, așezându-se și privind bine împrejur, remarcă îndată că persoanele adunate nu seamănă câtuși de puţin cu fantomele de ieri, cu care îl speriase Aglaia, nici cu coșmarurile visate peste noapte Pentru prima dată în viaţă, vedea un colţișor din ceea ce poartă înfricoșătorul nume de “înaltă societate“ De mult, ca urmare a unor intenţii, considerente și atracţii speciale, dorea să pătrundă în cercul acesta vrăjit și de aceea era foarte interesat de prima impresie Această primă impresie a fost chiar fascinantă De îndată și subit i se păru că acești oameni parcă ar fi fost născuţi să fie împreună; că Epancinii n-au nici o „serată“ în seara aceea, că nu au venit nici un fel de oaspeţi de seamă, că toţi sunt „de-ai casei“, că și el le era parcă de mult prieten devotat, că le împărtășește opiniile în întregime și că s-a întors printre ei după o scurtă despărţire",
    "1376": " Farmecul manierelor elegante, al simplităţii și aparentei francheţi era aproape o vrajă Nici prin cap nu-i putea trece că toată această francheţe și nobleţe, tot acest spirit și toată această înaltă conștiinţă a propriei demnităţi nu reprezintă decât o splendidă șlefuire artistică În pofida înfăţișării lor impunătoare, majoritatea invitaţilor erau oameni destul de găunoși, care, de altfel, în mulţumirea lor de sine, nu știau nici ei că multe din însușirile pe care le aveau nu sunt decât șlefuire, pentru care nici măcar nu au vreun merit, căci le-au fost transmise automat, prin naștere Toate acestea prinţul nici măcar nu voia să le bănuiască, fascinat fiind de încântarea primei impresii Observa, de pildă, că acest bătrân, acest demnitar important, care, ca vârstă, i-ar fi putut fi bunic, chiar își întrerupe conversaţia ca să-l asculte pe el, un om atât de tânăr și lipsit de experienţă, și nu doar îl ascultă, dar îi preţuiește pe faţă părerea, e atât de amabil cu el, atât de bun cu el, când de fapt sunt total străini și se văd pentru prima dată",
    "1377": " Poate că receptivitatea înflăcărată a prinţului fusese influenţată mai mult de rafinamentul acestei politeţi Poate că era dinainte prea dispus și chiar captivat de ideea unei impresii norocoase În realitate însă, toţi acești oameni (deși, desigur, erau „prieteni ai casei“ și între ei) nu erau nici pe departe nici mari prieteni ai casei, nici cine știe ce prieteni între dânșii, cum îi luase prinţul, de îndată ce le fusese prezentat și i se făcuse cunoștinţă cu invitaţii Printre ei erau inși care pentru nimic în lume nu i-ar fi recunoscut pe Epancini egali măcar pe departe cu ei Printre ei erau unii care se urau de-a dreptul unii pe alţii; bătrâna Belokonskaia o „dispreţuise“ toată viaţa pe soţia lui „moșulică-demnitarul“, iar aceasta, la rândul ei, nu o iubea nici pe departe pe Lizaveta Prokofievna Acest „demnitar“, care, cine știe de ce, îi protejase pe Epancini încă de pe când aceștia erau tineri și care acum ocupa locul cel mai de onoare, era, în ochii lui Ivan Feodorovici, o persoană atât de importantă, încât protejatul, în afară de veneraţie și spaimă, nu putea simţi nimic în prezenţa lui și chiar s-ar fi dispreţuit sincer dacă măcar o clipă s-ar fi simţit pe picior de egalitate și n-ar fi văzut în el cel puţin un Jupiter din Olimp",
    "1378": " Printre cei prezenţi, erau oameni care nu se întâlniseră câţiva ani la rând și care nu simţeau unul faţă de altul nimic altceva decât indiferenţă, dacă nu cumva chiar dezgust, dar se întâlniseră acum ca și cum de-abia ieri s-ar fi văzut în compania cea mai amicală și mai plăcută De altfel, societatea era puţin numeroasă În afară de doamna Belokonskaia și „moșulică-demnitarul“ (persoană într-adevăr importantă), în afară de soţia acestuia, mai era de faţă un general de armată, foarte impozant, baron sau conte, cu nume german, un ins extrem de tăcut, cu reputaţia de a fi un uimitor cunoscător al problemelor guvernamentale, căruia, pe deasupra, îi mersese și vestea că ar fi aproape erudit; era unul dintre administratorii olimpieni, care cunosc totul, „poate doar cu excepţia Rusiei“, un om care, o dată la cinci ani, rostea câte o cugetare „remarcabil de profundă“, atât de profundă, de altminteri, încât se afla în cercul cel mai select; deci, era unul dintre funcţionarii superiori care, de regulă, după un serviciu extrem de îndelungat (chiar ciudat de îndelungat), mor în ranguri înalte, în slujbe excelente și cu mulţi bani, cu toate că nu au făcut cine știe ce fapte mari și chiar au nutrit o anumită aversiune faţă de faptele mari",
    "1379": " Acest general era șeful direct de serviciu al lui Ivan Feodorovici, pe care cel din urmă, datorită înfocării inimii sale recunoscătoare și chiar dintr-o mândrie specială, îl considera de asemenea binefăcătorul său, în timp ce el nu se considera deloc binefăcătorul lui Ivan Feodorovici, avea o atitudine neutră faţă de acesta și, deși profita cu plăcere de multele și variatele lui servicii, l-ar fi înlocuit la repezeală cu un alt funcţionar, dacă acest lucru ar fi fost necesar în virtutea unor considerente chiar cât se poate de puţin superioare Mai era aici un moșier în vârstă, impunător, considerat și el – firește, absolut fals – un fel de rubedenie a Lizavetei Prokofievna, un om cu rang înalt și titlu frumos, bogat și de viţă veche, zdravăn și bucurându-se de o sănătate foarte înfloritoare, tare vorbăreţ și având chiar reputaţia de ins nemulţumit (deși, de altfel, în sensul cel mai admisibil), ba chiar veninos (dar și această calitate îl făcea plăcut), cu apucături de aristocrat englez și cu gusturi englezești (privitoare, de pildă, la rostbiful în sânge, la harnașament și la lachei etc",
    "1380": ") Era la mare prietenie cu „demnitarul“, îl distra și, pe deasupra, cine știe de ce, Lizaveta Prokofievna nutrea ideea ciudată că acestui domn în vârstă (cam ușuratic și cam crai din fire) nu-i exclus să-i treacă deodată prin minte s-o fericească pe Alexandra, cerând-o în căsătorie Pe lângă aceste persoane, care alcătuiau grupul cel mai de vază și mai impozant, mai erau prezenţi câţiva musafiri mai tineri, strălucitori și ei prin calităţile lor remarcabile Pe lângă prinţul Ș și Evgheni Pavlovici, din această categorie făcea parte celebrul și fermecătorul prinţ N, fost seducător și cuceritor al inimilor de femei din toată Europa, om ajuns acum la vreo patruzeci și cinci de ani, dar arătând încă excelent, povestitor extraordinar, posesor al unei mari averi, de altminteri aflată într-o oarecare stare de ruină, care, din obișnuinţă, trăia mai mult în străinătate Mai erau prezente, în sfârșit, persoane care alcătuiau parcă un fel de a treia categorie, deosebită, care nu făceau propriu-zis parte din „cercul de elită“ al înaltei societăţi, dar care, ca și Epancinii, puteau fi, cine știe de ce, întâlniţi uneori în acest cerc „de elită“",
    "1381": " În virtutea unui anume tact, luat de ei drept literă de lege, Epancinilor le plăcea să amestece, în rarele cazuri când dădeau câte o sindrofie la ei acasă, înalta societate cu persoane de condiţie mai modestă, cu reprezentanţi aleși ai „oamenilor de condiţie mijlocie“ Pentru asta, Epancinii erau chiar lăudaţi și se spunea despre ei că sunt oameni cu tact, că își știu locul, iar ei se mândreau cu această părere la adresa lor În seara aceasta, unul dintre reprezentanţii acestor oameni de condiţie mijlocie era un colonel dintr-un domeniu tehnic, un om serios, prieten foarte bun cu prinţul Ș, introdus tot de el la Epancini, un om care, de altfel, era tăcut în societate și purta la arătătorul mâinii drepte un inel masiv, care atrăgea imediat atenţia și, după toate probabilităţile, era primit ca recompensă pentru activitatea depusă În sfârșit, mai era prezent chiar și un literat-poet, de origine germană, dar fiind totuși poet rus și, pe deasupra, de o decenţă atât de desăvârșită, încât putea fi introdus fără teamă într-o societate aleasă",
    "1382": " Era bine făcut, deși părea întrucâtva respingător, avea vreo treizeci și opt de ani, se îmbrăca ireproșabil, provenea dintr-o familie germană cât se poate de burgheză, dar și cât se poate de onorabilă; se pricepea să profite de diferite prilejuri pentru a-și asigura protecţia unor oameni sus-puși și a se menţine în graţiile acestora Demult, tradusese din nemţește o operă importantă a unui important poet german, se pricepuse să dedice în versuri traducerea sa, știa să se laude cu prietenia unui poet rus celebru, dar decedat (există o întreagă tagmă de scriitori cărora le place extrem de mult să-și atribuie în presă prietenia cu scriitori mari, dar decedaţi), și fusese foarte de curând introdus la Epancini de soţia lui „moșulică-demnitarul“ Această doamnă trecea drept protectoare a literaţilor și a oamenilor de știinţă și într-adevăr pentru unul sau doi scriitori făcuse chiar rost de pensie prin intermediul unor persoane sus-puse, la care avea ea trecere",
    "1383": " Și avea trecere în felul ei Era o femeie de vreo patruzeci și cinci de ani (deci, era o soţie foarte tânără pentru un moșulică atât de bătrân ca soţul ei), foarte frumoasă cândva, căreia și acum, împinsă de mania proprie multor doamne de patruzeci și cinci de ani, îi plăcea să se îmbrace excesiv de luxos; cine știe ce inteligenţă nu avea, iar cunoștinţele ei de literatură erau foarte îndoielnice Dar protecţia literaţilor era la ea o manie de același fel ca și îmbrăcămintea luxoasă I se dedicau multe scrieri și traduceri; cu permisiunea ei, doi-trei scriitori tipăriseră scrisorile pe care i le adresaseră cândva, scrisori tratând subiecte extrem de importante Deci toată această societate prinţul o luase în serios, drept aur curat, fără nici un fel de amestec De altfel, ca un făcut, și toţi acești oameni se aflau în cea mai bună dispoziţie, simţindu-se foarte mulţumiţi de ei în seara aceasta",
    "1384": " Toţi până la unul știau că prin vizita lor le fac o mare onoare Epancinilor Din păcate, însă, prinţul nici nu bănuia aceste subtilităţi Nu bănuia, de pildă, că Epancinii, având de gând să facă un pas atât de important ca hotărârea privitoare la soarta fiicei lor, nici n-ar fi îndrăznit să nu-l arate pe el, prinţul Lev Nikolaevici, bătrânului demnitar, protectorului recunoscut al familiei lor Iar moșulică-demnitarul, deși, în ce-l privea, ar fi suportat cu un calm desăvârșit chiar și vestea celei mai mari nenorociri a Epancinilor, s-ar fi supărat negreșit dacă aceștia și-ar fi logodit fiica fără sfatul și, ca să zicem așa, fără încuviinţarea lui Prinţul N, acest om simpatic, ale cărui spiritualitate și francheţe erau indiscutabile, se afla pe treapta cea mai înaltă a convingerii că persoana lui e un fel de soare răsărit în noaptea aceasta deasupra salonului Epancinilor",
    "1385": " Îi socotea infinit mai prejos decât el și tocmai acest gând simplu și mărinimos genera în el uimitoarea familiaritate și amiciţie pe care le manifesta faţă de aceiași Epancini Știa foarte bine că în seara aceasta trebuie să povestească neapărat ceva, ca să încânte societatea, și se pregătea pentru asta chiar cu un fel de inspiraţie Ascultând mai apoi această povestire, prinţul Lev Nikolaevici avea să-și dea seama că nu mai auzise niciodată ceva care să semene măcar pe departe cu umorul strălucitor și extraordinara veselie și naivitate, care păreau aproape înduioșătoare pe buzele unui asemenea Don Juan cum era prinţul N Însă, dacă ar fi știut că povestirea este veche, uzată, învăţată pe de rost, că se răsuflase, ajungând să plictisească prin toate saloanele și că numai la inocenţii Epancini putea trece iarăși drept o noutate, drept o amintire subită, sinceră și strălucitoare a unui om strălucit și extraordinar! În sfârșit, până și nemţoteiul-poetastru, deși se comporta neobișnuit de amabil și modest, mai că nu considera și el că vizita lui e o onoare pentru amfitrioni",
    "1386": " Însă prinţul nu observa reversul, nu remarca falsul Tocmai o asemenea năpastă nu prevăzuse Aglaia, care, în seara aceasta, era uimitor de frumoasă Toate trei domnișoarele erau elegant îmbrăcate, deși nu foarte luxos, și chiar erau pieptănate într-un fel cumva deosebit Aglaia ședea cu Evgheni Pavlovici, conversând și glumind cu el neobișnuit de amical Evgheni Pavlovici păstra o atitudine mai rezervată ca de obicei, poate din respect pentru persoanele de vază De altfel, era cunoscut de mult în lumea bună; se considera că, deși tânăr, face parte din elită În seara aceasta își făcuse apariţia la Epancini cu doliu la pălărie și Belokonskaia îl lăudase pentru acest doliu: în atare circumstanţe, alt nepot din înalta societate poate că nu și-ar fi pus doliu după un asemenea unchi Și Lizaveta Prokofievna era mulţumită de asta, însă părea în general cam prea din cale-afară de îngrijorată",
    "1387": " Prinţul observase că Aglaia îl privise de vreo două ori cu atenţie și, se pare, rămăsese mulţumită de el Puţin câte puţin, devenea grozav de fericit Gândurile „fantastice“ și temerile lui de adineaori (după discuţia cu Lebedev), de care își amintea brusc din când în când, i se păreau acum un vis himeric, imposibil și chiar ridicol! (Și fără asta, prima dorinţă și pornire a sa, deși inconștientă, fusese în timpul zilei aceea de a face în așa fel încât să nu dea crezare acestui vis!) Vorbea puţin, răspundea doar la întrebări; până la urmă, tăcu de tot, ședea și asculta, dar era evident că se topea de încântare Încetul cu încetul se înfiripa în el un fel de inspiraţie gata să răbufnească la primul prilej Însă a început să vorbească întâmplător, tot răspunzând la o întrebare și, parcă, fără să aibă intenţii deosebite",
    "1388": " VIItc \"VII\" În timp ce o sorbea din ochi cu încântare pe Aglaia, care conversa veselă cu prinţul N și Evgheni Pavlovici, bătrânul moșier-angloman, care îl întreţinea pe „demnitar“ într-un colţ povestindu-i ceva cu însufleţire, rosti deodată numele lui Nikolai Andreevici Pavlișcev Prinţul întoarse repede capul în direcţia lor și începu să asculte Era vorba despre rânduielile actuale și despre niște dezordini în privinţa unor moșii din gubernia X Probabil că povestirile anglomanului conţineau ceva hazliu, deoarece, în cele din urmă, moșul începu să râdă de elanul veninos al interlocutorului Acesta vorbea lent, lungind cuvintele într-un fel cumva morocănos, cu accente gingașe pe vocale, relatând motivele care, tocmai din pricina rânduielilor actuale, îl siliseră să vândă o moșie admirabilă din gubernia X; chiar, neavând prea mare nevoie de bani, fusese nevoit s-o vândă la jumătate din preţ și să păstreze în același timp o moșie părăginită, nerentabilă, încurcată într-un proces, trebuind să mai plătească și bani pe deasupra",
    "1389": " „Ca să scap de proces și cu parcela lui Pavlișcev, am dat bir cu fugiţii Încă două sau trei asemenea moșteniri m-ar ruina De altfel, îmi reveneau acolo trei mii de desetine de pământ excelent!“ — Păi Ivan Petrovici a fost rudă cu răposatul Nikolai Andreevici Pavlișcev doar, mi se pare, căutai rude de-ale lui rosti cu jumătate de voce generalul, care se pomenise deodată lângă prinţ și remarcase extrema atenţie cu care asculta acesta discuţia Până atunci îl întreţinuse pe generalul care îi era șef, dar observase de mult rezerva excesivă a lui Lev Nikolaevici și începuse să se neliniștească; voia să-l implice într-o oarecare măsură în discuţie, arătându-l și recomandându-l astfel pentru a doua oară „persoanelor de vază“ — Lev Nikolaevici a fost copilul de suflet al lui Nikolai Andreevici Pavlișcev, după moartea părinţilor săi, plasă el o frază, întâlnind privirea lui Ivan Petrovici",
    "1390": " — Sunt în-cân-tat, observă acesta, și chiar îmi amintesc foarte bine Mai înainte, când Ivan Feodorovici ne-a făcut cunoștinţă, v-am recunoscut imediat, chiar chipul dumneavoastră mi l-am amintit Ce-i drept, nu v-aţi schimbat prea mult la înfăţișare, deși v-am văzut doar pe când eraţi copil și aveaţi zece sau unsprezece ani Ceva din trăsăturile dumneavoastră îmi amintea — M-aţi văzut când eram mic? întrebă prinţul cu un fel de uimire neobișnuită — O, asta a fost demult, continuă Ivan Petrovici, la Zlatoverhovo, unde locuiaţi pe-atunci la verișoarele mele Altădată treceam destul de des pe la Zlatoverhovo, nu vă mai amintiţi de mine? Se prea poate să nu vă amintiţi Eraţi pe-atunci pe-atunci sufereaţi de o boală, încât odată chiar m-am mirat văzându-vă — Nu-mi amintesc nimic! confirmă prinţul cu înflăcărare Încă vreo câteva cuvinte explicative ale lui Ivan Petrovici, care părea foarte calm, și ale prinţului, care părea uimitor de emoţionat, făcură să reiasă că cele două moșierese, rămase fete bătrâne, rudele răposatului Pavlișcev, care locuiau la moșia lui din Zlatoverhovo și cărora prinţul le fusese încredinţat pentru educaţie, erau, la rândul lor, verișoarele lui Ivan Petrovici",
    "1391": " Ca și ceilalţi, nici Ivan Petrovici nu putea explica în vreun fel motivele în virtutea cărora Pavlișcev avea atâta grijă de micul prinţ, copilul lui de suflet „De fapt, am și uitat atunci să mă interesez de asta“, spuse el, însă făcu totuși dovada că are o memorie excelentă, deoarece își aminti chiar cât de severă cu micul copil de suflet era verișoara cea mai mare, Marfa Nikitișna, atât de severă, “încât odată chiar m-am certat cu ea pentru sistemul de educaţie, întrucât dacă-l ţii numai în bătăi cu nuiaua pe un copil bolnav, asta-i fiţi și dumneavoastră de acord“; mai pomeni că, dimpotrivă, verișoara mai tânără, Natalia Nikitișna, era foarte blândă cu bietul băiat „Acum amândouă, dădu el lămuriri suplimentare, locuiesc în gubernia X (nu știu numai dacă mai trăiesc), unde s-au ales de pe urma lui Pavlișcev cu o moșioară foarte, foarte bună",
    "1392": " Mi se pare că Marfa Nikitișna voia să ia calea mânăstirii; de altminteri nu sunt sigur de asta; poate că era vorba despre altcineva ah da, mai deunăzi am auzit așa ceva despre soţia unui doctor“ Prinţul ascultă toate acestea și ochii îi străluceau de încântare și înduioșare Cu o înflăcărare neobișnuită, declară, la rândul lui, că nu-și va ierta niciodată faptul că, în aceste șase luni de călătorie prin guberniile din centrul Rusiei, nu profitase de vreun prilej oarecare și nu încercase să le găsească și să le viziteze pe cele care cândva i-au dat o educaţie „În fiecare zi voise să meargă și mereu era împiedicat de niște împrejurări dar că acum își dă cuvântul negreșit chiar și în gubernia X Deci, o cunoașteţi pe Natalia Nikitișna? Ce suflet minunat, sfânt! Dar și Marfa Nikitișna",
    "1393": " iertaţi-mă, dar cred că vă înșelaţi în privinţa Marfei Nikitișna! Era severă, dar nu se poate să nu-ţi pierzi răbdarea cu un asemenea idiot cum eram eu pe atunci (hi-hi!) Căci n-o să mă credeţi, dar eram idiot cu totul (ha-ha!) De altfel de altfel, m-aţi văzut atunci Și cum se face că nu-mi aduc aminte de dumneavoastră? Deci ah, Dumnezeule, chiar i-aţi fost rudă lui Nikolai Andreici Pavlișcev?“ — Vă a-si-gur, spuse Ivan Petrovici, zâmbind și măsurându-l cu ochii pe prinţ — O, n-am spus-o pentru că m-aș îndoi și la urma urmei, s-ar putea îndoi cineva de asta (he-he!) câtuși de puţin? Adică măcar cât de puţin?! (He-he!) Am vrut să spun că răposatul Nikolai Andreici Pavlișcev a fost un om admirabil! A fost omul cel mai mărinimos din lume, vă asigur! Prinţul nu doar se sufoca, ci, ca să zicem așa, „se îneca în efuziunile inimii lui minunate“, cum avea să se exprime Adelaida în dimineaţa zilei următoare, într-o discuţie cu logodnicul ei, prinţul Ș",
    "1394": " — Ah, Dumnezeule! spuse râzând Ivan Petrovici De ce n-aș putea fi ruda unui om chiar mă-ri-ni-mos? — Ah, Dumnezeule! strigă prinţul, fâstâcindu-se, grăbindu-se și înflăcărându-se din ce în ce mai mult Iar am spus o prostie, dar chiar așa trebuia să se întâmple, pentru că sunt sunt de altfel, iar am luat-o razna! Dar ce importanţă să aibă persoana mea, spuneţi-mi, vă rog, în asemenea împrejurări pe lângă niște interese atât de mari! Și în comparaţie cu un om atât de mărinimos, pentru că, zău, a fost omul cel mai mărinimos din câţi au existat vreodată! Nu-i așa? Nu-i așa? Prinţul chiar tremura din tot trupul Era greu de înţeles de ce se surescitase până într-atâta, de ce-l apucase o exaltare atât de înduioșată, picată ca din senin, care părea exagerată faţă de subiectul discuţiei",
    "1395": " Aceasta era starea de spirit în care se afla și chiar, în clipa aceea, faţă de cineva și pentru ceva anume, mai că nu simţea recunoștinţa cea mai fierbinte și mai sentimentală, poate chiar faţă de Ivan Petrovici, dacă nu cumva faţă de toţi musafirii în general Prea îl „apucaseră bucuriile“ În sfârșit, Ivan Petrovici începu să-l privească cu și mai multă atenţie; tot foarte atent îl studia și „demnitarul“ Belokonskaia îi aruncă prinţului o ocheadă mânioasă și își strânse buzele Prinţul N, Evgheni Pavlovici, prinţul Ș, domnișoarele, toţi întrerupseseră conversaţia și ascultau Aglaia părea speriată, iar Lizaveta Prokofievna intrase pur și simplu în panică Ciudate fiinţe mai erau ele, fiicele și mama lor: presupuseseră și hotărâseră că pentru prinţ e mai bine să stea toată seara fără să sufle o vorbă; dar de îndată ce-l văzuseră într-un colţ, în izolarea cea mai deplină și cu desăvârșire mulţumit de soarta sa, imediat se alarmaseră",
    "1396": " Alexandra voise să se ducă la el și, cu precauţie, să-l conducă traversând toată camera, pentru a-l alătura grupului lor, adică al prinţului N, aflat în preajma doamnei Belokonskaia Și iată că, de îndată ce prinţul începuse să vorbească, toate se îngrijoraseră și mai tare — Aveţi dreptate, era un om extraordinar, rosti Ivan Petrovici grav, încetând deja să mai zâmbească Da, da a fost un om minunat! Minunat și demn, adăugă el după o mică pauză Demn chiar, s-ar putea spune, de tot respectul, adăugă el și mai grav după cea de-a treia pauză Și și e chiar o plăcere să văd din partea dumneavoastră — Nu cumva cu acest Pavlișcev s-a întâmplat o istorie ciudată cu abatele cu abatele",
    "1397": " am uitat cu care abate, dar toată lumea povestea ceva pe atunci, rosti „demnitarul“, parcă aducându-și aminte de ceva — Cu abatele Gouraud, iezuitul, preciză Ivan Petrovici Da, rogu-vă, așa-s oamenii noștri cei mai admirabili și mai demni! Căci era totuși om de viţă veche, cu avere, șambelan și dacă ar fi rămas în serviciu Și uite că renunţă subit la slujbă și gata, ca să treacă la catolicism și să devină iezuit, ba încă o face aproape făţiș, cu un fel de entuziasm A murit la timp, zău așa da toţi vorbeau pe atunci Prinţul se zăpăcise — Pavlișcev Pavlișcev a trecut la catolicism? Nu se poate! strigă el îngrozit — Ba bine că „nu se poate“! mormăi plin de importanţă Ivan Petrovici",
    "1398": " E prea mult spus și, fiţi și dumneavoastră de acord, dragă prinţe De altminteri, îl preţuiţi atât de mult pe răposat într-adevăr, a fost un om bun și, în linii mari, cred că succesul șmecherului de Gouraud poate fi pus pe seama acestei bunătăţi Dar întrebaţi-mă pe mine câte griji și bătaie de cap am avut după aceea cu problema asta și tocmai cu acest Gouraud! Imaginaţi-vă, i se adresă el brusc bătrânelului, voiau chiar să înainteze pretenţii în legătură cu testamentul și atunci am fost nevoit să recurg la măsurile cele mai energice ca să le bag minţile în cap pentru că sunt maeștri în asemenea daraveli! Ne-mai-pomeniţi! Dar, slavă Domnului, asta se întâmpla la Moscova, m-am dus imediat la conte și le-am băgat minţile în cap",
    "1399": " — N-o să vă vină a crede cât de mult m-aţi întristat și m-aţi uluit! strigă din nou prinţul — Îmi pare rău Dar, la drept vorbind, toate astea-s fleacuri și sunt sigur că n-ar fi avut câștig de cauză, ca întotdeauna Vara trecută, i se adresă el iarăși bătrânelului, se zice că și contesa K a intrat într-o mânăstire catolică din străinătate Nu știu cum se face că ai noștri nu rezistă, dacă cedează acestor inși descurcăreţi mai ales în străinătate — Cred că astea ni se trag de la oboseala noastră, bolborosi competent bătrânelul Și au o manieră de a predica elegantă, originală se pricep și să te sperie Și pe mine, la Viena, în opt sute treizeci și doi, m-au speriat, credeţi-mă, dar nu am cedat și am dat bir cu fugiţii, ha-ha! — Am auzit că atunci, domnul meu, nu de iezuiţi ai dat bir cu fugiţii, ci ai șters-o de la Viena la Paris cu frumoasa contesă Leviţkaia, părăsindu-ţi postul, strecură deodată Belokonskaia",
    "1400": " — Oricum ar fi, înseamnă că de iezuiţi am scăpat! replică bătrânelul și amintirea plăcută îl făcu să izbucnească în râs Mi se pare că sunteţi o fire foarte religioasă, calitate rar întâlnită acum printre tineri, i se adresă el cu blândeţe prinţului Lev Nikolaevici, care, încă stupefiat, asculta cu gura căscată Probabil că bătrânelul voia să-și dea seama mai bine ce fel de om era prinţul; din anumite motive, persoana lui începuse să-l intereseze foarte mult — Pavlișcev a fost un spirit luminat și un creștin, un adevărat creștin! spuse deodată prinţul Atunci cum a putut să se supună unei credinţe necreștine? Catolicismul e totuna cu o religie necreștină! adăugă el brusc Ochii îi străluceau și parcă îi învăluiau pe toţi cei prezenţi — Asta-i cam prea de tot, mormăi bătrânelul și se uită cu mirare la Ivan Feodorovici",
    "1401": " — De unde și până unde catolicismul este o credinţă necreștină? întrebă Ivan Petrovici, răsucindu-se pe scaun Atunci ce este? — În primul rând, e o credinţă necreștină! începu prinţul din nou, extrem de surescitat și peste măsură de tăios Asta în primul rând Iar în al doilea rând, catolicismul roman e mai rău decât ateismul însuși, asta-i părerea mea! Da, asta-i părerea mea! Ateismul nu face decât să predice zeroul, dar catolicismul merge și mai departe: predică un Hristos denaturat, pe care tot el l-a ponegrit și profanat, un Hristos contrar celui adevărat! Catolicismul îl predică pe Antihrist, jur, vă asigur de asta! E convingerea mea personală, pe care o am demult și m-a chinuit peste poate Catolicismul roman crede că biserica nu va rezista pe pământ dacă nu va deveni puterea de stat universală și strigă: Non possum!* După părerea mea, catolicismul roman nici măcar nu e o credinţă, ci e în mod categoric continuatorul Imperiului Roman de Apus, și în cadrul lui totul, începând cu credinţa, se subordonează acestei idei",
    "1402": " Papa a cotropit pământul, tronul pământesc și a pus mâna pe sabie; de atunci totul merge așa, numai că sabiei i s-au adăugat minciuna, viclenia, înșelăciunea, fanatismul, superstiţia, nelegiuirea, s-au jucat cu cele mai sfinte, cele mai drepte, cele mai naive, cele mai înflăcărate simţiri ale poporului, au dat totul, totul pe bani, pe josnica putere pământească Și asta nu-i învăţătura Antihristului? Cum să nu fi apărut de la ei ateismul? Ateismul de la ei a apărut, chiar din sânul catolicismului roman! Ateismul a început mai întâi de la ei: oare puteau ei înșiși să-și dea crezare? S-a întărit din dezgust pentru ei; este rodul minciunii și neputinţei lor spirituale! Ateismul! La noi nu cred deocamdată doar anumite categorii sociale de excepţie, cum s-a exprimat foarte bine Evgheni Pavlovici acum câteva zile, oameni care și-au pierdut rădăcinile; dar acolo, în Europa, încep să nu mai creadă mulţimi imense din sânul masei populare, și au ajuns să nu creadă mai întâi din pricina ignoranţei și a minciunii, iar acum îi împing la asta fanatismul, ura faţă de biserică și de creștinism! Prinţul se opri să-și tragă sufletul",
    "1403": " Vorbise grozav de repede Era palid la faţă și se sufoca Toţi se uitau unii la alţii; dar, în sfârșit, bătrânelul râse pe faţă Prinţul N își scoase monoclul și îl studia fără încetare pe prinţ Neamţul-poetastru ieși din ungherul lui și se apropie de masă, cu un zâmbet sinistru pe faţă — Exa-ge-raţi foarte mult! spuse tărăgănat Ivan Petrovici, parcă întrucâtva plictisit și chiar jenat de ceva Biserica de acolo are și ea reprezentanţi demni de toată stima și virtuoși — Niciodată nu m-am referit la reprezentanţii bisericii, luaţi în parte, ci la catolicismul roman în esenţa lui De Roma vă vorbesc Oare o biserică poate dispărea cu totul? Asta n-am susţinut-o niciodată! — De acord, dar toate astea se cunosc și chiar nu-i nevoie și ţin de teologie — O nu, nu! Nu numai de teologie, vă asigur! Ne privește mult mai îndeaproape decât vă imaginaţi",
    "1404": " Tocmai aici e greșeala noastră: încă nu suntem capabili să vedem că problema nu este una exclusiv teologică! Doar și socialismul este rodul catolicismului și al esenţei catolice! Și el, ca și fratele lui ateismul, a provenit din disperare, opunându-se catolicismului în sens moral, pentru a se substitui puterii pe care religia a pierdut-o, pentru a potoli setea spirituală a omenirii și a o mântui, dar nu prin Hristos, ci tot prin violenţă! Socialismul înseamnă tot libertate prin violenţă, tot unire prin sabie și sânge! „Să nu îndrăznești să crezi în Dumnezeu, să nu îndrăznești să ai personalitate, fraternité ou la mort*, două milioane de capete!“ După faptele lor îi vei cunoaște – asta s-a spus! Și să nu credeţi că socialismul e atât de inocent și lipsit de primejdie pentru noi; o, trebuie să ripostăm și cât mai curând! Drept ripostă a noastră faţă de Occident, trebuie să strălucească Hristosul nostru, pe care noi l-am păstrat și pe care ei nici nu l-au cunoscut măcar! Nelăsându-ne prinși ca niște sclavi în mrejele iezuiţilor, ci ducându-le civilizaţia noastră rusă, trebuie să ne punem în fruntea lor și ar fi cazul să nu se mai susţină la noi că predica lor este elegantă, cum a spus cineva adineaori",
    "1405": " — Dar daţi-mi voie, daţi-mi voie! spuse, grozav de neliniștit, Ivan Petrovici, uitându-se în toate părţile și chiar începând să se teamă Ideile dumneavoastră sunt, desigur, lăudabile și pline de patriotism, dar totul este exagerat în cel mai înalt grad și chiar ar fi mai bine să renunţăm — Nu, nu e exagerat, mai degrabă diminuat; e chiar diminuat, pentru că nu sunt în stare să mă exprim, dar — Dar da-ţi-mi vo-ie! Prinţul tăcu Ședea pe scaun drept și nemișcat, ţintuindu-l pe Ivan Petrovici cu privirea lui arzătoare — Cred că v-a uimit din cale afară întâmplarea cu binefăcătorul dumneavoastră, observă bătrânelul cu blândeţe și fără să-și piardă calmul Sunteţi înflăcărat poate, datorită izolării Dacă aţi trăi mai mult printre oameni, iar în înalta societate, sper, toţi se vor bucura să primească un tânăr remarcabil ca dumneavoastră, atunci, desigur, vă veţi potoli însufleţirea și veţi vedea că totul e mult mai simplu",
    "1406": " și, pe deasupra, asemenea cazuri, rare provin, în opinia mea, parţial din saturaţia noastră, parţial din plictis — Chiar așa, chiar așa! strigă prinţul Ideea e admirabilă! Tocmai „din plictis, din plictisul nostru“, nu din saturaţie, ci, dimpotrivă, din sete nu din saturaţie, aici aţi greșit! Nu numai din sete, ci chiar dintr-un fel de ardere, dintr-o sete arzătoare! Și să nu credeţi că motivele sunt atât de neînsemnate, încât putem râde de ele; scuzaţi-mă, dar trebuie să ne pricepem să presimţim! Ai noștri, de îndată ce ajung la liman, de îndată ce se încredinţează că acesta este limanul, se bucură atât de mult de el, încât ajung imediat până-n pânzele albe De unde vine asta? Vă miraţi de Pavlișcev, puneţi totul pe seama nebuniei sau bunătăţii lui, dar nu-i așa! Și nu doar dumneavoastră, ci întreaga Europă rămâne uimită, în asemenea cazuri, de temperamentul nostru rusesc",
    "1407": " Dacă unul dintre ai noștri trece la catolicism, atunci negreșit ajunge iezuit, ba încă dintre cei mai subterani; dacă devine ateu, negreșit se apucă să ceară stârpirea credinţei în Dumnezeu prin violenţă, adică și prin sabie! De ce, de ce atâta frenezie deodată? Se poate să nu știţi? Pentru că și-a găsit patria, pe care aici nu a întrezărit-o, și e fericit; a găsit limanul, pământul și s-a repezit să-l sărute! Doar nu numai din vanitate, nu doar din infame sentimente vanitoase provin ateii ruși și iezuiţii ruși, ci din durere spirituală, din sete spirituală, din aspiraţia spre o cauză superioară, spre un liman solid, spre patria în care au încetat să creadă pentru că niciodată n-au cunoscut-o! Rusul poate deveni ateu cu ușurinţă, mai ușor decât toţi ceilalţi oameni din lume! Și ai noștri nu devin pur și simplu atei, ci negreșit ajung să creadă în ateism ca într-o nouă credinţă, neobservând nicidecum că au ajuns să creadă în ceva egal cu zero",
    "1408": " Așa este setea noastră! „Cine nu are pământul sub picioare, acela nu-l are pe Dumnezeu!“ Expresia nu-mi aparţine E a unui negustor dintre credincioșii de rit vechi, pe care l-am întâlnit în timpul călătoriilor mele Ce-i drept, s-a exprimat altfel, a spus: „Cine și-a renegat pământul natal, acela și pe Dumnezeul lui l-a renegat“ Să nu uităm că la noi oameni din cei mai educaţi au luat calea hlâstovismului79 La o adică, de ce hlâstovismul ar fi, în acest caz, mai rău decât nihilismul, iezuitismul, ateismul? Poate că e chiar mai profund! Dar iată până unde ne-a împins plictiseala! Arătaţi-le însetaţilor și înflăcăraţilor însoţitori ai lui Columb ţărmul „Lumii Noi“, arătaţi-i rusului „Lumea“ rusească, lăsaţi-l să găsească acest aur, această comoară ascunsă în pământ! Arătaţi-i în viitor înnoirea întregii omeniri și învierea ei, care se vor înfăptui, poate, numai prin gândirea rusească, prin Dumnezeul și Hristosul rus și veţi vedea ce uriaș puternic și drept, înţelept și blajin se va ridica în faţa lumii uimite, uimite și speriate, pentru că ei nu se așteaptă de la noi decât la sabie, sabie și violenţă, pentru că, judecând după ei înșiși, nu-și pot închipui că am fi altceva decât niște barbari",
    "1409": " Și asta până acum, și asta cu atât mai mult, pe măsura trecerii timpului! Și Dar în acest moment avu loc un incident subit și discursul oratorului se întrerupse în modul cel mai neașteptat Toată această tiradă înflăcărată, toată această afluenţă de cuvinte pătimașe și neliniștite, de idei exaltate, care parcă se îmbulzeau într-un fel de învălmășeală și săreau unele peste altele, toate acestea, deci, prevesteau ceva primejdios, ceva deosebit în starea de spirit a acelui tânăr, care se înfierbântase atât de brusc și, după toate aparenţele, din senin Dintre cei prezenţi în salon, toate persoanele care îl cunoșteau pe prinţ încercau o senzaţie de teamă (unele chiar de jenă) și se mirau de ieșirea lui, atât de surprinzătoare în comparaţie cu reţinerea și chiar cu timiditatea lui dintotdeauna, cu tactul lui rar și deosebit în anumite cazuri și cu simţul lui instinctiv al bunei-cuviinţe superioare",
    "1410": " Nu puteau pricepe de ce s-a întâmplat așa, fiind clar că nu spusele despre Pavlișcev fuseseră cauza Din colţul lor, doamnele îl priveau ca pe un smintit, iar Belokonskaia avea să mărturisească ulterior că “încă un minut și ar fi vrut s-o ia la sănătoasa“ „Bătrâneii“ se pierduseră din prima clipă de perplexitate; generalul-șef privea nemulţumit și sever de pe scaunul său Colonelul din domeniul tehnic ședea absolut nemișcat Nemţoteiul chiar se făcuse palid la faţă, dar încă își mai afișa zâmbetul fals, uitându-se la ceilalţi ca să vadă cum vor reacţiona De altfel, toate acestea și „tot scandalul“ s-ar fi putut rezolva în chipul cel mai obișnuit și mai firesc, poate chiar peste numai câteva clipe; deși extrem de uimit, Ivan Feodorovici era primul care își dăduse seama de ce se întâmplă și încercase de câteva ori să-l oprească pe prinţ; neavând succes, își făcea acum loc spre el cu niște scopuri ferme și precise",
    "1411": " Încă un minut și, dacă într-adevăr ar fi fost nevoie, el s-ar fi decis, poate, să-l scoată de acolo pe prinţ, prietenește, sub pretextul că e bolnav, ceea ce poate că era adevărat; în orice caz, Ivan Feodorovici era foarte convins de asta în sinea lui Dar lucrurile luară o altă întorsătură Încă de la început, de când intrase în salon, prinţul se așezase cât mai departe de vaza chinezească cu care Aglaia îl speriase atât de tare Cum să crezi că, după cuvintele din ajun ale Aglaiei, în sufletul lui își făcuse loc o convingere fermă, o presimţire uimitoare și imposibilă că va sparge negreșit, chiar a doua zi, această vază, oricât de departe s-ar ţine de ea și oricât s-ar strădui să evite pacostea? Dar așa era În decursul serii, alte impresii puternice, dar luminoase începuseră să i se strângă în suflet; am vorbit deja despre asta",
    "1412": " Își uitase presimţirea Când auzise vorbindu-se despre Pavlișcev, iar Ivan Feodorovici îl luase de braţ și i-l arătase încă o dată lui Ivan Petrovici, prinţul se așezase mai aproape de masă, nimerindu-se chiar pe scaunul de lângă uriașa și splendida vază chinezească, pusă pe un piedestal, aproape de cotul lui, ceva mai în spate Rostind ultimele cuvinte, se ridică brusc în picioare, dădu neatent din mână, împinse cu umărul și se auzi un strigăt general! Vaza se clătină, mai întâi păru să ezite dacă n-ar fi bine cumva să cadă în capul vreunuia dintre bătrânei, însă deodată se aplecă în direcţia opusă, spre nemţotei, care, îngrozit, de-abia apucă să sară în lături, și se prăbuși pe parchet Bubuitul, ţipetele, cioburile scumpe împrăștiate pe covor, sperietura, uimirea – o, e dificil și aproape inutil de descris ce era în sufletul prinţului! Însă nu putem să nu pomenim o senzaţie ciudată, care îl uluise chiar în clipa aceea și care i se limpezise brusc din învălmășeala tuturor senzaţiilor lui tulburi și ciudate: nu de jenă, nu de scandal, nu de spaimă, nu de surpriză era uimit prinţul, ci de faptul că prorocirea se împlinise! Dar nu și-ar fi putut preciza ce era atât de palpitant în acest gând; simţea doar că e uluit până-n adâncul inimii și încremenise covârșit de o spaimă aproape mistică",
    "1413": " Încă o clipă și parcă totul se lărgi în faţa lui, locul spaimei îl luară lumina și bucuria, încântarea; respiraţia începu să i se taie și dar clipa trecu Slavă Domnului, era vorba de altceva! Își trase sufletul și privi împrejur Mult timp păru a nu înţelege forfota care fierbea împrejurul lui, adică înţelegea foarte bine și vedea totul, dar stătea parcă detașat cu desăvârșire, ca un om care nu participă la nimic și care, precum fiinţa nevăzută din basme, pătrunsese în cameră și acum observă niște oameni străini, dar interesanţi pentru el Vedea cum erau măturate cioburile, auzea discuţiile grăbite, o vedea pe Aglaia, care era palidă și îl privea ciudat, foarte ciudat: în ochii ei nu era deloc ură, nici mânie; îl ţintuia cu o privire speriată, dar plină de simpatie, în timp ce la ceilalţi se uita cu ochi strălucitori",
    "1414": " brusc, inima lui începu să suspine dulce În sfârșit, cu o uimire ciudată, observă că toţi s-au așezat pe scaune și chiar râd, de parcă nu s-ar fi întâmplat nimic! Încă un minut, și râsul luă amploare: râdeau de-acum privindu-l pe el, văzându-i muţenia încremenită, dar râdeau prietenește, cu veselie; mulţi intrară în vorbă cu el și vorbeau cu foarte multă blândeţe, mai ales Lizaveta Prokofievna: râzând, îi spunea ceva foarte, foarte încurajator Deodată simţi că Ivan Feodorovici îl bate amical pe umăr; Ivan Petrovici râdea și el; dar mai binevoitor, mai fermecător și mai simpatic era bătrânelul: îl luă pe prinţ de mână și, strângându-i-o ușor, lovindu-i-o cu palma celeilalte mâini, îl îndemna să-și vină în fire, ca pe un băieţel speriat, ceea ce-i plăcu grozav prinţului; în sfârșit, îl făcu să se așeze alături de el Prinţul îi fixa cu încântare chipul, încă nefiind în stare să spună nimic, deoarece i se tăia răsuflarea; chipul bătrânului îi plăcea foarte mult",
    "1415": " — Cum? bâigui el în cele din urmă Chiar mă iertaţi? Și dumneavoastră, Lizaveta Prokofievna? Râsul se înteţi; în ochii prinţului apărură lacrimi; nu-i venea să creadă și era încântat — Desigur, vaza era splendidă Mi-aduc aminte că am tot văzut-o aici de vreo cincisprezece ani, da cincisprezece începu Ivan Petrovici să spună ceva — Ce să zic, mare nenorocire! zise tare Lizaveta Prokofievna Și omul are un sfârșit, așa că de ce te-ai speriat într-un asemenea hal, Lev Nikolaevici, din pricina unui urcior de lut? adăugă ea chiar cu o umbră de teamă Gata, dragul meu, altfel mă sperii, zău așa! — Mă iertaţi și pentru tot? Pentru tot, nu numai pentru vază? întrebă prinţul, dând să se ridice, dar bătrânelul îl trase iarăși de mână Nu voia să-l scape — C’est très curieux et c’est très sérieux!* îi șopti el peste masă lui Ivan Petrovici, de altfel destul de tare; se poate ca prinţul să fi auzit",
    "1416": " — Deci, nu am jignit pe niciunul dintre dumneavoastră? N-o să credeţi cât mă bucură gândul acesta! De fapt, nici nu putea fi altfel! Cum aș putea jigni pe cineva de aici? V-aș jigni din nou dacă aș crede una ca asta — Liniștiţi-vă, prietene, e o exagerare Și n-aveţi pentru ce să ne mulţumiţi atâta Sentimentul e minunat, dar e o exagerare — Nu vă mulţumesc, ci doar vă admir, sunt fericit să vă privesc; poate vorbesc prostește, dar trebuie să vorbesc, trebuie să explic măcar din respect pentru mine însumi Totul era la el impetuos, tulbure și febril; se prea poate ca adeseori cuvintele rostite să nu fi fost cele pe care voia să le spună Parcă întreba din priviri dacă poate vorbi Ochii îi nimeriră pe chipul doamnei Belokonskaia — Nu-i nimic, dragă, continuă, continuă, numai să nu te înăbuși, observă ea",
    "1417": " Și mai adineaori ai început cu gâfâitul și vezi unde ai ajuns Dar nu te teme să vorbești Domnii aceștia au văzut oameni și mai excentrici decât tine, n-ai cum să-i uimești Iar tu nici nu ești cine știe ce ciudat, doar că ai spart vaza și ne-ai speriat Zâmbind, prinţul o ascultă Apoi îl întrebă deodată pe bătrânel: — Nu-i așa că dumneavoastră i-aţi salvat de la deportare, acum trei luni, pe studentul Podkumov și pe funcţionarul Șvabrin? Bătrânelul chiar roși puţin și mormăi că ar trebui să se calmeze — Am auzit și despre dumneavoastră, i se adresă el imediat lui Ivan Petrovici, că în gubernia X, ţăranilor, eliberaţi deja, care v-au pricinuit destule neplăceri, le-aţi dat gratis lemn ca să aibă cu ce-și reclădi casele distruse de un incendiu — A, e o exa-ge-rare! îngăimă Ivan Petrovici, simţindu-se de altfel măgulit și îndreptându-și ţinuta; de data aceasta, însă, avea perfectă dreptate că era „o exagerare“: la mijloc erau, de fapt, niște zvonuri false care ajunseseră la urechea prinţului",
    "1418": " — Iar dumneavoastră, prinţesă, i se adresă el deodată doamnei Belokonskaia cu un zâmbet senin, nu m-aţi primit la Moscova acum o jumătate de an, ca pe propriul dumneavoastră fiu, deși n-aveam la mine decât scrisoarea Lizavetei Prokofievna? Nu dumneavoastră, ca unui fiu, mi-aţi dat într-adevăr un sfat pe care nu-l voi uita niciodată? — Ce faci atâta caz? îl întrebă Belokonskaia, înciudată Ești un om bun, dar caraghios: îţi dă cineva doi gologani, iar tu îi mulţumești de parcă ţi-ar fi salvat viaţa Crezi că-i lăudabil ceea ce faci, dar omului i se face lehamite de tine Părea gata-gata să se supere, dar deodată izbucni în râs, ba încă într-unul plin de bunătate Se lumină la faţă Lizaveta Prokofievna, se însenină și Ivan Feodorovici — Spuneam că Lev Nikolaevici e un om un om pe scurt, numai să nu se înăbușe, cum a observat prinţesa",
    "1419": " bâigui generalul, cuprins de un fel de extaz bucuros, repetând cuvintele doamnei Belokonskaia, care îl uimiseră Numai Aglaia era cam tristă; însă chipul ei mai ardea încă, poate și de indignare — Zău că-i foarte simpatic, bâigui iarăși bătrânelul spre Ivan Petrovici — Am intrat aici cu un chin în inimă, continuă prinţul, din ce în ce mai panicat, vorbind din ce în ce mai repede, mai bizar și mai cu însufleţire Mi-era mi-era frică și de dumneavoastră, și de mine Mai mult de mine Întorcându-mă aici, la Petersburg, mi-am dat cuvântul să văd negreșit elita, să-i cunosc pe oamenii noștri cei mai de frunte, de viţă veche, din rândul cărora fac și eu parte, printre care și eu sunt unul dintre primii ca vechime a familiei Doar acum stau alături de prinţi ca și mine, nu-i așa? De mult voiam să vă cunosc, aveam mare nevoie de asta, foarte mare!",
    "1420": " Întotdeauna am auzit mai mult lucruri rele decât bune, am auzit de meschinăria și exclusivitatea intereselor pe care le aveţi, despre oboseală, educaţie puţină, deprinderi ridicole – o, dar se scrie și se vorbește atât de mult despre dumneavoastră! Venind aici, astăzi, eram curios și cuprins de panică; trebuia să văd cu ochii mei și să mă conving singur: pătura superioară a rușilor nu e bună într-adevăr de nimic, și-a trăit traiul, a secat din ea viaţa adevărată și nu mai este în stare decât să moară, ba încă într-o luptă meschină și plină de invidie cu oamenii viitorului, punându-li-se împotrivă, nedându-și seama că e pe moarte? Nici înainte nu credeam întru totul în această opinie, deoarece noi n-am avut niciodată o pătură superioară, decât poate cea de la curte, considerată astfel doar după uniformă sau din întâmplare, care acum a dispărut cu totul, nu-i așa, nu-i așa? — Ei bine, nu-i deloc așa! spuse Ivan Petrovici râzând sarcastic",
    "1421": " — Poftim, iar ai luat-o razna! spuse Belokonskaia, neputând să se abţină — Laissez le dire*, tremură de tot, îi preveni din nou bătrânelul, cu vocea scăzută Hotărât lucru, prinţul nu era deloc în apele lui — Și ce am văzut? Am văzut oameni distinși, sinceri, inteligenţi Am văzut un om în vârstă care mângâie și ascultă un băieţandru ca mine Văd niște oameni capabili să înţeleagă și să ierte, niște oameni de-ai noștri aproape la fel de buni și afectuoși ca și cei pe care i-am întâlnit acolo, oameni care aproape nu sunt mai răi Judecaţi și dumneavoastră cât de plăcut am fost surprins! O, daţi-mi voie să exprim acest sentiment! Am auzit și chiar credeam că în înalta societate totul nu e decât manieră, decât formă decrepită, în timp ce esenţa a secat; însă acum văd cu ochii mei că așa ceva este imposibil la noi; se poate oriunde, dar nu la noi",
    "1422": " Cum să cred că acum sunteţi cu toţii niște iezuiţi și niște impostori? Am ascultat ce a povestit mai înainte prinţul N: oare spusele dumnealui nu sunt de un umor sincer, inspirat, oare nu sunt bunătatea întruchipată? Oare asemenea cuvinte pot ieși din gura unui om mort, cu inima și talentul sleite? Oare niște morţi s-ar fi purtat cu mine așa cum v-aţi purtat dumneavoastră? Oare acesta nu este un material pentru viitor, pentru speranţe? Oare asemenea oameni sunt în stare să nu înţeleagă și să rămână în urma vremurilor? — Vă rog încă o dată, dragul meu, calmaţi-vă, vorbim despre toate altădată, și eu cu plăcere spuse „demnitarul“ cu un zâmbet ironic Ivan Petrovici plesni din buze și se răsuci pe scaunul său; Ivan Feodorovici începu să se agite; generalul-șef discuta cu consoarta demnitarului, nemaiacordându-i prinţului nici un pic de atenţie; dar consoarta demnitarului trăgea mereu cu urechea și se tot uita cu coada ochiului",
    "1423": " — Nu, e mai bine să vorbesc! continuă prinţul cu un nou avânt febril, adresându-i-se bătrânelului cu un fel de încredere deosebită și chiar confidenţial Ieri Aglaia Ivanovna mi-a interzis să vorbesc și chiar mi-a precizat subiectele la care nu trebuie să mă refer: știe că sunt caraghios când le abordez! Am douăzeci și șase de ani și câteva luni, însă știu și singur că sunt ca un copil Am spus demult că nu am dreptul să-mi exprim ideea; numai la Moscova, cu Rogojin, am vorbit deschis L-am citit împreună pe Pușkin, toată opera; nu știa nimic, nici măcar numele lui Pușkin Întotdeauna mi-e teamă ca nu cumva, prin înfăţișarea mea caraghioasă, să compromit ceea ce gândesc și să-mi discreditez ideea principală Nu am gesticulaţie Gesticulaţia mea este întotdeauna contrară, ceea ce provoacă râsul și înjosește ideea Nici simţul măsurii nu-l am și asta-i important; aș zice chiar că e lucrul cel mai important",
    "1424": " Știu că ar fi mai bine să stau jos și să tac Când mă îndârjesc și tac, par chiar foarte rezonabil, mai ales că chibzuiesc Dar acum e mai bine să vorbesc Am deschis discuţia tocmai pentru că mă priviţi atât de frumos; aveţi un chip admirabil! Ieri i-am dat cuvântul meu Aglaiei Ivanovna că voi tăcea toată seara — Vraiment?* făcu bătrânelul zâmbind — Dar uneori cred că nu am dreptate să cred așa: sinceritatea e mai importantă decât gesticulaţia, nu-i așa? Nu-i așa? — Uneori — Vreau să explic totul, totul, totul! O, da! Credeţi cumva că sunt utopist? Ideolog? O, nu, zău, ideile mele sunt foarte simple Nu mă credeţi? Zâmbiţi? Să știţi că uneori sunt ticălos, deoarece îmi pierd credinţa; adineaori veneam încoace și mă gândeam: „Cum voi intra în vorbă cu ei? Cu ce cuvânt să încep ca să înţeleagă măcar cât de cât?“ Mi-era frică, dar pentru dumneavoastră mă temeam și mai tare, grozav de tare! Și, la drept vorbind, putea oare să-mi fie frică, nu era o rușine să-mi fie frică? Ce importanţă are faptul că la o persoană progresistă revine o puzderie de oameni înapoiaţi și răi? Marea mea bucurie e acum că m-am convins că nu despre o puzderie e vorba, ci despre un material viu! N-are rost să ne jenăm nici de faptul că suntem caraghioși, nu-i așa? Căci într-adevăr așa e: suntem caraghioși, ușuratici, cu apucături rele, ne plictisim, nu ne pricepem să privim, nu ne pricepem să înţelegem, cu toţii suntem doar așa, și eu, și dumneavoastră, și ei! Doar nu vă jignește faptul că vă spun în faţă că sunteţi caraghioși? Și, dacă așa stau lucrurile, nu sunteţi un material? Știţi dumneavoastră, după părerea mea uneori e chiar bine, e chiar mai bine să fii caraghios: astfel ne putem ierta mai repede unii pe alţii, ne putem resemna mai iute; doar n-o să înţelegem totul dintr-odată, doar n-o să începem chiar cu desăvârșirea! Ca să atingi desăvârșirea, e nevoie mai întâi să nu înţelegi multe! Iar dacă înţelegem prea repede, s-ar putea să nu înţelegem bine",
    "1425": " Asta v-o spun dumneavoastră, pentru că v-aţi priceput să înţelegeţi atât de multe și să nu înţelegeţi Acum nu-mi mai e frică pentru dumneavoastră; nu-i așa că nu vă supără faptul că aceste cuvinte vi le spune un băieţandru ca mine? Râdeţi, Ivan Petrovici Credeţi că pentru ei m-am temut, că sunt avocatul lor, că joc rolul unui democrat, al unui orator al egalităţii? întrebă el și râse isteric (izbucnea mereu într-un râs scurt și exaltat) Pentru dumneavoastră mi-e frică, pentru dumneavoastră toţi și pentru noi toţi luaţi laolaltă Doar și eu sunt prinţ de viţă veche și stau alături de alţi prinţi Vorbesc ca să vă salvez pe toţi, ca nu cumva casta noastră să dispară degeaba, în întuneric, fără să-și dea seama de nimic, ocărând pentru toate și pierzând totul De ce să dispărem și să cedăm altora locul nostru, când putem rămâne progresiști și diriguitori? Dacă vom fi progresiști, vom fi și diriguitori",
    "1426": " Să devenim servitori ca să fim căpetenii Începuse să se smucească, voind să se ridice de pe scaun, dar bătrânelul îl ţinea permanent în loc, privindu-l totuși cu neliniște crescândă — Ascultaţi! Știu că nu e bine să vorbești: e mai bine să dai pildă, să începi pur și simplu eu am și început și și oare e într-adevăr posibil ca omul să fie nefericit? O, ce preţ să aibă amărăciunea și nenorocirea mea, dacă sunt în stare să fiu fericit? Știţi, nu înţeleg cum poate trece cineva pe lângă un copac și să nu fie fericit că îl vede? Să vorbești cu un om și să nu fii fericit că îl iubești? O, nu mă pricep să exprim dar câte lucruri minunate nu se pot întâlni la fiecare pas, lucruri pe care și omul cel mai decăzut le-ar găsi minunate? Priviţi un copil, priviţi aurora dumnezeiască, priviţi cum crește iarba, priviţi ochii care vă cercetează și vă iubesc",
    "1427": " Se ridicase de mult în picioare vorbind Bătrânelul îl privea deja speriat Lizaveta Prokofievna strigă: „Ah, Dumnezeule!“ și, dându-și prima seama despre ce era vorba, își plesni palmele Aglaia dădu iute fuga la el, apucă să-l prindă în braţe și cu groază, cu chipul deformat de durere, auzi ţipătul sălbatic al „duhului care l-a cutremurat și l-a doborât“ pe cel nenorocit Bolnavul zăcea pe covor Cineva apucase să-i pună o pernă sub cap Nimeni nu se așteptase la așa ceva Peste un sfert de oră, prinţul N, Evgheni Pavlovici și bătrânelul încercară să reînvioreze serata, dar peste încă o jumătate de oră toţi plecară pe la casele lor Fură rostite câteva cuvinte de compătimire, multe regrete, câteva păreri Printre altele, Ivan Petrovici spuse că „tânărul e sla-vo-fil80 sau ceva în genul acesta dar că, de altminteri, opiniile lui nu sunt primejdioase“",
    "1428": " Bătrânelul nu se pronunţă în nici un fel Ce-i drept, mai târziu, de-acum a doua și a treia zi, toţi o luară puţin în nume de rău; Ivan Petrovici chiar se supără, dar nu prea tare Generalul, șeful ierarhic al lui Ivan Feodorovici, fu câtva timp rece cu subalternul său „Protectorul“ familiei, demnitarul, îngăimă și el ceva din partea lui, drept povaţă, cu acest prilej exprimându-se măgulitor că se interesează foarte, foarte mult de soarta Aglaiei Într-adevăr, era un om de o oarecare bunătate sufletească; dar printre motivele curiozităţii sale faţă de prinţ era și recenta istorie cu Nastasia Filippovna; aflase câte ceva despre această istorie și devenise chiar foarte curios, voise chiar să pună câteva întrebări Plecând de la serată, Belokonskaia îi spuse Lizavetei Prokofievna: — După cum văd, e și bun, și rău Iar dacă vrei să afli părerea mea, e mai degrabă rău",
    "1429": " Vezi și tu ce fel de om e, bolnav! Lizaveta Prokofievna decise definitiv în sinea ei că logodnicul e „imposibil“ și, peste noapte, își dădu cuvântul că „atâta timp cât mai trăiește ea, prinţului nu-i e scris să fie soţul Aglaiei“ Aceasta era hotărârea cu care se trezi a doua zi dimineaţa Dar, tot în cursul dimineţii, pe la ora doisprezece și ceva, dădu dovadă de o inconsecvenţă uimitoare La o întrebare, de altminteri extrem de discretă, pusă de surorile ei, Aglaia răspunse deodată cu răceală, retezându-le-o cu obrăznicie: — Niciodată nu i-am promis nimic, niciodată în viaţă nu l-am considerat drept logodnicul meu Pentru mine e un străin ca oricare altul Lizaveta Prokofievna explodă subit — Nu mă așteptam la asta din partea ta, spuse ea cu amărăciune Ca logodnic e imposibil, asta o știu și slavă Domnului că s-a întâmplat așa",
    "1430": " Dar nu mă așteptam să spui asemenea cuvinte! Credeam că o să aud altceva de la tine I-aș fi alungat pe toţi cei de aseară și pe el l-aș fi oprit lângă mine, uite ce fel de om este! Dar se opri brusc, înspăimântându-se singură de cele spuse Cum putea ști cât de nedreaptă era în clipa aceea cu fiica ei? În mintea Aglaiei totul se hotărâse; aștepta și ea ceasul care trebuia să decidă totul, și orice aluzie, orice atingere imprudentă îi făcea în inimă o rană adâncă VIIItc \"VIII\" Și pentru prinţ, ziua aceasta începu sub imperiul unor presimţiri grele; puteau fi puse pe seama stării de boală, dar era trist într-un mod prea nedefinit și asta îl chinuia cel mai mult Ce-i drept, avea dinainte motive clare, grele și sarcastice, dar tristeţea lui depășea tot ce își amintea și înţelegea; își dădea seama că singur nu se va putea liniști",
    "1431": " Încetul cu încetul prinse rădăcini în el convingerea că astăzi trebuia să se întâmple cu el ceva deosebit și definitiv Criza prin care trecuse în ajun fusese dintre cele ușoare; în afară de ipohondrie, o oarecare greutate în cap și dureri la mâini și la picioare, nu simţea nici un fel de urmări Mintea îi era destul de limpede, deși sufletul îi era bolnav Se ridică destul de târziu din pat și imediat își aduse aminte foarte clar toată seara precedentă; deși mai vag, își aminti și că la vreo jumătate de oră după criză fusese transportat acasă Află că venise deja un om trimis de Epancini ca să se intereseze de sănătatea lui La unsprezece și jumătate mai veni unul, ceea ce îi făcu plăcere Vera Lebedeva sosise printre primii ca să-l viziteze și să-i fie de ajutor În primul moment, când îl văzuse, izbucnise în plâns, dar apoi, după ce prinţul o liniștise, începuse să râdă",
    "1432": " Prinţul era oarecum impresionat de profunda compasiune pe care i-o arăta această fată; îi prinse mâna și i-o sărută Vera se îmbujoră — Ah, ce faceţi, ce faceţi? exclamă ea speriată, retrăgându-și iute mâna Curând după aceea, ea plecă acasă, stăpânită de o tulburare ciudată Printre altele, apucase să-i spună că tatăl ei, dis-de-dimineaţă, dăduse fuga la „răposat“, cum îl numea el pe general, să vadă dacă nu cumva acesta murise peste noapte și că, se zice, nu mai are mult de trăit După ora unsprezece, își făcu apariţia la prinţ și Lebedev în persoană, dar propriu-zis „numai pentru o clipă, ca să se intereseze de preţioasa sănătate“ etc și, pe lângă aceasta, ca să arunce o privire la „dulăpior“ Nu se ţinu decât de ofuri și ahuri, așa că prinţul îl lăsă repede să plece, dar acesta încercă totuși să-l descoase despre criza din ajun, deși se vedea că știe deja toate amănuntele",
    "1433": " În urma lui, tot pentru câteva clipe, dădu fuga Kolea Băiatul se grăbea într-adevăr, era cuprins de-o neliniște puternică și posomorâtă Începu prin a-l ruga, direct și insistent, pe prinţ să-i explice tot ce i se ascunsese, adăugând că aflase ieri aproape totul Era profund zguduit Cu toată delicateţea de care era capabil, prinţul îi povesti toată tărășenia, relatându-i faptele cu maximă precizie, făcându-l astfel pe bietul băiat să se simtă ca lovit de un trăsnet Nu putea scoate o vorbă și începu să plângă în tăcere Prinţul simţi că aceasta era una dintre acele impresii, care rămân pentru totdeauna și reprezintă o cotitură pe vecie în viaţa unui adolescent Se grăbi să-i împărtășească punctul său de vedere asupra celor întâmplate, adăugând că, după părerea lui, poate că și moartea bătrânului este pe cale să se producă în primul rând din pricina groazei rămase în sufletul lui după fapta aceea reprobabilă și că de asemenea remușcări nu este capabil oricine",
    "1434": " Ochii lui Kolea începură să strălucească după ce îl ascultă pe prinţ — Ganka, Varia și Ptiţân sunt niște netrebnici! N-o să mă cert cu ei, dar avem drumuri diferite din acest moment! Ah, prinţe, de ieri am trecut prin multe stări inedite pentru mine; am primit o lecţie! De-acum consider că și de mama tot eu trebuie să am grijă; deși are toate condiţiile la Varia, asta nu-i de-ajuns Sări în picioare, amintindu-și că este așteptat, se interesă în grabă de sănătatea prinţului și, ascultând răspunsul, se grăbi să adauge: — Nu mai aveţi nimic să-mi spuneţi? Am auzit ieri că (de altfel, n-am dreptul) dar, dacă veţi avea vreodată nevoie de un servitor credincios, vă stau la dispoziţie Nici unul dintre noi nu-i cine știe ce fericit, nu? Dar nu vă iscodesc, nu vă iscodesc",
    "1435": " Plecă, iar prinţul se adânci și mai mult în gândurile lui: toţi prorocesc nenorociri, toţi au tras deja concluziile, toţi parcă ar ști ceva ce el nu știe; Lebedev îl trage de limbă, Kolea îi face o aluzie directă, iar Vera plânge În cele din urmă, înciudat, dădu din mână a lehamite, zicându-și: „Blestemata de suspiciune bolnăvicioasă!“ Faţa i se însenină când, după ora unu, îi văzu pe Epancini, care intrau la el ca să-i facă o vizită „de câteva clipe“ Aceștia într-adevăr intraseră pentru câteva clipe Ridicându-se de la micul dejun, Lizaveta Prokofievna anunţase că toţi pleacă la plimbare numaidecât, toţi împreună Anunţul fusese dat sub formă de poruncă, sacadat, sec, fără explicaţii Ieșiră cu toţii din casă, adică mama, domnișoarele, prinţul Ș Lizaveta Prokofievna o porni în direcţia total opusă celei în care mergeau în fiecare zi Toţi înţelegeau despre ce este vorba și toţi tăceau, fiindu-le frică s-o irite, iar ea, ca și cum s-ar fi ferit de reproșuri și obiecţii, mergea înaintea tuturor, fără să întoarcă deloc capul",
    "1436": " În sfârșit, Adelaida făcuse observaţia că la plimbare n-are rost să alerge în halul acesta și că oricum nu se vor putea ţine după mama — Iată ce-i, spusese deodată Lizaveta Prokofievna, întorcându-și capul, acum trecem pe lângă el Orice ar crede Aglaia și orice s-ar întâmpla mai târziu, el nu ne e străin și acum, pe deasupra, a mai dat peste el și pacostea asta de boală Cine vrea să meargă cu mine – să intre, ceilalţi n-au decât să-și vadă de drum, căci strada nu-i barată Desigur, toţi intrară Cum era și firesc, prinţul se grăbi să le ceară iertare pentru vază și scandalul de ieri — Asta nu-i nimic, îi răspunse Lizaveta Prokofievna Nu de vază, ci de tine îmi pare rău Deci, îţi dai acum seama și singur că a fost scandal: uite ce înseamnă „a doua zi de dimineaţă",
    "1437": "“ Dar asta nu-i nimic, pentru că oricine poate vedea acum că n-are rost să ţi se ceară socoteală Așa că, la revedere; dacă te simţi în putere, fă o plimbare și culcă-te la loc, ăsta-i sfatul meu Și, dacă îţi vine vreun gând, vino pe la noi ca și altădată; fii sigur, odată pentru totdeauna, că orice s-ar întâmpla și orice ar ieși, rămâi totuși prietenul casei noastre: al meu, cel puţin În tot cazul, de mine pot să răspund La provocare răspunseră cu toţii și confirmară sentimentele Lizavetei Prokofievna Plecară, dar în această naivă grabă de a-i spune ceva blând și încurajator se ascundea multă cruzime, lucru de care generăleasa nu-și dăduse seama În invitaţia de a veni „ca și altădată“ și în cuvintele „al meu, cel puţin“ se făcuse iarăși auzită un fel de prevestire Prinţul începu să și-o amintească pe Aglaia, care îi zâmbise minunat la intrare și la despărţire, dar nu-i spusese nici un cuvânt, nici măcar atunci când ceilalţi îl încredinţau de prietenia lor, deși îl privise insistent de vreo două ori",
    "1438": " Chipul ei era mai palid ca de obicei, ca și cum n-ar fi dormit bine peste noapte Prinţul se hotărî să treacă pe la ele în cursul serii, să le viziteze neapărat „ca altădată“, și aruncă o privire febrilă la ceas Intră Vera, exact la trei minute după plecarea Epancinilor — Lev Nikolaevici, chiar acum Aglaia Ivanovna m-a rugat să vă transmit ceva în secret Prinţul începu subit să tremure — Un bilet? — Nu, verbal și de-abia a apucat s-o facă Vă roagă foarte mult ca astăzi să nu vă îndepărtaţi nici o clipă de curte, până la ora șapte seara sau chiar până la nouă, nu sunt sigură, pentru că nu am auzit-o foarte bine — Dar de ce? Ce înseamnă asta? — Nu știu nimic; doar mi-a poruncit să vă transmit „negreșit“ — „Negreșit“? Chiar așa a spus? — Nu, n-a spus chiar așa; de-abia a apucat să-mi șoptească, pentru că s-a potrivit să-i ies întâmplător în cale",
    "1439": " Dar se citea pe chipul ei dacă trebuie s-o fac „negreșit“ sau nu Mi-a aruncat o privire, de mi-a stat inima în loc După alte câteva întrebări, prinţul, deși nu mai află nimic, se neliniști și mai mult Rămânând singur, se întinse pe canapea și începu iarăși să se gândească „Poate că vor fi având vreun musafir până la ora nouă și îi e frică pentru mine, nu vrea să mai fac cine știe ce năzbâtie“, inventă el ceva până la urmă și se puse iar pe așteptat și pe aruncat priviri la ceas, dorind ca seara să vină cât mai repede Dar dezlegarea misterului surveni cu mult timp înaintea serii și tot sub forma unei noi vizite, dezlegare care apăru și ea sub forma unei enigme noi, chinuitoare: exact la o jumătate de oră după plecarea doamnelor Epancin, apăru la el Ippolit, atât de ostenit și sleit de puteri, încât, intrând și nescoţând măcar un cuvânt, se prăbuși literalmente, ca leșinat, într-un fotoliu și fulgerător fu zguduit de o tuse insuportabilă",
    "1440": " Tuși până ajunse să scuipe sânge Ochii îi străluceau și pete roșii i se aprinseră în obraji Prinţul bâigui câteva cuvinte, dar acesta nu-i răspunse și mult timp își flutură doar mâinile, cerând să nu fie deocamdată deranjat În sfârșit, își reveni — Plec! rosti el cu mare efort și cu vocea răgușită — Dacă vrei, te conduc, spuse prinţul ridicându-se de pe canapea și își înghiţi vorba, amintindu-și că i se interzisese să iasă din curte Ippolit izbucni în râs — Nu de la dumneavoastră plec, continuă el gâfâind neîntrerupt și horcăind Dimpotrivă, am găsit de cuviinţă să vin la dumneavoastră, cu o problemă altfel nu v-aș fi deranjat Plec acolo și, se pare, de data asta nu mai e de glumă Kaput! Credeţi-mă, n-o spun ca să vă trezesc compasiunea chiar m-am băgat în pat astăzi, începând cu ora zece, cu gând să nu mă mai scol până în momentul acela, dar m-am răzgândit și m-am mai sculat o dată ca să vin la dumneavoastră",
    "1441": " înseamnă că trebuie — Mi-e milă să te văd așa Mai bine m-ai fi chemat, decât să faci singur un efort atât de mare — Bine, gata cu asta Va să zică, m-aţi compătimit și-i suficient pentru curtoazia mondenă Ah, am uitat: cum vă simţiţi? — Sunt sănătos Ieri n-am fost prea — Am auzit, am auzit Vaza chinezească a avut ghinion cu dumneavoastră; păcat că n-am fost și eu de faţă! Vă spun problema Mai întâi, astăzi am avut plăcerea să-l văd pe Gavrila Ardalionovici la o întâlnire cu Aglaia Ivanovna, lângă banca verde M-am mirat în ce măsură poate părea prost un om Observaţia i-am făcut-o Aglaiei Ivanovna după plecarea lui Gavrila Ardalionovici Mi se pare că nu vă miră nimic, prinţe, adăugă el privind cu suspiciune chipul calm al interlocutorului",
    "1442": " Se spune că a nu te mira de nimic este o dovadă de mare înţelepciune După părerea mea, ar putea la fel de bine să fie o dovadă de mare prostie De altfel, nu la dumneavoastră fac aluzie, scuzaţi Astăzi am ghinion în expresii — Știam de ieri că Gavrila Ardalionovici începu prinţul și își înghiţi vorba, vădit încurcat, deși lui Ippolit îi era necaz că nu se arată surprins — Știaţi! Asta mai zic și eu noutate! De altfel, puteţi să nu-mi povestiţi Nu cumva aţi fost martor și astăzi? — Ai văzut și dumneata că nu eram acolo — Poate că aţi stat ascuns îndărătul vreunui tufiș În orice caz, mă bucur, pentru dumneavoastră, desigur, altfel era cât pe ce să cred că Gavrila Ardalionovici este preferatul! — Te rog să nu vorbești cu mine de asta, Ippolit, și încă în asemenea expresii! — Mai ales că știţi totul",
    "1443": " — Greșești Nu știu aproape nimic, iar Aglaia Ivanovna e sigură că eu nu știu nimic Nici de întâlnire nu știam absolut nimic Spui că au avut o întâlnire? Bine, să nu mai vorbim despre asta — Cum vine asta că ba știaţi, ba nu știaţi? Spuneţi: „să nu mai vorbim“? Ba nu, nu mai fiţi atât de încrezător! Mai ales dacă nu știţi nimic Dar știţi ce socoteli și-au făcut aceste două persoane, frăţiorul și surioara lui? Asta, poate, bănuiţi? Bine, bine, o las baltă adăugă el, remarcând gestul nerăbdător al prinţului Dar am venit cu o problemă personală și despre asta vreau să dau explicaţii La naiba, nu poţi nicidecum muri fără explicaţii! Mi-e și groază de câte explicaţii dau Vreţi să mă ascultaţi? — Spune, te ascult",
    "1444": " — Și totuși îmi schimb din nou părerea Voi începe tot cu Ganecika Dacă vă puteţi imagina, și mie mi s-a fixat întâlnire astăzi, la banca verde De altfel, n-o să mint: am insistat chiar eu asupra întâlnirii, m-am rugat, am promis că voi dezvălui secretul Nu știu dacă nu voi fi ajuns cumva prea devreme (se pare că am venit într-adevăr devreme), dar, de îndată ce mi-am ocupat locul lângă Aglaia Ivanovna, văd că apar Gavrila Ardalionovici și Varvara Ardalionovna, la braţ, parcă se plimbă Mi se pare că amândoi au fost foarte uimiţi întâlnindu-mă acolo Nu se așteptau la asta, chiar s-au fâstâcit Aglaia Ivanovna a roșit și, dacă vreţi să mă credeţi, chiar s-a pierdut puţin, poate pentru că eu eram acolo sau pur și simplu văzându-l pe Gavrila Ardalionovici, căci e oricum bărbat frumos, așa că a roșit de tot și a pus capăt întrevederii într-o secundă, foarte nostim: s-a ridicat puţin, a răspuns la plecăciunea lui Gavrila Ardalionovici, la surâsul jucăuș al Varvarei Ardalionovna și dintr-odată le-a trântit-o: „V-am chemat numai ca să-mi exprim personal satisfacţia pentru sentimentele dumneavoastră sincere și prietenești, de care, dacă voi avea nevoie, fiţi siguri că",
    "1445": "“ Le-a făcut o reverenţă și cei doi au plecat, numai nu știu dacă au rămas cu buzele umflate sau au triumfat; Ganecika a rămas, firește, cu buzele umflate; n-a înţeles nimic și s-a făcut roșu la faţă ca racul (are câteodată o expresie uimitoare a feţei!), dar Varvara Ardalionovna a priceput, se pare, că trebuie s-o șteargă cât mai iute, că și-așa e prea destul din partea Aglaiei Ivanovna, așa că a plecat, târându-și fratele după ea E mai inteligentă decât el și sunt sigur că acum jubilează Cât despre mine, venisem să stau de vorbă cu Aglaia Ivanovna și să ne înţelegem asupra întâlnirii cu Nastasia Filippovna — Cu Nastasia Filippovna! strigă prinţul — Aha! Mi se pare mie sau vă pierdeţi sângele rece și începeţi să vă miraţi? Mă bucur că vreţi să semănaţi a om Pentru asta o să vă distrez",
    "1446": " Iată ce înseamnă să faci servicii domnișoarelor tinere și cu suflet nobil: astăzi am primit o scatoalcă de la ea! — Mo morală? întrebă prinţul fără voie — Da, doar n-avea să fie fizică Mi se pare că nimeni n-ar ridica mâna asupra unuia ca mine și nici chiar o femeie nu m-ar lovi; nici chiar Ganecika nu m-ar lovi! Deși ieri, la un moment dat, ajunsesem să cred că se va repezi la mine Pariem că știu la ce vă gândiţi? Vă gândiţi: „Să zicem că nu trebuie bătut, în schimb poate fi înăbușit, în somn, cu o pernă sau cu o cârpă udă, ba chiar ar trebui“ Vă e scris pe faţă că gândiţi așa, chiar în clipa asta — Niciodată nu m-am gândit la așa ceva! spuse prinţul cu dezgust — Nu știu, astă-noapte am visat că m-a înăbușit cu o cârpă udă",
    "1447": " un om ei bine, am să vă spun cine: închipuiţi-vă, era Rogojin! Ce credeţi, poate fi un om înăbușit cu o cârpă udă? — Nu știu — Eu am auzit că se poate Bine, să lăsăm asta De ce-oi fi fiind așa de bârfitor? Pentru că ea mi-a spus astăzi că-s bârfitor? Și, băgaţi de seamă, asta a spus-o după ce a ascultat totul până la ultimul cuvinţel, după ce mi-a pus întrebări chiar ea Dar așa-s femeile! Pentru ea am intrat în relaţii cu Rogojin, cu acest om foarte interesant; tot în interesul ei i-am aranjat o întrevedere personală cu Nastasia Filippovna Nu cumva s-o fi supărat din cauză că am jignit-o în amorul propriu, făcându-i aluzia că s-a lăcomit la „resturile“ lui Rogojin? Păi tot în interesul ei i-am explicat mereu, asta n-o tăgăduiesc, două scrisori i-am tâlcuit în sensul ăsta, astăzi i-am scris-o pe a treia, apoi întâlnirea",
    "1448": " Mai înainte tot cu asta am început, spunându-i că e umilitor pentru ea Pe deasupra, cuvântul „resturi“ nu-mi aparţine, e al altora; cel puţin la Ganecika toţi îl foloseau; de altfel, chiar ea a confirmat acest lucru Atunci cum de mă scoate de bârfitor? Văd, văd: simţiţi o poftă teribilă de râs uitându-vă la mine și pariez că vă gândiţi dacă nu mi s-ar potrivi cumva versurile astea tâmpite: Și poate că la tristu-mi asfinţit Iubirea-mi va surâde-ntr-un sfârșit81 Ha-ha! izbucni el brusc într-un hohot de râs isteric și începu să tușească Și ca să vedeţi, spuse el răgușit, printre accesele de tuse, ce fel de om e Ganecika: vorbește de „resturi“, când de fapt tocmai de așa ceva e gata să profite! Prinţul tăcu îndelung Era îngrozit — Spuneai ceva de o întâlnire cu Nastasia Filippovna? îngăimă el în cele din urmă",
    "1449": " — Cum, doar n-o să mă faceţi să cred că într-adevăr nu știaţi de întâlnirea care va avea loc astăzi între Aglaia Ivanovna și Nastasia Filippovna, motiv pentru care, prin intermediul lui Rogojin, la invitaţia Aglaiei Ivanovna și datorită strădaniilor mele, Nastasia Filippovna a sosit special chiar astăzi din Petersburg și, împreună cu Rogojin, se află acum foarte aproape de dumneavoastră, în casa pe care o știţi, tot la doamna aceea, Daria Alexeevna o doamnă foarte dubioasă, prietena ei, și astăzi, spre această casă dubioasă, își va face drum Aglaia Ivanovna în vederea unei discuţii amicale cu Nastasia Filippovna și pentru a rezolva diferite probleme Vor să se ocupe de aritmetică Nu știaţi? Pe cuvântul dumneavoastră? — E incredibil — Ei, e bine dacă-i incredibil De fapt, de unde să știţi? Deși într-un oraș mic, ca acesta, se află imediat și că a trecut o muscă în zbor! Totuși, vă previn și puteţi să-mi fiţi recunoscător",
    "1450": " Așa că, la revedere – pe lumea cealaltă, probabil Și încă ceva: cu toate că m-am purtat ca un ticălos faţă de dumneavoastră, pentru ce la ce bun să pierd ce mi se cuvine? Judecaţi și singur! Doar i-am dedicat Confesiunea mea (nu știaţi asta?) Și cum a primit-o! He-he! Dar cu ea n-am fost ticălos, măcar faţă de ea n-am nici o vină; ea a fost cea care m-a făcut de ocară și m-a tras pe sfoară De altfel, nici faţă de dumneavoastră nu sunt vinovat cu nimic; dacă am pomenit de „resturi“ și de altele în acest sens, vă comunic în schimb acum și ziua, și ora, și adresa întâlnirii, dezvăluindu-vă tot acest joc de necaz, firește, nu din mărinimie Rămâneţi cu bine, sunt vorbăreţ ca un bâlbâit sau ca un tuberculos; băgaţi de seamă, luaţi măsuri și făceţi-o cât mai curând dacă meritaţi numele de om",
    "1451": " Știu precis că întâlnirea va avea loc astă-seară Ippolit porni spre ușă, dar prinţul îl chemă și el se opri în prag — Deci, după părerea dumitale, Aglaia Ivanovna se va duce ea însăși la Nastasia Filippovna? întrebă prinţul Pe obraji și pe frunte îi apăruseră pete roșii — Nu știu exact, dar probabil așa va fi, răspunse el întorcând capul pe jumătate De altfel nu poate fi decât așa Doar n-o să se ducă Nastasia Filippovna la ea! Nici la Ganecika nu se poate: are în casă aproape un defunct Generalul cum se simte? — Tocmai asta mă face să cred că nu se poate! replică prinţul Cum să iasă din casă, chiar dacă ar vrea? Dumneata nu cunoști obiceiurile din casa aceasta: nu poate pleca singură la Nastasia Filippovna, e o absurditate! — Vedeţi dumneavoastră, prinţe: nimeni nu sare în mod obișnuit pe fereastră, dar dacă se întâmplă un incendiu, atunci și gentlemanul cel mai de frunte, și doamna cea mai simandicoasă sar pe fereastră",
    "1452": " Dacă trebuie să sari, n-ai ce face, așa că domnișoara noastră se va duce la Nastasia Filippovna De fapt, domnișoarele nu sunt lăsate să plece nicăieri? — Nu, nu asta am vrut să spun — Nici n-aţi vrut să spuneţi că n-are decât să coboare treptele pridvorului și s-o ia înainte, după care poate nici să nu se mai întoarcă acasă Există cazuri când poţi s-o rupi cu trecutul și să nu te mai întorci acasă: viaţa nu-i alcătuită numai din mic dejunuri, prânzuri și prinţi precum Ș Mi se pare că o confundaţi pe Aglaia Ivanovna cu o duduie sau cu o domnișoară de pension; i-am și vorbit de asta și cred că a fost de acord cu mine Așteptaţi-vă ca vizita să aibă loc pe la ora șapte sau opt În locul dumneavoastră, aș pune pe cineva să pândească acolo, pentru a prinde exact momentul când va coborî treptele",
    "1453": " L-aţi putea trimite pe Kolea și, fiţi sigur de asta, o va spiona cu plăcere, vreau să zic pentru dumneavoastră căci toate astea sunt relative Ha-ha! Ippolit ieși Prinţul n-avea de ce să roage pe cineva să spioneze, chiar dacă ar fi fost capabil de așa ceva Porunca Aglaiei de a sta acasă era acum aproape explicabilă: poate voia să treacă pe la el să-l ia ca însoţitor Ce-i drept, se putea și ca ea să nu vrea ca el să nimerească acolo și de aceea îi poruncise să stea acasă Și asta se putea Avea ameţeli, toată camera se învârtea în jurul lui Se întinse pe canapea și închise ochii Oricum, evenimentul era decisiv, definitiv Nu, prinţul nu credea că Aglaia este o duduie sau o domnișoară de pension; simţea acum că se temuse de mult și tocmai de ceva în genul acesta; dar pentru ce voia să-l vadă? Îl trecură frisoane pe tot corpul; iarăși avea febră",
    "1454": " Nu, nu o lua drept un copil! În ultimul timp, îl îngrozeau unele opinii, unele cuvinte de-ale ei Câteodată i se părea că fata prea nu se pierdea cu firea, prea era reţinută, și lucrul acesta îl speria Ce-i drept, în ultimele zile se străduise să nu se gândească la asta, alungase gândurile grele, dar ce mocnea în sufletul acesta? Iată întrebarea care îl chinuia de mult, cu toate că avea încredere în sufletul ei Și toate acestea trebuiau să ajungă la un deznodământ și să iasă la iveală chiar în ziua aceea Gândul era teribil! Și, din nou, „această femeie“! De ce i se păruse întotdeauna că această femeie va apărea în momentul cel mai din urmă și-i va frânge destinul, așa cum ar rupe o aţă putredă? Că întotdeauna i se păruse așa, asta era acum gata s-o jure, deși se afla aproape într-un semidelir",
    "1455": " Dacă în ultimul timp se străduise s-o uite, se întâmplase numai și numai din cauză că se temea de ea Deci, care era situaţia: o iubea pe această femeie sau o ura? Era o întrebare pe care nu și-o mai pusese niciodată până astăzi; în privinţa aceasta, inima lui era curată: știa pe cine iubește Nu-i era frică atât de întrevederea dintre ele, de ciudăţenia, de motivul, necunoscut lui, al acestei întrevederi, nici de felul cum se va termina; nu, lui de Nastasia Filippovna îi era frică Mai târziu, peste câteva zile, avea să-și aducă aminte că, în cursul acelor ceasuri febrile, aproape tot timpul i se năzăriseră ochii, privirea ei, îi auzise ca aievea vorbele, niște vorbe ciudate, cu toate că memoria lui reţinuse prea puţin din zbuciumul acelor ore febrile și întristate Abia de-și mai amintea, de pildă, că Vera îi adusese prânzul și el mâncase, dar nu ţinea minte dacă dormise sau nu în după-amiaza aceea",
    "1456": " Nu știa decât că începuse să deslușească totul limpede de-abia din clipa când Aglaia apăruse pe terasă, iar el sărise de pe canapea și pășise spre mijlocul odăii ca s-o întâmpine; asta se întâmpla pe la ora opt seara Aglaia era singură-singurică, îmbrăcată simplu și parcă în grabă, cu un burnuz ușor Ca și dimineaţa, era palidă la faţă, iar în ochii ei fulgera o strălucire vie și uscată; avea o expresie a ochilor pe care prinţul nu i-o mai cunoscuse până atunci — Ești gata, remarcă ea cu voce scăzută și parcă liniștită Ești îmbrăcat, ţii pălăria în mână Deci te-a prevenit cineva și știu cine: Ippolit, nu? — Da, mi-a spus ceva bâigui prinţul, mai mult mort decât viu — Să mergem Știi doar că trebuie să mă însoţești neapărat Cred că ești suficient de înzdrăvenit ca să ieși din casă, nu? — Sunt sănătos, dar",
    "1457": " e posibil așa ceva? Tăcu repede și nu mai putu spune nimic A fost singura lui tentativă de a o opri pe această fiinţă nesăbuită, după care o urmă ca un sclav Oricât de confuze îi erau gândurile, înţelegea totuși că și fără el ea se va duce acolo și că, prin urmare, trebuie s-o însoţească oricum Ghicise tăria cu care fusese luată această hotărâre; nu-i stătea în putere să curme acest avânt sălbatic Mergeau tăcuţi, fără să-și spună aproape nici un cuvânt cât ţinu drumul El observă doar că fata știe bine drumul și, când vru să ocolească pe o străduţă mai îndepărtată, pentru că aceasta era mai puţin circulată, ea îi ascultă propunerea, încordându-și parcă atenţia, și îi răspunse cu voce sacadată: „Mi-e indiferent!“ În momentul când ajunseră aproape în faţa casei Dariei Alexeevna (o clădire mare și veche din lemn), din pridvor ieșiră o doamnă elegantă și o tânără domnișoară; amândouă urcară în caleașca splendidă care le aștepta la scară; râdeau și vorbeau zgomotos și nici nu se uitară în direcţia celor care se apropiau, ca și cum nici nu i-ar fi observat",
    "1458": " De îndată ce caleașca plecă, ușa se deschise din nou și Rogojin, care îi aștepta, îi lăsă să intre și încuie ușa în urma lor — În toată casa nu suntem decât noi patru, spuse el cu voce tare, aruncându-i prinţului o privire ciudată Chiar în prima cameră aștepta Nastasia Filippovna, îmbrăcată și ea simplu, toată în negru; se ridică în întâmpinarea lor, dar nu zâmbi și nici măcar nu-i întinse mâna prinţului Privirea ei sfredelitoare și neliniștită se îndreptă cu nerăbdare spre Aglaia Se așezară departe una de alta, Aglaia pe canapeaua dintr-un colţ al camerei, Nastasia Filippovna într-un fotoliu de lângă fereastră Prinţul și Rogojin nu luară loc; de altfel nu fuseseră invitaţi să se așeze Cu nedumerire și cu durere parcă, prinţul îl privi pe Rogojin, însă acesta își flutura zâmbetul obișnuit Tăcerea se mai prelungi câteva clipe În sfârșit, pe chipul Nastasiei Filippovna trecu umbra unei senzaţii funeste; privirea îi devenea îndârjită, fermă și aproape ostilă, nedesprinzându-se nici o clipă de pe chipul vizitatoarei",
    "1459": " În mod evident, Aglaia era stânjenită, dar nu intimidată Intrând, de-abia de-i aruncase o privire rivalei ei și deocamdată stătea cu ochii în pământ, căzută parcă pe gânduri De vreo două ori, ca în treacăt, cuprinse camera cu privirea; dezgustul i se întipări vizibil pe faţă, ca și cum s-ar fi temut să nu se murdărească aici Cu gesturi mașinale, își aranja veșmintele și într-un rând își schimbă chiar locul, mutându-se cu un aer neliniștit spre capătul canapelei Puţin probabil ca aceste mișcări să le fi făcut în mod conștient, dar tocmai de aceea comportamentul ei amplifica jignirea În sfârșit, privi ferm și drept în ochii Nastasiei Filippovna și citi pe loc tot ce licărea în privirea înciudată a rivalei Femeie fiind, o înţelese pe cealaltă ca femeie; Aglaia tresări — Știţi, desigur, de ce v-am invitat aici, spuse ea în sfârșit, dar cu vocea scăzută și chiar oprindu-se de vreo două ori în timp ce rostea această frază scurtă",
    "1460": " — Nu, nu știu nimic, îi răspunse Nastasia Filippovna sec și sacadat Aglaia roși Poate că subit i se păruse teribil de ciudat și incredibil faptul că stă acum cu această femeie, în casa „acestei femei“, și are nevoie de răspunsul ei La auzul primelor sunete ale glasului Nastasiei Filippovna, parcă o trecu un fior prin tot trupul Desigur, amănuntul fu remarcat foarte bine de „femeia aceasta“ — Înţelegeţi totul dar vă prefaceţi cu bună știinţă că nu înţelegeţi, spuse Aglaia aproape în șoaptă, privind în pământ cu un aer posomorât — De ce m-aș preface? întrebă Nastasia Filippovna, schiţând un zâmbet — Vreţi să profitaţi de situaţia că mă aflu în casa dumneavoastră, continuă Aglaia într-un mod caraghios și stângaci — Vinovată de situaţie sunteţi dumneavoastră, nu eu! explodă deodată Nastasia Filippovna Nu eu v-am invitat, ci dumneavoastră aţi avut iniţiativa și nici acum nu știu de ce aţi făcut-o! Aglaia îţi înălţă capul cu trufie",
    "1461": " — Puneţi-vă frâu la limbă! N-am venit să ne duelăm cu arma aceasta — A! Deci aţi venit totuși să ne „duelăm“? Imaginaţi-vă, vă credeam mai spirituală Se priveau fără să-și mai ascundă dușmănia Una dintre cele două femei era chiar cea care cu puţin timp în urmă îi scria celeilalte scrisori atât de sincere Și iată că toate sentimentele se spulberaseră de la prima întâlnire, de la primele cuvinte Și? Se părea că în momentul acela nici una dintre cele patru persoane prezente în cameră nu găsea nimic ciudat în asta Prinţul, care nu mai departe de ieri n-ar fi crezut că este posibil să vadă așa ceva nici măcar în vis, acum stătea în picioare, privea și asculta, ca și cum ar fi presimţit de mult totul Visul cel mai fantastic se transformase deodată în realitatea cea mai pregnantă și mai precis conturată",
    "1462": " În clipa aceea, una dintre cele două femei o dispreţuia atât de mult pe cealaltă și atât de mult ţinea să-și arate dispreţul (poate că nu venise decât cu acest scop, cum avea să se exprime Rogojin a doua zi), încât, oricât de fantastică era cealaltă, cu minţile ei zdruncinate și cu sufletul ei bolnav, se părea că nici o idee preconcepută n-ar fi rezistat dispreţului înveninat, pur feminin al rivalei Prinţul era sigur că Nastasia Filippovna nu va aduce vorba despre scrisori; după privirile ei scânteietoare își dăduse seama ce preţ au acum scrisorile pentru ea; dar și-ar fi dat o jumătate din viaţă ca nici Aglaia să nu pomenească acum de ele Însă Aglaia dădu brusc dovadă de tărie și își regăsi deodată stăpânirea de sine — M-aţi înţeles greșit, spuse ea, n-am venit să ne certăm, deși nu vă iubesc",
    "1463": " Am venit să vorbim ca de la om la om Chemându-vă, hotărâsem deja ce vă voi spune și nu voi renunţa la hotărârea mea, chiar cu riscul că nu mă veţi înţelege deloc Cu atât mai rău pentru dumneavoastră, nu pentru mine Am vrut să vă răspund la cele ce mi le-aţi scris, să vă răspund personal pentru că așa mi s-a părut mai comod Deci, ascultaţi-mi răspunsul la scrisorile dumneavoastră: prima dată mi s-a făcut milă de prinţul Lev Nikolaevici chiar din ziua când a făcut cunoștinţă cu noi și mai pe urmă când am aflat ce s-a întâmplat la aniversarea dumneavoastră Mi s-a făcut milă de el, pentru că e un om atât de naiv și, în simplitatea lui, a ajuns să creadă că poate fi fericit alături de o femeie",
    "1464": " cu un asemenea caracter De ce m-am temut pentru el, s-a și întâmplat: n-aţi fost în stare să-l îndrăgiţi, l-aţi chinuit și l-aţi părăsit N-aţi fost în stare să-l iubiţi pentru că sunteţi prea mândră nu, nu mândră, am greșit pentru că sunteţi vanitoasă nu, nici așa nu-i bine pentru că sunteţi egoistă până la nebunie, lucru dovedit și de scrisorile pe care mi le-aţi trimis Fiind așa de simplist, cum este, nu l-aţi putut îndrăgi și chiar, poate, în sinea dumneavoastră îl dispreţuiaţi și râdeaţi de el; nu puteaţi iubi decât dezonoarea și gândul permanent că cineva v-a făcut de rușine și v-a jignit Dacă v-aţi simţi mai puţin sau chiar deloc dezonorată, aţi fi și mai nefericită (Aglaia rostea cu voluptate aceste cuvinte, care-i săreau cam în grabă de pe buze, dar care fuseseră de mult pregătite și chibzuite, încă de pe vremea când nimeni nu și-ar fi putut nici în vis imagina întrevederea de acum; cu privirea înveninată, urmărea efectul spuselor ei pe faţa schimonosită de emoţie a Nastasiei Filippovna",
    "1465": ") Vă amintiţi, continuă ea, că atunci mi-a scris scrisoarea aceea; spune că știţi de scrisoare și chiar aţi citit-o, nu? Scrisoarea m-a făcut să înţeleg totul și am înţeles bine; nu demult mi-a confirmat-o el însuși, adică tot ce vă spun acum, chiar cuvânt cu cuvânt După ce am primit scrisoarea, am început să aștept Am ghicit că trebuie să sosiţi aici, pentru că nu vă puteţi lipsi de Petersburg: sunteţi încă prea tânără și frumoasă pentru provincie De altfel, nici astea nu sunt cuvintele mele, adăugă ea roșind, și din această clipă roșeaţa nu-i mai părăsi faţa, până la sfârșitul discursului Când l-am revăzut pe prinţ, m-am simţit îndurerată și jignită pentru el Nu râdeţi Dacă râdeţi, nu sunteţi demnă să înţelegeţi toate acestea — Vedeţi că nu râd, spuse cu tristeţe și asprime Nastasia Filippovna — De altfel, mi-e indiferent, n-aveţi decât să râdeţi cât poftiţi",
    "1466": " Când am început să-i pun întrebări, mi-a spus că de mult nu vă mai iubește, că până și amintirea dumneavoastră îl chinuiește, dar că îi e milă și, când își amintește de dumneavoastră, își simte inima parcă „străpunsă pe vecie“ Trebuie să vă mai spun că n-am mai întâlnit vreun om de o sinceritate atât de nobilă și de o credulitate fără margini Din ce mi-a spus, mi-am dat seama că numai cine nu vrea nu-l poate înșela și că el e în stare să ierte pe oricine Tocmai pentru asta l-am îndrăgit Aglaia se opri pentru o clipă, parcă uimită, parcă nevenindu-i nici ei să creadă că rostise un asemenea cuvânt; dar în același timp în privirea ei străluci o mândrie aproape nemărginită; parcă acum i-ar fi fost indiferent dacă până și „femeia aceasta“ ar fi râs de mărturisirea scăpată fără voie",
    "1467": " — V-am spus tot și, desigur, acum aţi înţeles ce vreau de la dumneavoastră, nu-i așa? — Poate că am înţeles, poate că nu, îi răspunse încet Nastasia Filippovna Mai bine spuneţi-o dumneavoastră Chipul Aglaiei se aprinse de mânie — Am vrut să aflu de la dumneavoastră, rosti ea tare și răspicat, cu ce drept vă amestecaţi în sentimentele lui faţă de mine? Cu ce drept v-aţi permis să-mi scrieţi? Cu ce drept declaraţi mereu, și lui, și mie, că îl iubiţi, după ce l-aţi părăsit și aţi dat bir cu fugiţii de la el într-un mod atât de jignitor și rușinos? — Nu i-am declarat nici lui și nici dumneavoastră că îl iubesc, rosti cu efort Nastasia Filippovna Și aveţi dreptate, am dat bir cu fugiţii de la el, adăugă ea abia auzit — Cum nu i-aţi declarat „nici lui și nici mie“? strigă Aglaia",
    "1468": " Dar scrisorile? Cine v-a rugat să mă peţiţi și să mă convingeţi să mă mărit cu el? Asta nu-i o declaraţie? De ce vă băgaţi între noi? Mai întâi am crezut că, dimpotrivă, amestecându-vă în relaţia noastră, urmăriţi să-mi insuflaţi dezgust faţă de el, să faceţi în așa fel încât eu să-l părăsesc De-abia mai târziu am înţeles despre ce-i vorba: pur și simplu vi s-a năzărit că prin aceste fandoseli faceţi o faptă măreaţă Ei bine, cum puteaţi să-l iubiţi, dacă vă iubiţi atât de mult vanitatea? De ce n-aţi plecat pur și simplu de-aici decât să-mi fi scris niște scrisori ridicole? De ce nu vă măritaţi cu omul acesta cumsecade, care vă iubește atât de mult și v-a făcut o onoare, cerându-vă în căsătorie? E foarte clar de ce: dacă vă măritaţi cu Rogojin, ce jignire vă mai rămâne? Aţi căpăta chiar prea multă onoare! Despre dumneavoastră Evgheni Pavlovici a spus că aţi citit prea multe poeme și „sunteţi prea cultivată pentru",
    "1469": " situaţia dumneavoastră“, că sunteţi o femeie livrescă și trăită-n huzur; adăugaţi la asta vanitatea și veţi descoperi toate motivele — Dar dumneavoastră nu sunteţi trăită-n huzur? Prea în pripă, prea făţiș ajunsese istoria în acest punct neașteptat, neașteptat pentru că, plecând spre Pavlovsk, Nastasia Filippovna își mai făcea încă unele iluzii, deși, desigur, punea înainte mai degrabă răul decât binele; iar Aglaia fusese într-o clipă târâtă de dezlănţuirea ei, ca și cum se prăbușea dintr-un vârf de munte și nu putuse rezista teribilei satisfacţii a răzbunării Nastasia Filippovna era chiar stupefiată de Aglaia: o privea fără să-și vină a crede ochilor și în primul moment se pierduse chiar de tot cu firea Indiferent dacă era o femeie care citise multe poeme, cum presupunea Evgheni Pavlovici, sau dacă era pur și simplu smintită, după convingerea prinţului, dar această femeie, uneori cu apucături atât de cinice și impertinente, era în orice caz mult mai pudică în realitate, mult mai gingașă și mai încrezătoare decât și-ar fi putut închipui cineva",
    "1470": " Ce-i drept, avea multe trăiri livrești, era visătoare, închisă în sine, avea înclinaţii spre fantastic, însă acestea erau puternice și profunde Prinţul înţelegea acest lucru; pe faţa lui se întipări o expresie de suferinţă Aglaia o observă și începu să tremure de ură — Cum aveţi îndrăzneala să vorbiţi așa cu mine? răspunse ea nespus de arogant la remarca Nastasiei Filippovna — Probabil n-aţi auzit bine, se miră Nastasia Filippovna Cum v-am vorbit? — Dacă aţi vrut să fiţi o femeie cinstită, de ce nu l-aţi părăsit atunci pe cel care v-a sedus, pe Toţki, și s-o fi făcut simplu fără spectacol? întrebă Aglaia ca din senin — Ce știţi despre situaţia mea ca să aveţi curajul să mă judecaţi? exclamă Nastasia Filippovna, tresărind și pălind teribil — Știu că nu v-aţi dus la muncă și aţi plecat cu bogătașul Rogojin, ca s-o faceţi pe îngerul căzut",
    "1471": " Nu mă mir că Toţki a vrut să se împuște din pricina îngerului căzut! — Nu mai insistaţi! spuse Nastasia Filippovna cu dezgust și parcă răvășită de durere M-aţi înţeles la fel ca și camerista Dariei Alexeevna, care zilele acestea a ajuns cu logodnicul ei în faţa judecătorului de pace Până și ea ar fi înţeles mai bine decât dumneavoastră — Probabil, e o fată cinstită și trăiește din munca ei De unde atâta dispreţ pentru o cameristă? — Nu munca o dispreţuiesc, ci pe dumneavoastră când vorbiţi de muncă — Dacă aţi fi vrut să fiţi cinstită, v-aţi fi făcut spălătoreasă Amândouă se ridicaseră și, palide, se uitau una la alta — Aglaia, oprește-te! E nedrept ceea ce spui! strigă prinţul pierzându-se cu totul Rogojin nu mai zâmbea, ci asculta cu buzele strânse și cu braţele încrucișate",
    "1472": " — Uitaţi-vă la ea, la această domnișoară! spuse Nastasia Filippovna, tremurând de furie Și eu credeam că-i un înger! Aţi binevoit să veniţi la mine fără guvernantă, Aglaia Ivanovna? Nu vreţi nu doriţi să vă spun de-a dreptul, fără înflorituri, de ce aţi venit la mine? V-aţi speriat, de asta aţi venit — De dumneavoastră m-am speriat? întrebă Aglaia, scoasă din fire de uimirea naivă și impertinentă a faptului că cealaltă îndrăznise să-i vorbească astfel — De mine, firește! Vă e frică de mine, dacă v-aţi hotărât să veniţi aici Pe cel de care ţi-e frică nu-l dispreţuiești Și când mă gândesc că v-am stimat până în clipa asta! Și știţi de ce vă e frică de mine și care vă e acum scopul principal? Aţi vrut să vă convingeţi personal pe care dintre noi două o iubește prinţul mai mult, fiindcă sunteţi teribil de geloasă",
    "1473": " — Mi-a spus că vă urăște abia mai putu Aglaia să îngaime — Se poate Poate că nu-l merit, numai numai că aţi minţit, cred eu! Nu mă poate urî și nu se putea exprima astfel despre mine! De altfel, sunt gata să vă iert având în vedere situaţia în care vă aflaţi numai că aveam o părere mai bună despre dumneavoastră, credeam că sunteţi mai inteligentă și chiar mai frumoasă, zău așa! Fie, luaţi-vă comoara iată-l, vă privește, nu-și poate veni în fire, luaţi-l, dar cu o condiţie: plecaţi imediat de aici! Chiar în clipa asta! Se prăbuși în fotoliu și izbucni în lacrimi Deodată însă în ochii ei apăru un licăr nou, o privi insistent și cu îndârjire pe Aglaia, apoi se ridică",
    "1474": " — Nu vrei să-i po-run-cesc acum mă auzi? N-am decât să-i po-run-cesc și el te părăsește imediat și rămâne cu mine pentru totdeauna, se căsătorește cu mine, iar tu ai s-o zbughești singură acasă! Vrei, vrei? strigă ea ca smintită, poate nevenindu-i nici ei să creadă că e în stare să rostească asemenea vorbe Îngrozită, Aglaia se repezi spre ușă, dar se opri ca ţintuită în prag și asculta — Vrei să-l alung pe Rogojin? Credeai că m-am și cununat cu Rogojin, ca să-ţi fac ţie o plăcere? Uite, strig acum, fiindcă ești de faţă: „Pleacă, Rogojin!“, iar prinţului îi spun: „Ţii minte ce ai promis?“ Dumnezeule? Pentru ce m-am umilit atâta în faţa lor? Prinţe, nu tu ești acela care mă încredinţai că te însori cu mine, că n-o să mă părăsești niciodată, că mă iubești și mă ierţi pentru tot, că mă re",
    "1475": " mă res Da, și asta mi-ai spus-o! Iar eu, numai ca să te dezleg de făgăduinţă, am fugit de la tine, dar acum nu mai vreau! De ce s-a purtat cu mine ca și cum aș fi o stricată? Întreabă-l pe Rogojin și el o să-ţi spună dacă sunt stricată! Acum, după ce m-a făcut de ocară, ba încă sub ochii tăi, o să-mi întorci spatele ca s-o iei pe ea de braţ și să plecaţi de-aici? Blestemat să fii dacă-i așa, căci numai tu ești omul pe care l-am crezut! Pleacă, Rogojin, nu-i nevoie aici de tine! strigă ea aproape nebunește, scoţând cu efort cuvintele din piept, cu faţa schimonosită și cu buzele arse, părând a nu crede nici ea câtuși de puţin în propria fanfaronadă, dar dorind în același timp să prelungească clipa cât de cât și să se înșele singură Izbucnirea era atât de puternică, încât putea să și moară; cel puţin așa i se păru prinţului",
    "1476": " Iată-l, privește-l! îi strigă ea, în sfârșit, Aglaiei, arătând cu mâna înspre prinţ Dacă nu vine acum, dacă nu se însoară cu mine și nu se leapădă de tine, ia-ţi-l, ţi-l cedez, n-am nevoie de el! Și ea, și Aglaia se opriră parcă în așteptare și îl priveau pe prinţ ca două smintite Dar el, poate, nici nu înţelegea, chiar s-ar putea spune cu siguranţă că nu înţelegea întreaga forţă a acestei provocări Nu vedea în faţa ochilor decât chipul acela disperat, smintit, din pricina căruia, cum lăsase să-i scape odată faţă de Aglaia, inima lui rămăsese „străpunsă pe vecie“ Nu mai putu suporta și de aceea i se adresă Aglaiei, cu rugă și dojană în voce, arătând spre Nastasia Filippovna: — E cu putinţă una ca asta? Doar e atât de nefericită! Atât apucă să spună și amuţi sub privirea teribilă a Aglaiei",
    "1477": " Privirea ei exprima atâta suferinţă și în același timp atâta ură nemărginită, încât el plesni din palme, scoase un strigăt și se repezi spre fată, dar era deja prea târziu! Ea nu putu să îndure nici măcar această clipă de ezitare a prinţului, își acoperi faţa cu mâinile, strigă: „Ah, Dumnezeule!“ și ieși în fugă din cameră, urmată de Rogojin, care se grăbea să-i deschidă zăvorul de la ușa care dădea în stradă În urma ei se repezi și prinţul, dar în prag îl înlănţuiră și îl opriră braţele cuiva Chipul disperat, crispat al Nastasiei Filippovna îl privea ţintă, iar buzele ei învineţite fremătau, întrebându-l: — După ea fugi? După ea? Căzu leșinată în braţele lui El o ridică, o duse în cameră, o așeză în fotoliu și rămase aplecat deasupra ei într-o așteptare resemnată Pe masă era un pahar cu apă; Rogojin, care se întorsese, îl înșfăcă și o stropi pe faţă; ea deschise ochii și, preţ de aproape un minut, nu înţelese nimic; deodată însă se uită împrejur, tresări, scoase un strigăt și se repezi spre prinţ: — E al meu! Al meu! exclamă ea",
    "1478": " A plecat duduia cea mândră? Ha-ha-ha! râdea ea cuprinsă de isterie Ha-ha-ha! Era cât pe ce să i-l dau acestei duduiţe! De ce? Pentru ce? Am fost nebună! Nebună! Pleacă de-aici, Rogojin, ha-ha-ha! Rogojin îi privi fix pe amândoi, nu scoase o vorbă, își luă pălăria și ieși Peste zece minute, prinţul ședea lângă Nastasia Filippovna, o sorbea din ochi și o mângâia pe creștet, pe faţă, cu amândouă mâinile, ca pe un prunc Râdea când râdea ea și era gata să plângă drept răspuns la lacrimile ei Nu spunea nimic, dar asculta încordat gânguritul ei întretăiat, exaltat și incoerent, din care nu înţelegea probabil nici o iotă, dar zâmbea blând și, de îndată ce i se părea că ea începe din nou să se întristeze sau să plângă, se apuca iarăși s-o mângâie pe creștet și să-și poarte cu gingășie palmele pe obrajii ei, potolind-o și dezmierdând-o ca pe un copil",
    "1479": " IXtc \"IX\" Au trecut două săptămâni de la evenimentul relatat în ultimul capitol, și situaţia personajelor povestirii noastre s-a schimbat atât de mult, încât ne este extrem de greu să continuăm fără să dăm unele explicaţii speciale Și totuși, simţim că trebuie să ne mărginim la simpla expunere a faptelor, pe cât posibil fără explicaţii speciale, dintr-un motiv foarte simplu: pentru că noi înșine, în multe cazuri, întâmpinăm dificultăţi în explicarea celor întâmplate Avertismentul nostru îi va părea cititorului foarte ciudat și confuz: cum să povestești ceva despre care nu ţi-ai format o idee clară, nici o părere personală? Ca să nu ne punem într-o postură și mai falsă, e mai bine să facem încercarea de a ne explica pe baza unui exemplu și, poate, cititorul binevoitor va înţelege care este dificultatea de care ne lovim, mai ales că acest exemplu nu va reprezenta o divagaţie ci, dimpotrivă, va consitui continuarea directă și imediată a naraţiunii",
    "1480": " Peste două săptămâni, adică de-acum la începutul lui iulie, și în decursul acestor două săptămâni, istoria eroului nostru, și mai ales ultima ispravă a acestei istorii, se transformă într-o anecdotă ciudată, foarte amuzantă, aproape incredibilă și în același timp aproape reală, care se răspândi încetul cu începul pe toate străzile învecinate cu casele de vacanţă ale lui Lebedev, Ptiţân, Daria Alexeevna, Epancin, pe scurt, aproape prin tot orașul și împrejurimile sale Mai toată societatea: localnicii, vilegiaturiștii, cei care veneau la concerte, toţi se apucaseră să povestească una și aceeași istorie, cu mii de variaţiuni diferite, despre un prinţ care, după ce a făcut scandal într-o casă onorabilă și cunoscută de toată lumea, după ce a renunţat la o domnișoară din casa respectivă, fată care-i era deja logodnică, a făcut pasiune pentru o celebră cocotă, a rupt toate legăturile pe care le avea și, neţinând cont de nimic, în pofida ameninţărilor, în pofida indignării publice generale, are intenţia să se cunune zilele acestea cu femeia aceea dezonorată, chiar aici, la Pavlovsk, pe faţă, în văzul lumii, cu fruntea sus și privindu-i drept în ochi pe toţi",
    "1481": " Anecdota începea să fie atât de înflorită cu scandaluri, într-atâta erau amestecate în ea numeroase persoane cunoscute și importante, într-atât i se conferiseră diferite nuanţe fantastice și enigmatice și, pe de altă parte, era prezentată în fapte atât de incontestabile și de evidente, încât curiozitatea generală și bârfele erau, desigur, foarte scuzabile Interpretarea cea mai subtilă, cea mai iscusită și în același timp cea mai plauzibilă le revenea câtorva bârfitori serioși, din categoria acelor oameni cu scaun la cap, care întotdeauna, în orice societate, se grăbesc, înainte de toate, să le explice celorlalţi un eveniment, găsindu-și în asta vocaţia, adeseori chiar și consolarea Conform interpretării lor, un tânăr de familie bună, prinţ, aproape bogat, prostuţ, dar democrat și având ideea fixă a nihilismului contemporan descoperit de domnul Turgheniev82, care nu vorbea aproape deloc rusește, se îndrăgostise de o fiică a generalului Epancin și reușise să fie primit în casă ca virtual logodnic",
    "1482": " Dar, la fel ca seminaristul francez, despre care se tipărise de curând o anecdotă, care s-a lăsat dinadins hirotonisit ca preot, care ceruse dinadins hirotonisirea, îndeplinise toate ritualurile, toate închinăciunile, săruturile, juruinţele și celelalte, pentru ca a doua zi să-l anunţe printr-o scrisoare deschisă pe episcopul său că, necrezând în Dumnezeu, consideră că n-ar fi cinstit să înșele poporul și să se hrănească gratis din munca acestuia, așa că renunţă la rangul preoţesc căpătat în ajun, iar scrisoarea o tipărește în ziarele liberale – deci, asemeni seminaristului francez, cică și prinţul fusese ipocrit în felul lui Se zicea că ar fi așteptat dinadins sindrofia dată de părinţii logodnicei, prilej cu care fusese prezentat mai multor persoane foarte importante, profitând de moment ca să-și exprime pe faţă, în prezenţa tuturor, mentalitatea, să le vorbească urât acelor demnitari respectabili, să renunţe la logodnică în mod public și cât se poate de jignitor și, împotrivindu-se slugilor care îl dădeau afară, reușise să spargă o splendidă vază chinezească",
    "1483": " La toate acestea se mai adăuga, sub forma unui detaliu caracteristic pentru moravurile contemporane, că nătângul tânăr o iubea cu adevărat pe logodnica lui, fiica generalului, dar renunţase la ea numai din nihilism și de dragul scandalului care avea să urmeze, ca să nu-și refuze plăcerea de a se căsători în ochii întregii societăţi cu femeia aceea pierdută, demonstrând astfel că, după convingerea lui, nu există nici femei pierdute, nici decăzute, ci doar femeia liberă, că nu crede în vechea ierarhizare adoptată de lumea bună și nu recunoaște decât „problema feminină“ În sfârșit, voia să demonstreze că, după el, o femeie decăzută e chiar întrucâtva mai presus decât una nedecăzută Această explicaţie părea foarte verosimilă și fusese acceptată de majoritatea vilegiaturiștilor, mai ales că era confirmată zilnic de fapte concrete Ce-i drept, multe lucruri rămâneau neelucidate: se spunea că biata fată își iubea atât de mult logodnicul (după părerea unora, „seducătorul“), încât dăduse fuga la el chiar a doua zi după ce acesta o părăsise, găsindu-l la amantă; alţii susţineau că, dimpotrivă, el fusese cel care o ademenise la amantă și că o făcuse numai împins de nihilism, deci ca s-o facă de râs și s-o jignească",
    "1484": " Oricum ar fi stat lucrurile, interesul pentru evenimentul respectiv se amplifica din zi în zi, mai ales că nu mai încăpea nici cea mai mică umbră de îndoială că nunta aceea scandaloasă va avea într-adevăr loc În consecinţă, noi înșine am întâmpina mari dificultăţi în a da un răspuns dacă ne-ar întreba cineva nu despre nuanţele nihiliste ale incidentului, ci pur și simplu despre măsura în care nunta stabilită corespundea dorinţelor adevărate ale prinţului, în ce anume constau aceste dorinţe în momentul de faţă, cum putem defini starea de spirit a eroului nostru în acest moment și multe altele de felul acesta Nu știm decât că nunta fusese într-adevăr stabilită și că prinţul îi împuternicise pe Lebedev, pe Keller și pe un cunoscut al lui Lebedev, pe care Lebedev i-l prezentase cu acest prilej, să ia asupra lor toate diligenţele, atât pe cele bisericești, cât și pe cele gospodărești, că prinţul poruncise să nu se facă economie la bani, că Nastasia Filippovna era cea care insista și grăbea nunta, că, la rugămintea personală și înflăcărată a acestuia, prinţul și-l alesese pe Keller cavaler de onoare, iar pentru Nastasia Filippovna fusese solicitat Burdovski, care primise cu entuziasm acest rol, și că ziua nunţii era stabilită pentru începutul lui iulie",
    "1485": " Dar în afara acestor circumstanţe foarte exacte, mai știm niște lucruri care ne derutează cu totul tocmai datorită faptului că le contrazic pe cele precedente Avem toate motivele să bănuim că, de pildă, împuternicindu-l pe Lebedev să-și asume toate diligenţele, prinţul mai că nu uitase chiar în aceeași zi că are și maestru de ceremonii, și cavaleri de onoare, și nuntă și că, grăbindu-se să treacă în seama altora toate grijile, n-o făcuse, poate, decât ca să uite cât mai repede de asta În acest caz, la ce se gândea, ce voia să ţină minte și ce intenţii avea? Nu încape îndoială că nu se făceau presiuni asupra lui (de pildă, din partea Nastasiei Filippovna), că Nastasia Filippovna începuse să-și dorească neapărat și cât mai repede această nuntă, că ea și nu prinţul avusese ideea cu nunta; dar prinţul acceptase nesilit de nimeni, chiar cu un aer distrat, de parcă i s-ar fi cerut ceva cât se poate de obișnuit",
    "1486": " Avem în faţa noastră foarte multe asemenea fapte ciudate, dar, oricât am apela la ele, nu numai că nu elucidează ci, după părerea noastră, chiar complică înţelegerea lucrurilor; totuși, vom mai da un exemplu Astfel, știm cu siguranţă că în cursul acestor două săptămâni prinţul își petrecea zile și seri întregi cu Nastasia Filippovna; că femeia îl lua cu ea la plimbare, la concerte; că zilnic umbla cu ea prin oraș în caleașca ei; că începea să-și facă griji în privinţa ei dacă nu o vedea măcar o oră (deci, după toate semnele, o iubea sincer); că o asculta zâmbind blând și sfios ceasuri întregi și că nu scotea decât arareori vreun cuvânt Dar mai știm și că în aceste zile de câteva ori, chiar de multe ori, se dusese la Epancini, neascunzându-i acest lucru Nastasiei Filippovna, care mai că nu ajungea la disperare din cauza asta",
    "1487": " Știm că la Epancini, cât timp aceștia rămăseseră la Pavlovsk, nu era primit, că i se refuzase orice întrevedere cu Aglaia Ivanovna; că pleca fără să scoată o vorbă și că a doua zi venea din nou, parcă uitând cu desăvârșire refuzul din ajun și, firește, era refuzat din nou Mai știm și că la o oră, poate chiar mai puţin, după ce Aglaia Ivanovna plecase în fugă de la Nastasia Filippovna, prinţul era deja la Epancini, fiind desigur încredinţat că o va găsi acolo pe Aglaia; apariţia lui în casa Epancinilor produsese extrem de multă panică, deoarece Aglaia nu se întorsese acasă și familia de-abia acum afla că merseseră amândoi la Nastasia Filippovna Se spunea că Lizaveta Prokofievna, fiicele ei și chiar prinţul Ș îi arătaseră asprime și chiar ostilitate, că tot atunci, în expresii tari, fuseseră rupte toate legăturile cu el, i se spusese că nu mai este considerat prieten, mai ales când apăruse deodată Varvara Ardalionovna și-i spusese Lizavetei Prokofievna că Aglaia Ivanovna e acasă la ea de vreo oră, că se află într-o stare îngrozitoare și se pare că nu vrea să vină acasă",
    "1488": " Această ultimă veste o uimise pe Lizaveta Prokofievna cel mai mult și era întru totul adevărată: într-adevăr, plecând de la Nastasia Filippovna, Aglaia ar fi preferat să moară decât să se arate în faţa ochilor celor de acasă și de aceea se refugiase la Nina Alexandrovna Iar Varvara Ardalionovna, din partea ei, găsise de cuviinţă s-o informeze imediat, fără nici o clipă de întârziere, pe Lizaveta Prokofievna Și mama, și fiicele dădură fuga de îndată la Nina Alexandrovna, urmate de capul de familie, Ivan Feodorovici, care tocmai atunci se întorsese acasă; se ţinuse după ei și prinţul Lev Nikolaevici, neţinând cont de faptul că fusese alungat și i se spuseseră cuvinte aspre, dar, din dispoziţia Lizavetei Prokofievna, nici acolo nu i se permisese s-o vadă pe Aglaia De altfel, totul se terminase prin faptul că, văzându-și mama și surorile plângând și nereproșându-i nimic, Aglaia se aruncase în braţele lor și se întorsese numaidecât cu ele acasă",
    "1489": " Se mai spunea, deși zvonurile nu erau chiar foarte exacte, că Gavrila Ardalionovici avusese și de data aceasta un ghinion teribil; că, profitând de momentul când Varvara Ardalionovna dăduse fuga la Lizaveta Prokofievna, rămăsese singur cu Aglaia și avusese proasta inspiraţie să deschidă vorba despre dragostea lui; că, ascultându-l, deși era tristă și înlăcrimată, Aglaia izbucnise deodată în râs și-i pusese o întrebare ciudată: e în stare să-și ardă pe loc, la flacăra lumânării, un deget, demonstrându-și astfel dragostea? Gavrila Ardalionovici, se zice, fusese stupefiat de această propunere, se pierduse într-atât cu firea, pe faţă i se întipărise atâta nedumerire, încât Aglaia, cuprinsă parcă de isterie, râsese și mai abitir, îl părăsise și fugise sus la Nina Alexandrovna, unde de altfel o și găsiseră părinţii Această anecdotă ajunsese la urechile prinţului chiar a doua zi, prin intermediul lui Ippolit Deoarece nu se mai dădea de-acum jos din pat, acesta trimisese dinadins pe cineva să-l cheme pe prinţ pentru a-i transmite această știre",
    "1490": " Nu știm cum aflase Ippolit acest zvon, dar când prinţul auzise povestea cu lumânarea și degetul, râsese atât de tare, încât chiar îl uimise pe Ippolit; apoi începuse brusc să tremure și să plângă În general, pe durata acestor zile era extrem de agitat, îl stăpânea o tulburare neobișnuită, confuză și chinuitoare Ippolit susţinea de-a dreptul că nu-l crede în toate minţile; dar acest lucru încă nu putea fi nicidecum spus cu certitudine Prezentând toate aceste fapte și renunţând să le explicăm, nu dorim câtuși de puţin să-l justificăm pe eroul nostru în ochii cititorilor Mai mult chiar, suntem întru totul dispuși să împărtășim și indignarea pe care le-o stârniseră prietenilor faţă de propria persoană Până și Vera Lebedeva fusese câtva timp indignată de comportarea lui; chiar și Kolea era indignat; fusese indignat și Keller, până în momentul alegerii lui drept cavaler de onoare, ca să nu mai vorbim de Lebedev, care chiar începuse să pună la cale intrigi împotriva prinţului, împins și el tot de indignare, ba încă de una foarte sinceră",
    "1491": " Dar despre asta vom vorbi mai târziu În general, suntem de acord întru totul și în cel mai înalt grad cu cele câteva cuvinte, foarte tari și chiar profunde în sens psihologic, pe care Evgheni Pavlovici i le spusese prinţului de-a dreptul și fără menajamente într-o discuţie amicală care avusese loc în cea de-a șasea sau a șaptea zi după incidentul de la Nastasia Filippovna Pentru că tot veni vorba, să remarcăm că nu numai Epancinii, ci și toţi cei care aveau într-un fel sau altul legătură cu această familie găsiseră cu cale să rupă cu totul orice relaţie cu prinţul Prinţul Ș, de pildă, întâlnindu-l pe prinţ, chiar îi întorsese spatele și nu-i răspunse la salut Dar Evgheni Pavlovici nu se temuse că se va compromite făcându-i prinţului o vizită, cu toate că reîncepuse să-i frecventeze zilnic pe Epancini și fusese chiar primit cu o bunăvoinţă vizibil sporită",
    "1492": " Veni la prinţ exact a doua zi după plecarea Epancinilor din Pavlovsk Intrând, știa deja despre toate zvonurile răspândite în public, poate chiar și contribuise în parte la răspândirea lor Prinţul se bucură teribil să-l vadă și imediat aduse vorba despre Epancini; acest început naiv și direct îl făcu pe Evgheni Pavlovici să se simtă cu desăvârșire degajat, așa că trecu fără ocolișuri la fondul problemei Prinţul încă nu știa că Epancinii plecaseră; fu uimit, se făcu palid la faţă, dar peste câteva momente, clătină din cap stânjenit și, căzând pe gânduri, recunoscu: „așa trebuia să fie“; apoi se interesă repede „unde au plecat“ Între timp, Evgheni Pavlovici îl observa cu atenţie și toate acestea, adică repeziciunea întrebărilor, naivitatea lor, stânjeneala și în același timp sinceritatea cam ciudată, neliniștea și tulburarea, toate acestea, deci, îl mirară foarte mult De altfel, îi povesti totul prinţului, cu amabilitate și în amănunţime: acesta încă nu aflase multe lucruri și primea acum primul sol din casa Epancinilor",
    "1493": " Evgheni Pavlovici îi confirmă faptul că într-adevăr Aglaia fusese bolnavă și din pricina febrei nu dormise aproape deloc trei nopţi; că acum se simte mai bine și se află în afara oricărui pericol, dar continuă să aibă vechea stare, isterică „Bine măcar că în casă e pacea cea mai deplină! La cele întâmplate încearcă să nu facă aluzie nici măcar între ei, nu numai în prezenţa Aglaiei Părinţii s-au și înţeles în privinţa călătoriei în străinătate, care va avea loc la toamnă, imediat după nunta Adelaidei; Aglaia n-a zis nimic când i s-a dat de știre“ Poate că și el, Evgheni Pavlovici, va pleca în străinătate Chiar și prinţul Ș, dacă îi vor permite treburile, s-ar putea să plece pentru vreo două luni împreună cu Adelaida Generalul nu merge Acum s-au mutat cu toţii la Kolmino, moșia lor, la vreo douăzeci de verste de Petersburg, unde au un conac încăpător",
    "1494": " Belokonskaia n-a mai plecat la Moscova și chiar se pare că într-adins și-a amânat plecarea Lizaveta Prokofievna a insistat cu tărie asupra faptului că era imposibil să mai rămână la Pavlovsk după cele întâmplate; el, Evgheni Pavlovici, o ţinea zilnic la curent cu zvonurile care circulau prin oraș Au considerat că nici casa de vară din Elanghin nu e potrivită pentru a se instala — Și într-adevăr, adăugă Evgheni Pavlovici, fii și dumneata de acord că nu puteau rezista mai ales știind tot ce se întâmplă ceas de ceas la dumneavoastră, în casa dumneavoastră, prinţe, și după vizitele pe care le făceaţi zilnic acolo, în pofida tuturor refuzurilor — Da, da, da, aveţi dreptate, voiam s-o văd pe Aglaia Ivanovna spuse prinţul, începând să clatine iarăși din cap — Ah, dragă prinţe, exclamă deodată Evgheni Pavlovici, cu însufleţire și tristeţe, cum aţi putut permite atunci",
    "1495": " tot ce s-a întâmplat? Desigur, desigur, totul a fost atât de surprinzător pentru dumneata Sunt de acord că era normal să vă pierdeţi cu firea și că nu puteaţi, nu vă stătea în putere s-o fi oprit pe fata asta smintită! Dar trebuia să înţelegeţi cât de serios și puternic era sentimentul pe care-l avea fata pentru dumneavoastră N-a vrut să vă împartă cu cealaltă, iar dumneavoastră aţi putut s-o părăsiţi și să distrugeţi o asemenea comoară! — Da, da, aveţi dreptate Da, e vina mea, spuse din nou prinţul teribil de întristat Și, știţi dumneavoastră: numai ea, numai Aglaia putea să aibă o asemenea părere despre Nastasia Filippovna Ceilalţi n-aveau părerea asta — Cel mai revoltător e că n-a fost nimic serios la mijloc! strigă Evgheni Pavlovici, implicându-se categoric în discuţie",
    "1496": " Iertaţi-mă, prinţe, dar eu eu m-am gândit la asta, prinţe, m-am gândit și răsgândit, știu că tot ce s-a întâmplat mai înainte, tot ce-a fost acum o jumătate de an, tot – și n-a fost nimic serios! Totul n-a fost decât o pasiune cerebrală, o închipuire, o fantezie, un fum și numai gelozia speriată a unei fete absolut lipsite de experienţă a putut lua toate astea drept ceva serios! Ajuns aici, Evgheni Pavlovici își dădu, deja fără menajamente, toată indignarea pe faţă Cumpănit și clar și, repetăm, chiar cu extremă perspicacitate psihologică, zugrăvi în faţa prinţului tabloul tuturor fostelor relaţii personale ale acestuia cu Nastasia Filippovna Evgheni Pavlovici avusese dintotdeauna darul vorbirii; acum însă atinse chiar elocinţa — De la bun început, proclamă el, între Aglaia și dumneavoastră și-a făcut loc minciuna; ce a început cu o minciună, tot cu o minciună trebuia să se sfârșească; asta-i o lege a naturii",
    "1497": " Nu sunt de acord și chiar mă indignez când cineva, oricine-ar fi el, spune despre dumneavoastră că sunteţi idiot; sunteţi prea inteligent pentru această etichetare; dar, fiţi de acord, sunteţi și suficient de ciudat ca să nu fiţi ca toată lumea Am ajuns la concluzia că fundamentul celor întâmplate l-a constituit, în primul rând, ca să zic așa, lipsa dumneavoastră înnăscută de experienţă (remarcaţi, prinţe, acest cuvânt: “înnăscută“), apoi sinceritatea neobișnuită pe care o aveţi; mai departe, e vorba de fenomenala lipsă de măsură (pe care de câteva ori aţi recunoscut-o chiar dumneavoastră) și, în sfârșit, de o imensitate întreagă de convingeri cerebrale pe care, cu neobișnuita dumneavoastră onestitate, le luaţi și acum drept convingeri adevărate, naturale și nemijlocite! Fiţi de acord, prinţe, că în relaţiile dumneavoastră cu Nastasia Filippovna s-a aflat din capul locului ceva convenţional-democratic (folosesc această expresie ca să fiu mai concis), farmecul „problemei feminine“, ca să zic așa (și să fiu încă și mai concis)",
    "1498": " Îmi e cunoscută până în cele mai mici amănunte toată scena ciudată și scandaloasă care a avut loc la Nastasia Filippovna, când Rogojin i-a adus banii Dacă vreţi, vă analizez din fir-a-păr, vă fac să vă vedeţi ca într-o oglindă, până într-atât de exact știu cum au stat lucrurile și de ce au luat o asemenea întorsătură! Tânăr fiind, aflându-vă în Elveţia, aţi ajuns să râvniţi patria, năzuiaţi spre Rusia ca spre o ţară necunoscută, dar care era pentru dumneavoastră pământul făgăduinţei; aţi citit multe cărţi despre Rusia, cărţi, poate, excelente, dar dăunătoare pentru dumneavoastră; aţi apărut cu cel dintâi avânt al dorinţei de activitate, ca să zic așa, v-aţi aruncat în vâltoarea activităţii! Și, iată, chiar din prima zi vi se spune istoria tristă și sfâșietoare a unei femei ofensate, adică dumneavoastră, cavaler și inocent, cunoașteţi soarta unei femei! În aceeași zi o vedeţi pe femeia aceea, sunteţi fermecat de frumuseţea ei fantastică, demonică (recunosc că-i o frumuseţe)",
    "1499": " Adăugaţi nervii, adăugaţi epilepsia dumneavoastră, adăugaţi moina noastră petersburgheză, care zdruncină nervii oricui; adăugaţi toată ziua aceea într-un oraș necunoscut și aproape fantastic pentru dumneavoastră, ziua aceea plină de întâlniri și de scene, ziua unor cunoștinţe neașteptate, ziua realităţii celei mai neașteptate, ziua cu cele trei frumoase domnișoare Epancin, cu Aglaia între ele; adăugaţi oboseala, ameţeala; salonul Nastasiei Filippovna și atmosfera acelui salon și ia spuneţi: la ce v-aţi putut aștepta din partea dumneavoastră în momentul acela? — Da, da Da, da, spuse prinţul clătinând din cap și începând să roșească Da, aproape chiar așa a fost Știi, într-adevăr nu dormisem toată noaptea în tren, nici noaptea precedentă nu dormisem și eram foarte surescitat — Ei bine, unde credeţi că vreau să ajung? continuă, înflăcărându-se, Evgheni Pavlovici E clar că, îmbătat de exaltare, ca să zic așa, n-aţi scăpat prilejul de a vă declara în public generoasa idee că dumneavoastră, prinţ de viţă veche și om pur, nu o consideraţi infamă pe femeia aceea care nu a fost dezonorată din vina ei, ci dintr-a unui ins dezgustător și depravat din înalta societate",
    "1500": " O, Dumnezeule, e așa de explicabil! Dar problema e, dragă prinţe, dacă în sentimentul dumneavoastră era justeţe, dacă era adevăr, dacă era de la natură sau dacă nu cumva va fi fost numai un entuziasm cerebral? Ce credeţi: o femeie a fost iertată la templu, o femeie la fel ca asta, dar nu i s-a spus totuși că bine face, că e demnă de toată stima și respectul, nu? Oare peste trei luni nu v-a șoptit bunul-simţ care-i problema? Da, admit că acum e nevinovată – nu insist, pentru că nu vreau –, dar oare toate aventurile ei pot justifica mândria insuportabilă, diabolică, egoismul ei atât de insolent, de avid? Iertaţi-mă, prinţe, merg poate prea departe, dar — Da, tot ce-i posibil Poate că aveţi dreptate, bâigui din nou prinţul E într-adevăr foarte iritată și aveţi dreptate, desigur, dar — Merită să fie compătimită? Asta vreţi să spuneţi, bunul meu prinţ? Dar din compătimire pentru ea și pentru a-i da satisfacţie e oare posibil s-o faceţi de rușine pe cealaltă fată, superbă și pură, s-o înjosiţi în ochii aceia trufași și plini de ură? După una ca asta, până unde poate ajunge compătimirea? Știţi și dumneavoastră că e o exagerare incredibilă la mijloc! E oare posibil ca, iubind o fată, s-o înjosiţi astfel în faţa rivalei, s-o părăsiţi de dragul celeilalte, sub privirile aceleiași rivale, după ce dumneavoastră înșivă i-aţi cerut mâna cât se poate de onest",
    "1501": " și doar i-aţi cerut mâna, i-aţi făcut propunerea de căsătorie de faţă cu părinţii și surorile ei! După toate astea, daţi-mi voie să vă întreb, mai puteţi fi numit om cinstit? Și oare n-aţi înșelat-o pe această fată divină, asigurând-o că o iubiţi? — Da, aveţi dreptate, ah, simt că vina e a mea! rosti prinţul cuprins de o negrăită tristeţe — Și credeţi că e de-ajuns atât? strigă cu indignare Evgheni Pavlovici Credeţi că-i suficient doar să strigaţi: „ah, vina e a mea!“? Vina e a dumneavoastră, dar singur vă încăpăţânaţi! Și unde v-a fost atunci inima, inima dumneavoastră „creștinească“? Doar i-aţi văzut chipul în momentul acela: oare suferea mai puţin decât cealaltă, decât femeia aceea a dumneavoastră, care v-a despărţit? Și, dacă aţi văzut, cum aţi îngăduit să se întâmple? Cum? — Păi n-am îngăduit nimic",
    "1502": " bâigui nefericitul prinţ — Cum n-aţi îngăduit? — Zău că n-am îngăduit nimic Nici acum nu înţeleg cum s-a întâmplat am vrut s-o ajung din urmă pe Aglaia Ivanovna, dar Nastasia Filippovna a leșinat; apoi, nici acum nu mi se dă voie s-o întâlnesc pe Aglaia Ivanovna — N-are a face! Trebuia să fugiţi după Aglaia, chiar dacă cealaltă zăcea în leșin! — Da da, trebuia dar ea ar fi murit! S-ar fi sinucis, n-o cunoașteţi și oricum i-aș fi povestit pe urmă totul Aglaiei Ivanovna și Vedeţi dumneavoastră, Evgheni Pavlovici, îmi dau seama că, se pare, nu știţi totul Ia spuneţi-mi, de ce nu mi se dă voie s-o văd pe Aglaia Ivanovna? I-aș explica totul Vedeţi dumneavoastră: amândouă și-au spus atunci cu totul altceva, au aruncat vorbe pe care nu trebuia să le spună și de asta a ieșit așa",
    "1503": " Nu pot nicidecum să vă explic, dar, poate, Aglaiei i-aș fi explicat Ah, Doamne-Dumnezeule! Îmi spuneţi de chipul ei în clipa când a ieșit în fugă atunci o, Dumnezeule, mi-l amintesc! Hai, să mergem! spuse el și-l trase deodată de mânecă pe Evgheni Pavlovici, sărind grăbit din loc — Unde? — Să mergem la Aglaia Ivanovna, chiar acum să mergem! — V-am spus doar că a plecat deja din Pavlovsk, și la ce bun am merge? — Ea o să înţeleagă, o să înţeleagă! bâigui prinţul, împreunându-și mâinile a implorare O să înţeleagă că nu așa stau lucrurile, ci cu totul altfel! — Cum cu totul altfel? Doar vă însuraţi, nu-i așa? — M-da mă însor Da, mă însor! — Și-atunci cum e altfel? — O, nu, e altfel, altfel! N-are importanţă că mă însor, asta nu înseamnă nimic! — Cum n-are importanţă și nu înseamnă nimic? Doar nu-i un fleac, nu? Vă însuraţi cu femeia pe care o iubiţi ca s-o faceţi fericită, iar Aglaia Ivanovna vede și știe asta",
    "1504": " Cum să nu aibă importanţă? — S-o fac fericită? O, nu! Mă însor pur și simplu; ea vrea; de fapt, nici nu-i mare lucru că mă însor: eu Nu, n-are importanţă! Altfel ar fi murit negreșit Văd acum că măritișul ei cu Rogojin era o nebunie! Acum am înţeles ceea ce nu înţelegeam mai înainte și vedeţi dumneavoastră: când stăteau amândouă faţă în faţă, n-am putut suporta atunci chipul Nastasiei Filippovna Nu știţi, Evgheni Pavlovici (șopti el coborând misterios glasul), asta n-am mai spus-o nimănui, niciodată, nici măcar Aglaiei, dar nu pot suporta chipul Nastasiei Filippovna Adineaori aţi spus adevărul despre serata aceea de la Nastasia Filippovna; dar aţi lăsat să vă scape un lucru, pentru că nu-l știţi: m-am uitat la chipul ei! Încă de dimineaţă, văzându-i portretul, nu-l puteam suporta Uite, Vera Lebedeva are ochii cu totul altfel; mie",
    "1505": " îmi e frică de chipul ei! adăugă el extrem de înspăimântat! — Vă e frică? — Da, e nebună! șopti prinţul, pălind — Asta o știţi sigur? întrebă Evgheni Pavlovici extrem de curios — Da, sigur De-acum o știu sigur Acum, în ultimele zile, m-am convins de asta! — Atunci de ce v-o faceţi cu mâna dumneavoastră? strigă speriat Evgheni Pavlovici Deci, vă însuraţi fiindcă aveţi o spaimă? Nu mai înţeleg nimic Poate că nici n-o iubiţi? — O, nu, o iubesc din tot sufletul! E doar un copil; acum nu-i decât un copil! O, nu știţi nimic! — Și în același timp o asiguraţi pe Aglaia Ivanovna de dragostea dumneavoastră? — O, da, da! — Cum vine asta? Adică vreţi să le iubiţi pe amândouă? — O, da, da! — Iertaţi-mă, prinţe, dar nu știţi ce faceţi! Dezmeticiţi-vă! — Fără Aglaia, eu",
    "1506": " trebuie s-o văd neapărat! Eu eu o să mor curând în somn; credeam că noaptea asta o să mor în somn O, dacă Aglaia ar ști, dacă ar ști totul adică neapărat totul Pentru că aici trebuie să știi totul, ăsta-i lucrul cel mai important! De ce niciodată nu putem afla totul despre celălalt, când e nevoie de asta, când celălalt e de vină! De fapt, nu mai știu ce spun, m-am încurcat; m-aţi uluit teribil Și chiar e posibil să arate la faţă la fel ca atunci când a fugit? O, da, sunt vinovat! Cel mai probabil e că eu sunt vinovat de toate! Încă nu știu care mi-e vina, dar sunt vinovat Există aici ceva ce nu vă pot explica, Evgheni Pavlovici, și cuvintele îmi lipsesc, dar",
    "1507": " Aglaia Ivanovna o să înţeleagă! O, întotdeauna am crezut că o să înţeleagă! — Nu, prinţe, nu o să înţeleagă! Aglaia Ivanovna v-a iubit ca o femeie, ca un om nu ca un spirit abstract Și uite ce cred eu, sărmane prinţ: cel mai sigur e că niciodată n-aţi iubit-o nici pe una, nici pe cealaltă! — Nu știu se prea poate, se prea poate Aveţi dreptate în multe privinţe, Evgheni Pavlovici Sunteţi extrem de inteligent, Evgheni Pavlovici Ah, iar începe să mă doară capul, haideţi să mergem la ea! Pentru Dumnezeu! — V-am spus doar că a plecat din Pavlovsk E la Kolmino — Să mergem chiar acum la Kolmino! — Im-po-si-bil! spuse tărăgănat Evgheni Pavlovici, ridicându-se — Ascultaţi, îi scriu o scrisoare, duceţi-i scrisoarea! — Nu, prinţe, nu! Scutiţi-mă de asemenea comisioane, nu pot! Se despărţiră",
    "1508": " Evgheni Pavlovici plecă cu niște convingeri ciudate; după părerea lui, prinţul nu era chiar în toate minţile Și ce o fi însemnând acel chip, de care se teme și pe care îl iubește atât? Și, în același timp, poate că într-adevăr va muri fără Aglaia, așa că e posibil ca Aglaia să nu afle niciodată cât de mult o iubește! Ha-ha! Și cum să iubești două femei deodată? Cu două feluri diferite de dragoste? Curios bietul idiot! Ce se va alege de-acum de el? Xtc \"X\" Totuși, prinţul nu a murit înainte de nunta sa, nici aievea, nici “în somn“, cum îi prevestise lui Evgheni Pavlovici Poate că într-adevăr nu dormea bine și avea vise urâte; dar în timpul zilei, printre oameni, părea îmbunat și chiar mulţumit, uneori era foarte îngândurat, dar asta numai când rămânea singur Zoreau cu nunta, care era fixată cam la o săptămână după vizita lui Evgheni Pavlovici",
    "1509": " În condiţiile acestei grabe, chiar și cei mai buni prieteni ai prinţului, dacă i-ar fi avut, ar fi trebuit să se simtă decepţionaţi ca urmare a tentativelor de „a-l salva“ pe nefericitul ţicnit Se zvonea că vizita lui Evgheni Pavlovici se datora în parte generalului Ivan Feodorovici și consoartei sale, Lizaveta Prokofievna Însă dacă amândoi, din nemărginita bunătate a inimii lor, puteau să dorească a-l salva de la pierzanie pe bietul smintit, trebuiau, desigur, să se limiteze la această palidă tentativă: nici situaţia lor, nici poate dispoziţia sufletească (lucru firesc) nu puteau corespunde unor eforturi mai serioase Am amintit faptul că până și cei din anturajul prinţului se revoltaseră întrucâtva împotriva lui De altfel, Vera Lebedeva se limitase la niște lacrimi vărsate în singurătate și la hotărârea de a sta mai mult acasă, trecând pe la prinţ mai rar decât altădată În acest timp, Kolea se ocupa de înmormântarea tatălui său; bătrânul murise din pricina unui nou atac de apoplexie, la vreo zece zile după cel dintâi",
    "1510": " Prinţul împărtăși din plin durerea familiei și în primele zile petrecu ore întregi la Nina Alexandrovna; a fost la înmormântare și la biserică Mulţi remarcară că cei prezenţi în biserică îl întâmpinaseră și îl petrecuseră cu șoapte involuntare; același lucru se întâmpla și pe străzi, și în parc: când trecea pe jos sau în caleașcă, se auzea rumoare, i se rostea numele, era arătat cu degetul, era pomenită Nastasia Filippovna Curioșii o căutaseră și la înmormântare, dar ea nu luase parte Nu fusese la înmormântare nici căpităneasa, pe care Lebedev reușise totuși s-o oprească și s-o concedieze Slujba de prohod îi produse prinţului o impresie puternică și dureroasă; drept răspuns la o întrebare, îi șopti lui Lebedev că asistă pentru prima oară la un prohod ortodox și că își mai amintește doar de un prohod văzut în copilărie într-o biserică de ţară — Da, parcă cel din sicriu n-ar fi omul pe care, nu de mult, îl alesesem drept președinte, vă mai amintiţi? îi șopti Lebedev prinţului",
    "1511": " Pe cine căutaţi? — Așa, nu-i nimic, mi s-a părut — Nu cumva pe Rogojin? — Cum, e aici? — Da, e în biserică — Parcă i-aș fi văzut ochii mai adineaori, bâigui prinţul tulburat Cum se face la ce bun? L-a invitat familia? — Nici prin cap nu le-a trecut E aproape un necunoscut pentru ei Dar aici sunt oameni fel de fel, public, ce mai Dar de ce vă miraţi atât? Acum mă întâlnesc des cu el; l-am întâlnit aici, la Pavlovsk, de vreo patru ori în ultima săptămână — Eu nu l-am mai văzut niciodată de atunci, îngăimă prinţul Deoarece nici Nastasia Filippovna nu-i spusese că s-a întâlnit vreodată cu el „de atunci“, prinţul trase acum concluzia că Rogojin, din anumite motive, se ferea să dea ochii cu ei Toată ziua fu stăpânit de o îngândurare profundă; Nastasia Filippovna, dimpotrivă, a fost neobișnuit de veselă în toată ziua și seara aceea",
    "1512": " Kolea, care se împăcase cu prinţul încă înainte de moartea tatălui său, îi propuse să-i ia cavaleri de onoare (date fiind importanţa și urgenţa situaţiei) pe Keller și pe Burdovski Garantă pentru Keller că se va comporta decent și, poate, „va fi de folos“, iar despre Burdovski nici nu mai avu ce spune, omul fiind liniștit și modest Nina Alexandrovna și Lebedev îi făcură prinţului observaţia că, dacă nunta tot era hotărâtă, ce rost avea ca s-o facă la Pavlovsk, ba încă în sezonul de vilegiatură, monden, într-un mod atât de public? N-ar fi mai bine la Petersburg și chiar acasă? Prinţul înţelegea prea bine unde băteau toate aceste spaime; dar răspunse scurt și simplu că așa ţine neapărat Nastasia Filippovna A doua zi își făcu apariţia în faţa prinţului și Keller, înștiinţat între timp că va fi cavaler de onoare Înainte de a intra, se opri în ușă și, de îndată ce-l văzu pe prinţ, își ridică în sus mâna dreaptă cu arătătorul dezdoit și strigă sub formă de jurământ: — Nu beau! Apoi se apropie de prinţ, îi strânse tare și-i scutură amândouă mâinile și-i declară că, desigur, la început, de îndată ce a auzit, a fost împotrivă, lucru pe care l-a și spus în gura mare la masa de biliard, și nu din alt motiv decât acela că-i hărăzise și se aștepta în fiecare zi, cu nerăbdare prietenească, să-l vadă însurat măcar cu prinţesa de Rohan; dar acum vede și el că prinţul gândește de cel puţin douăsprezece ori mai cumsecade decât ei toţi „la un loc“! Căci lui nu-i trebuie nici strălucire, nici bogăţie și nici măcar onoruri, ci doar dreptatea! „Dar canaliile și netrebnicii judecă altfel; în oraș, prin case, la reuniuni, în vile, la concerte, în bodegi, la mesele de biliard se discută numai și numai despre apropiatul eveniment",
    "1513": " Am auzit că unii chiar vor să iște sub ferestre un charivari* și asta, ca să zic așa, chiar în prima noapte! Prinţe, dacă aveţi nevoie de pistolul unui om onest, sunt gata să trag vreo jumătate de duzină de focuri ca să-i fac să se răzgândească, înainte ca dumneavoastră să vă ridicaţi a doua zi dimineaţă din patul nupţial“ Îl sfătui, de asemenea, temându-se că la ieșirea din biserică se vor îmbulzi prea mulţi însetaţi, să aibă pregătită în curte o pompă de incendiu; dar Lebedev se împotrivi: „Casa, cică, ar dărâma-o în cazul pompei de incendiu“ — Acest Lebedev umblă cu intrigi împotriva dumneavoastră, zău așa, prinţe! Dacă vă puteţi închipui, vor să vă ia sub tutela statului cu tot ce aveţi, cu libertatea și banii, adică cu cele două obiecte prin care fiecare dintre noi se deosebește de un patruped! Am auzit, cu urechile mele am auzit! Ãsta-i adevărul gol-goluţ! Prinţul își aminti că și el parcă auzise ceva în genul acesta, dar, firește, nu dăduse nici o atenţie",
    "1514": " Și acum, râse doar și uită din nou Într-adevăr, Lebedev făcuse niște demersuri câtva timp; calculele acestui om luau parcă întotdeauna naștere din inspiraţie și, datorită înflăcărării lui de prisos, se complicau, se ramificau și se îndepărtau în toate părţile de punctul iniţial; iată de ce prea puţine îi reușeau în viaţă Când veni mai apoi, deja aproape de ziua nunţii, ca să se căiască (avea obiceiul de a veni neapărat să se căiască faţă de cei împotriva cărora uneltea, mai ales dacă intrigile nu-i izbuteau), îi declară prinţului că s-a născut pentru a fi un Talleyrand83 și nu știe cum de a rămas doar un Lebedev Apoi îi dezvălui întregul joc, trezindu-i prinţului tot interesul După cum spunea singur, începuse prin a căuta protecţia unor persoane sus-puse, pe care ar fi putut să se sprijine la nevoie, și se dusese la generalul Ivan Feodorovici",
    "1515": " Generalul Ivan Feodorovici se arătase nedumerit, îi dorise „tânărului“ tot binele, dar declarase că „oricât de mult ar dori să-l salveze, ar fi o indecenţă din partea lui să intervină în acest caz“ Lizaveta Prokofievna nu voise nici să audă, nici să vadă nimic; Evgheni Pavlovici și prinţul Ș se mărginiseră a da doar din mâini, în semn că nu vor să se amestece Dar el, Lebedev, nu-și pierduse curajul și se consultase cu un jurist foarte abil, un bătrânel onorabil, bun prieten și aproape binefăcător al său; acesta conchisese că treaba este cu desăvârșire realizabilă, numai să existe martori competenţi, care să susţină dezechilibrul mintal și absoluta demenţă și, mai cu seamă, era nevoie de protecţia unor persoane sus-puse Lebedev nu se descurajase nici de data aceasta și chiar îi adusese prinţului un doctor, care era și el bătrân și onorabil, vilegiaturist, cu ordinul Sfintei Anna la gât, doar pentru ca acesta să poată studia, ca să zicem așa, locul, să-l cunoască pe prinţ și deocamdată neoficial, ci, ca să zicem așa, amical, să-i spună la ce concluzie a ajuns",
    "1516": " Prinţul își amintea de această vizită a doctorului; își amintea că Lebedev, în ajun, se ţinuse scai de capul lui spunându-i că-i bolnav, și, când prinţul refuzase categoric intervenţia medicinei, apăruse deodată cu doctorul, sub pretextul că tocmai veneau amândoi de la domnul Terentiev, care se simţea foarte rău, și că doctorul are să-i comunice prinţului ceva despre bolnav Prinţul îl lăudase pe Lebedev și-l primise pe doctor extrem de binevoitor De îndată începuseră să vorbească despre bolnav; doctorul îl rugase să-i relateze amănunţit scena cu sinuciderea, și prinţul îl captivă cu povestirea și cu explicaţiile pe care i le dădu asupra incidentului Vorbiseră și despre clima Petersburgului, despre boala prinţului, despre Elveţia, despre Schneider Prin expunerea sistemului de tratament al lui Schneider și cu povestirile sale, prinţul ajunsese să-i trezească doctorului interesul până într-atât, încât acesta stătuse la el vreo două ore; în acest timp, fuma excelentele ţigări de foi ale prinţului, iar din partea lui Lebedev își făcuse apariţia un lichior de fructe foarte bun, adus de Vera, iar doctorul, cu toate că era însurat și avea familie, se apucase să-i facă fetei niște complimente atât de deplasate, încât aceasta se indignase profund",
    "1517": " Se despărţiseră prieteni La plecare, doctorul îi spusese lui Lebedev că, dacă toţi oamenii de felul prinţului ar fi luaţi sub tutelă, atunci pe cine s-ar mai cădea să ia drept curatori? Iar la relatarea în tragic a lui Lebedev despre evenimentul ce urma să aibă loc în curând, doctorul clătinase cu viclenie și maliţiozitate din cap și, în cele din urmă, observase că, nemaivorbind de faptul că „oamenii se însoară cu cine-i taie capul“, după câte auzise el, „persoana aceea seducătoare, în afara frumuseţii covârșitoare, mai poate cuceri un om și cu averea ei, deoarece posedă capitaluri de la Toţki și Rogojin, are perle și diamante, șaluri și mobile, și de aceea alegerea care se prefigurează nu dovedește din partea prinţului, ca să spunem așa, prostie deosebită, bătătoare la ochi, ci este semnul chiar al unei dibăcii de om abil și de lume, arată că o face din calcul și, prin urmare, asupra prinţului se poate trage o concluzie total contrară, favorabilă acestuia“",
    "1518": " Această idee îl uimise și pe Lebedev; cu asta se alesese și acum, adăugă el, „acum, în afară de fidelitate și vărsare a sângelui, nu veţi mai vedea nimic de la mine; de aceea am și venit“ În ultimele zile pe prinţ îl deranja și Ippolit, trimiţând prea des după el Familia lui locuia într-o căsuţă din apropiere: copiii, fratele și sora lui Ippolit se bucurau de casa de vacanţă măcar pentru că puteau scăpa de fratele lor refugiindu-se în grădină; în schimb, biata căpităneasă rămânea complet la discreţia lui, fiindu-i victimă întru totul; prinţul trebuia să-i despartă și să-i împace în fiecare zi, și bolnavul continua să-i spună lui „dădacă“, neîndrăznind parcă să-l dispreţuiască în același timp pentru rolul de împăciuitor Era extrem de supărat pe Kolea, fiindcă aproape nu venea pe la el, stând mai întâi în preajma tatălui său aflat pe moarte, iar apoi cu mama care rămăsese văduvă",
    "1519": " În sfârșit, își luă drept ţintă a ironiilor apropiata căsătorie a prinţului cu Nastasia Filippovna și sfârși prin a-l jigni pe prinţ, încât acesta își ieși până la urmă din fire și încetă să-l mai viziteze Peste două zile veni căpităneasa de cu dimineaţă și, cu lacrimi în ochi, îl rugă să vină pe la ei, altfel acela o mănâncă de vie Adăugă că Ippolit dorește să-i destăinuie un mare secret Prinţul se duse Ippolit ţinea să se împace cu el, începu să plângă și, firește, după lacrimile vărsate se înfurie și mai tare, dar nu avu curajul să-și arate ciuda Se simţea foarte rău și toate semnele arătau clar că nu mai avea mult de trăit Nu avea nici un secret în afara rugăminţilor fierbinţi, rostite cu răsuflarea tăiată de emoţie (poate prefăcută) de „a se feri de Rogojin“ „E un om care nu se lasă păgubit de ce a avut; prinţe, el nu-i de teapa noastră; dacă și-a pus ceva în gând, n-o să stea la îndoială",
    "1520": "“ etc, etc Prinţul începu să-i pună întrebări amănunţite, voind să afle de la el fapte concrete; dar fapte concrete nu existau, în afara propriilor sentimente și impresii ale lui Ippolit Spre marea sa satisfacţie, Ippolit sfârși prin a-l speria groaznic pe prinţ La început nu voia să-i răspundă la unele întrebări speciale și doar zâmbea când Ippolit îl sfătuia „să fugă chiar și în străinătate; preoţi ruși se găsesc pretutindeni, și acolo vă puteţi cununa“ Dar în cele din urmă Ippolit încheie cu următoarea idee: „De fapt, mi-e frică numai pentru Aglaia Ivanovna; Rogojin știe cât de mult o iubiţi; dragoste pentru dragoste; i-aţi luat-o pe Nastasia Filippovna, el o va ucide pe Aglaia Ivanovna; chiar dacă acum nu e a dumneavoastră, v-ar fi foarte greu, nu-i așa?“ Își atinse scopul: prinţul plecă deloc în apele lui Avertismentele cu privire la Rogojin le primise chiar în ajunul nunţii",
    "1521": " În acea ultimă seară, prinţul se văzu cu Nastasia Filippovna pentru ultima oară înainte de a merge în faţa altarului; dar Nastasia Filippovna nu fu în stare să-l liniștească, ba, dimpotrivă, în ultimul timp îi amplifica și mai mult tulburarea Altădată, adică cu vreo câteva zile mai înainte, întâlnindu-se cu el, depunea toate eforturile pentru a-l înveseli, se temea teribil de înfăţișarea lui întristată: încercase chiar să-i cânte; cel mai adesea îi povestea toate istorioarele comice pe care și le amintea Mai întotdeauna, prinţul se prefăcea că râde din toată inima și uneori chiar râdea într-adevăr de mintea ei sclipitoare și de simţirea senină cu care ea povestea câteodată când se lăsa (și deseori se lăsa) în voia inspiraţiei Văzând râsul prinţului, văzând impresia produsă asupra lui, ea se entuziasma și începea să fie mândră de ea însăși Dar acum tristeţea și îngândurarea ei creșteau aproape de la o oră la alta",
    "1522": " Părerile lui despre Nastasia Filippovna erau clare, altfel, firește, acum totul i s-ar fi părut misterios și de neînţeles Dar el credea cu sinceritate că ea încă mai poate reînvia Nu minţise deloc când îi spusese lui Evgheni Pavlovici că o iubește sincer și întru totul, și dragostea lui pentru ea includea într-adevăr ceva ca o atracţie pe care o resimţi faţă de un biet copil bolnav, pe care este greu și chiar imposibil să-l lași de capul lui Nu-și explica sentimentele în faţa nimănui și chiar nu-i plăcea să vorbească de asta în cazurile când discuţia nu putea fi evitată; iar cu Nastasia Filippovna, când erau împreună, nu discutase niciodată despre „sentimente“, ca și cum amândoi și-ar fi dat cuvântul să nu o facă La conversaţia lor obișnuită, veselă și însufleţită, putea lua parte oricine Daria Alexeevna avea să povestească după aceea că în tot acest timp, privindu-i, îi admirase și se bucurase de ei",
    "1523": " Dar tot această părere pe care și-o formase despre starea sufletească și mintală a Nastasiei Filippovna îl scutea în parte și de multe alte nedumeriri Acum ea era o femeie total schimbată, în comparaţie cu cea pe care o cunoscuse cu trei luni în urmă Acum, de pildă, nu se mai întreba de ce fugise ea atunci de măritișul cu el, cu lacrimi, blesteme și reproșuri, iar acum insistă ca nunta să aibă loc cât mai curând „Deci, acum nu se mai teme, ca atunci, că mă va face nefericit măritându-se cu mine“, se gândea prinţul În ochii lui, această încredere în sine, renăscută atât de repede, nu putea să fie firească la ea Totuși, această încredere nu putea proveni numai din ura pentru Aglaia: Nastasia Filippovna avea disponibilităţi mai profunde de simţire Doar nu cumva la mijloc va fi fost spaima pentru soarta care o aștepta alături de Rogojin? Pe scurt, putea fi vorba de toate aceste motive, laolaltă cu multe altele; dar pentru el era cât se poate de clar ceea ce bănuia de mult, și anume faptul că bietul ei suflet bolnav nu mai rezistase",
    "1524": " Toate acestea, deși, în felul lor, îl scuteau de nedumeriri, nu puteau să-i ofere nici calm, nici odihnă în tot acest timp Uneori parcă se străduia să nu se gândească la nimic; căsătoria, se pare, o considera într-adevăr drept o formalitate lipsită de importanţă; nu prea punea preţ pe propriul său destin În ce privește obiecţiile de tipul discuţiei cu Evgheni Pavlovici, nu putea răspunde absolut nimic și se simţea cu totul lipsit de competenţă, așa că evita orice convorbire în acest sens De altminteri, remarcase că Nastasia Filippovna știa și înţelegea prea bine ce însemna Aglaia pentru el Nu spunea nimic, dar el îi vedea „chipul“ atunci când îl surprindea uneori, la început, pregătindu-se să meargă la Epancini După plecarea din oraș a acestora, se înseninase la faţă de bucurie Cu toată lipsa lui de spirit de observaţie și de intuiţie, pe prinţ începuse să-l alarmeze gândul că Nastasia Filippovna ar fi în stare să pună la cale un scandal, ca s-o determine pe Aglaia să părăsească Pavlovskul",
    "1525": " Vorbăria și zvonurile despre căsătorie, care se făceau auzite prin toate vilele, erau desigur susţinute în parte și de Nastasia Filippovna, ca să-și irite rivala Întrucât Epancinii erau greu de întâlnit, Nastasia Filippovna, urcându-l odată pe prinţ cu ea în caleașcă, îi poruncise vizitiului să treacă pe sub ferestrele casei de vară a acestora, ceea ce pentru prinţ a fost o surpriză teribilă; de cele întâmplate își dăduse seama, ca de obicei, atunci când era prea târziu, când lucrurile nu mai puteau fi îndreptate, adică în momentul când caleașca trecea prin dreptul ferestrelor Nu spusese nimic, dar două zile după aceea a fost bolnav Nastasia Filippovna n-a mai repetat experienţa În ultimele zile dinaintea nunţii, începuse să fie foarte îngândurată; sfârșea întotdeauna prin a-și învinge tristeţea și se înveselea iarăși, dar era cumva mai potolită, mai puţin zgomotoasă, mai puţin bucuroasă decât cu câteva zile în urmă",
    "1526": " Prinţul își dublă atenţia I se părea curios că ea nu deschisese niciodată vorba despre Rogojin Numai o dată, cu vreo cinci zile înainte de nuntă, venise la el un om trimis de Daria Alexeevna, care îi spusese să vină imediat, deoarece Nastasia Filippovna se simte foarte rău O găsise într-o stare vecină cu nebunia: gemea, tremura, striga că Rogojin s-a ascuns în grădină, chiar în casa lor, că o va ucide în timpul nopţii că o va înjunghia! Toată ziua nu se putuse potoli Dar în aceeași seară, când prinţul trecuse pentru câteva clipe pe la Ippolit, căpităneasa, care tocmai se întorsese din oraș, unde avusese niște treburi, îi povesti că în cursul zilei, la locuinţa ei din Petersburg, o vizitase Rogojin care îi pusese felurite întrebări despre ceea ce se întâmpla la Pavlovsk La întrebarea prinţului privitoare la ora vizitei lui Rogojin, căpităneasa îi indicase aproape același ceas, când Nastasiei Filippovna i se năzărise că l-ar fi zărit la ea în grădină",
    "1527": " Lucrurile se explicau printr-un simplu miraj; Nastasia Filippovna venise apoi personal la căpităneasă să se informeze în amănunţime și se calmase cu desăvârșire În ajunul nunţii, prinţul o lăsă pe Nastasia Filippovna cuprinsă de o mare însufleţire: de la modista din Petersburg sosiseră toaletele pentru a doua zi, rochia de mireasă, voalul și toate celelalte Prinţul nu se așteptase ca toaletele s-o bucure într-o asemenea măsură; le lăudă pe toate, și laudele lui o făceau și mai fericită Dar ea lăsă să-i scape ceva: auzise deja că orașul era indignat, că niște derbedei puneau într-adevăr la cale un charivari, cu muzică și, zice-se, cu niște versuri dinadins ticluite, iniţiativă încurajată, se pare, de tot restul societăţii Tocmai de aceea ţinea acum să-și ridice fruntea și mai sus în faţa lor, să-i eclipseze prin bunulgust și bogăţia toaletei și: „N-au decât să strige, să fluiere dacă vor avea curaj!“",
    "1528": " Numai gândindu-se la asta ochii ei scânteiau Avea un vis tainic, pe care nu-l spunea cu voce tare: spera că Aglaia sau vreo persoană trimisă de ea anume se va afla incognito în mulţime, la biserică, privind și văzând totul, și de aceea se pregătea în sinea ei Stăpânită de aceste gânduri, își luă rămas-bun de la prinţ pe la ora unsprezece seara; dar nu bătuse de miezul nopţii și veni în fugă un om trimis de Daria Alexeevna, transmiţându-i „să vină repede, că-i de rău“ Prinţul își găsi logodnica încuiată în dormitor, plânsă, disperată, isterizată; mult timp nu auzi ce i se spunea prin ușa încuiată, în sfârșit deschise, îl lăsă numai pe prinţ să intre, încuie ușa la loc și căzu în genunchi în faţa lui (cel puţin așa avea să susţină pe urmă Daria Alexeevna, care apucase să zărească ceva) — Ce fac? Ce fac? Ce fac eu din tine! exclama ea, tremurând și îmbrăţișându-i picioarele",
    "1529": " Prinţul rămase la ea o oră întreagă; nu știm ce anume au vorbit Daria Alexeevna povestea că s-au despărţit peste o oră împăcaţi și fericiţi În aceeași noapte prinţul trimise pe cineva să se intereseze cum stau lucrurile, dar Nastasia Filippovna adormise A doua zi dimineaţă, înainte ca ea să se fi trezit, la Daria Alexeevna apărură încă doi curieri trimiși de prinţ și abia celui de-al treilea i se porunci să-i transmită că “în jurul Nastasiei Filippovna roiesc o mulţime de modiste și coafori din Petersburg, că proasta dispoziţie din ajun a dispărut fără urmă, că e preocupată, așa cum se și cade ca o femeie atât de frumoasă să fie preocupată, de toaleta cu care va merge la altar și că acum, în clipa aceea, se desfășoară un congres extraordinar privitor la briliantele pe care trebuie să și le pună și cum anume urmează să și le pună“",
    "1530": " Prinţul se liniști cu totul Întreaga anecdotă ulterioară despre această nuntă avea să fie povestită mai apoi de către oameni informaţi, relatarea fiind, se pare, exactă: Cununia era fixată pentru ora opt seara Nastasia Filippovna era gata încă de la șapte Pe la ora șase, încetul cu încetul, pâlcuri de gură-cască începuseră să se adune prin preajma vilei lui Lebedev, dar mai ales în dreptul casei Dariei Alexeevna; de la șapte începuse să se umple și biserica Vera Lebedeva și Kolea erau teribil de îngrijoraţi din pricina prinţului; totuși, aveau multe treburi acasă: supravegheau pregătirea odăilor prinţului în vederea primirii și tratării invitaţilor De altfel, după cununie nu era prevăzută o reuniune numeroasă; în afara persoanelor de care era nevoie pentru a fi martore la ceremonia căsătoriei, Lebedev îi invitase pe soţii Ptiţân, pe Ganea, pe doctorul cu ordinul Sfintei Anna la gât, pe Daria Alexeevna",
    "1531": " Prinţul se arată curios faţă de Lebedev, întrebându-l cum de i-a trecut prin cap să-l invite pe doctor, „un ins aproape necunoscut“, la care Lebedev îi răspunse mulţumit de sine: „Are ordinul la gât, înseamnă că-i persoană respectabilă, l-am chemat de ochii lumii“, făcându-l pe prinţ să râdă Keller și Burdovski, cu fracuri și mănuși, arătau foarte decent; numai Keller îi mai alarma pe prinţ și pe cele câteva persoane de încredere ale sale cu unele făţișe înclinaţii belicoase, întrucât privea cu ostilitate mulţimea de gură-cască, care se adunase în faţa casei În sfârșit, la ora șapte și jumătate, prinţul urcă în trăsură și porni spre biserică Să remarcăm că dinadins nu voise să fie trecută cu vederea vreuna dintre datinile și uzanţele încetăţenite; totul se făcea pe faţă, deschis și „cum se cuvine“ La biserică, trecând prin mulţime în rumoarea neîntreruptă de șoapte și exclamaţii ale publicului, condus de Keller, care arunca în dreapta și în stânga priviri ameninţătoare, prinţul se retrase pentru moment în altar, iar Keller se duse după mireasă; în dreptul pridvorului Dariei Alexeevna, găsi o mulţime care nu era doar de două sau de trei ori mai numeroasă decât la prinţ, ci poate chiar de trei ori mai obraznică",
    "1532": " Urcând treptele, auzi niște exclamaţii pe care nu le mai putu suporta și chiar dăduse să se adreseze publicului cu intenţia de a rosti discursul cuvenit, dar, din fericire, îl opriră Burdovski și Daria Alexeevna în persoană, care fugise din pridvor; îl apucară amândoi pe Keller și-l traseră cu sila înăntru Keller era iritat și se grăbea Nastasia Filippovna se ridică, se mai privi o dată în oglindă, făcu observaţia – cu un zâmbet „strâmb“, cum avea să se exprime mai apoi Keller – că e „palidă ca un mort“, făcu o mătanie smerită în faţa icoanei și ieși în pridvor Apariţia ei fu întâmpinată cu mare zarvă Ce-i drept, în prima clipă se făcură auzite râsete, aplauze, chiar fluierături admirative; dar tot peste o clipă răsunară și alte voci: — Ce frumuseţe de femeie! — Nu e ea nici prima, nici ultima! — Pirostriile acoperă totul, proștilor! — Nu mai găsiţi și în altă parte o asemenea frumuseţe, ura! strigau cei din apropiere",
    "1533": " — Prinţesă! Pentru așa prinţesă sufletul mi l-aș vinde! strigă un conţopist „O noapte dă-mi, cu preţul vieţii!“84 Într-adevăr, la ieșire, Nastasia Filippovna era albă ca varul la faţă; dar ochii ei mari și negri străluceau spre mulţime ca doi cărbuni aprinși; acestei priviri gloata nu putu să-i reziste; indignarea se transformă în strigăte de admiraţie Se deschisese de-acum portiera trăsurii, Keller îi oferise de-acum miresei braţul, când ea scoase subit un ţipăt și, din pridvor, se repezi de-a dreptul în mijlocul mulţimii Toţi însoţitorii încremeniră de uimire, gloata se feri în lături din faţa ei și, deodată, la cinci-șase pași de pridvor, își făcu apariţia Rogojin Din mulţime, Nastasia Filippovna îi surprinsese privirea Ajunse în fugă până la el ca smintită și îl apucă de amândouă mâinile — Scapă-mă! Du-mă de-aici! Unde vrei, chiar acum! Rogojin o luă aproape în braţe și o duse la trăsură",
    "1534": " Apoi, într-o clipă, scoase din portofel o bancnotă de o sută de ruble și i-o întinse vizitiului — La gară! Dacă prindem trenul, mai capeţi o sută! Sări și el în trăsură lângă Nastasia Filippovna și închise portiera Vizitiul nu mai stătu deloc pe gânduri și șfichiui caii Ulterior, Keller avea să pună totul pe seama surprizei: „Încă o secundă și mi-aș fi venit în fire, n-aș fi lăsat să se întâmple!“ explica el, povestind incidentul Împreună cu Burdovski, sări în altă trăsură, care se nimerise acolo, dar pe drum se răzgândi, spunând că: “în tot cazul, e prea târziu! N-ai cum s-o întorci cu de-a sila!“ — Nici prinţul n-ar vrea! hotărî și Burdovski, care era zguduit Iar Rogojin și Nastasia Filippovna ajunseră la gară la timp Coborând din trăsură, cu o clipă înainte de a urca în tren, Rogojin apucă să oprească o trecătoare, o fată îmbrăcată cu o mantilă neagră, veche, dar decentă, și cu o broboadă de mătase pe cap",
    "1535": " — Ia cincizeci de ruble pentru mantila dumitale! spuse el deodată, întinzându-i fetei banii În timp ce aceasta era pe cale să se mire, în timp ce se pregătea să înţeleagă, el îi strecură banii în palmă, îi scoase mantila, îi luă basmaua, aruncându-le pe amândouă pe umerii și capul Nastasiei Filippovna Toaleta ei prea luxoasă era prea bătătoare la ochi, ar fi atras atenţia în tren De-abia mai târziu înţelese fata de ce i-au fost cumpărate vechiturile ei de tot nimicul cu un preţ atât de avantajos pentru ea Vestea aventurii ajunsese la biserică neobișnuit de repede Când Keller se îndrepta spre altar, unde îl aștepta prinţul, o sumedenie de oameni pe care nu-i cunoștea absolut deloc îl asaltară ca să-l descoase Mulţimea vorbea tare, clătina din capete, unii chiar râdeau: nimeni nu ieșea din biserică, toţi așteptau să vadă cum va reacţiona mirele la aflarea veștii",
    "1536": " Acesta păli la faţă, dar vestea o primi liniștit, spunând abia auzit: „Mi-era frică; dar la asta nu mă gândeam“ Apoi, după o scurtă pauză, adăugă: „De altfel în starea ei e cât se poate de firesc“ Mai târziu, Keller avea să califice acest răspuns drept „filosofie fără precedent“ După toate aparenţele, la ieșirea din biserică prinţul era calm și vioi; cel puţin așa au remarcat mulţi și au povestit după aceea Se părea că voia să ajungă acasă cât mai repede și să rămână singur; dar n-avu parte de singurătate Îl urmară în cameră unii dintre invitaţi, printre care se aflau Ptiţân, Gavrila Ardalionovici, însoţiţi de doctor, care nici el n-avea de gând să plece Pe deasupra, casa era literalmente asediată de inși care n-aveau ce face Încă înainte de a traversa terasa, prinţul auzi cum Keller și Lebedev intrară într-o gâlceavă crâncenă cu niște oameni absolut necunoscuţi, care păreau slujbași cu grade destul de mari și ţineau morţiș să pătrundă pe terasă",
    "1537": " Prinţul se apropie de ei, întrebă care-i problema, îndepărtându-i politicos pe Lebedev și pe Keller și i se adresă cu delicateţe unui domn cărunt și corpolent, care se oprise pe treptele pridvorului, în fruntea câtorva alţi doritori; îl invită să-l onoreze cu vizita sa Domnul se fâstâci, dar, totuși, intră; îl urmă altul, încă unul Din toată mulţimea se găsiră vreo șapte sau opt vizitatori, care intrară, străduindu-se să pară cât mai degajaţi; dar alţi amatori nu se mai arătară și curând tot mulţimea începu să-i vorbească ea însăși, de rău pe înfigăreţi Celor intraţi li se oferiră scaune, începu discuţia, se servi ceaiul și toate acestea extrem de decent, modest, lucru ce-i miră întrucâtva pe cei care se autoinvitaseră Desigur, au existat câteva tentative de a face discuţia mai picantă și de a o îndrepta spre tema „corespunzătoare“; au fost puse câteva întrebări indiscrete, s-au făcut câteva observaţii “îndrăzneţe“",
    "1538": " Prinţul le răspunse tuturor atât de simplu și de binevoitor și, în același timp, cu atâta demnitate, cu atâta încredere în decenţa vizitatorilor, încât întrebările indiscrete încetară de la sine Puţin câte puţin, discuţia începea să devină aproape serioasă Un domn, agăţându-se de o vorbă scăpată de cineva, se jură deodată, extrem de indignat, că nu-și va vinde moșia orice s-ar întâmpla, că, dimpotrivă, va aștepta până la capăt, deoarece “întreprinderea e mai bună decât banii“: „iată, stimate domn, puteţi afla în ce constă sistemul meu economic“ Întrucât i se adresa prinţului, acesta îl lăudă cu înflăcărare, cu toate că Lebedev îi șoptise la ureche că domnul respectiv era sărac lipit pământului și că n-avusese sfoară de moșie la viaţa lui Trecu o oră, ceaiul fusese băut și, în sfârșit, după ceai, musafirilor li se făcu jenă să mai rămână Doctorul și domnul cărunt își luară un călduros rămas-bun de la prinţ; de fapt și despărţirea de ceilalţi a fost înflăcărată și zgomotoasă",
    "1539": " Se rostiră urări și opinii de tipul că „n-are rost să-i pară rău, că poate e mai bine așa“ și altele Ce-i drept, s-au făcut și tentative de a cere șampanie, dar cei mai în vârstă dintre oaspeţi îi opriră pe cei tineri După ce plecară cu toţii, Keller se aplecă spre Lebedev și-i șopti la ureche: „Eu și cu tine am fi făcut tărăboi, s-ar fi lăsat cu o încăierare, ne-am fi scărmănat bine cu ei, ar fi venit poliţia; uite că el și-a câștigat prieteni noi, ba încă ce prieteni, îi cunosc!“ Lebedev, care era destul de bine „făcut“, oftă și rosti: „A tăinuit celor înţelepţi și cuminţi și le-a descoperit pruncilor, asta am spus-o și mai înainte despre el, dar acum adaug că și pe prunc Dumnezeu l-a ocrotit, l-a salvat de la pierzanie, El și toţi sfinţii Lui!“ În sfârșit, pe la ora zece și jumătate, îl lăsară singur pe prinţ; îl durea capul; Kolea, care îl ajutase să-și schimbe costumul de mire cu hainele de casă plecă ultimul",
    "1540": " Se despărţiră cu căldură Kolea nu se întinse cu vorba despre incident, dar promise că va veni a doua zi mai devreme Mai târziu avea să mărturisească faptul că prinţul nu-l prevenise cu nimic la ultima despărţire Curând în casă nu mai rămase aproape nimeni: Burdovski se duse la Ippolit, Keller și Lebedev plecară și ei undeva Numai Vera Lebedeva mai întârzie câtva timp pentru a reda în pripă camerelor aspectul obișnuit, întrucât fuseseră decorate ca pentru o sărbătoare Înainte de a pleca, aruncă o privire în camera prinţului Ședea cu amândouă coatele sprijinite pe masă, cu faţa îngropată în palme Ea se apropie cu pași ușori și îi puse mâna pe umăr; prinţul o privi nedumerit cam un minut, parcă încercând să și-o amintească; dar amintindu-și și dându-și seama cine-i fata, fu apucat brusc de o tulburare extremă De altfel, totul se încheie cu rugămintea fierbinte și insistentă a prinţului ca Vera să-i bată la ușă a doua zi de dimineaţă, la ora șapte, ca să poată prinde primul tren",
    "1541": " Vera îi promise; prinţul se apucă s-o roage stăruitor să nu spună nimănui; Vera îi făcu și această promisiune și, când deschise ușa ca să plece, prinţul o opri și a treia oară, o luă de mâini, i le sărută, apoi o sărută pe frunte și îi spuse cu o mină „neobișnuită“: „Pe mâine!“ Cel puţin așa avea să susţină Vera mai pe urmă Plecă simţind că îi e foarte frică pentru el A doua zi de dimineaţă se învioră cât de cât când, după ora șapte, bătu în ușa prinţului și-i spuse că trenul de Petersburg pleacă peste un sfert de oră; i se păru că, atunci când îi deschisese, era vioi cu desăvârșire și chiar zâmbitor Prinţul dormise aproape îmbrăcat, dar dormise totuși După părerea lui, era posibil să se întoarcă în aceeași zi Așadar, Vera a fost singura persoană pe care prinţul a găsit de cuviinţă că poate și trebuie s-o înștiinţeze atunci că pleacă din oraș",
    "1542": " XItc \"XI\" Peste o oră era deja la Petersburg, iar la nouă și ceva suna la ușa lui Rogojin Urcase pe scara din faţă și așteptă mult timp în faţa ușii În sfârșit, ușa de la apartamentul bătrânei mame a lui Rogojin se deschise și apăru o servitoare bătrâioară, plăcută la înfăţișare — Parfion Semionovici nu-i acasă, îl anunţă ea din prag Pe cine căutaţi? — Pe Parfion Semionovici — Nu-i acasă Servitoarea îl cerceta pe prinţ cu o curiozitate bizară — Spune-mi cel puţin, a dormit acasă astă-noapte? Și aseară s-a întors singur? Servitoarea continuă să-l privească, dar nu-i răspunse — Nu cumva ieri, aseară, a fost cu el aici Nastasia Filippovna? — Permiteţi să vă întreb, cine sunteţi? — Prinţul Lev Nikolaevici Mâșkin, ne cunoaștem foarte bine — Nu-i acasă",
    "1543": " Servitoarea își plecă ochii în pământ — Dar Nastasia Filippovna? — Nici de dumneaei nu știu nimic — Stai, stai un pic! Când se întoarce? — Nici asta nu pot s-o știu Ușa se închise Prinţul hotărî să revină peste o oră Aruncându-și privirea în curtea din spate, îl văzu pe portar — Parfion Semionovici e acasă? — Acasă — Atunci cum se face că mi-a spus chiar acum cineva că nu-i acasă? — Cineva de la el v-a spus? — Nu, o servitoare a mamei lui Iar la ușa lui Parfion Semionovici am sunat, dar nu mi-a deschis nimeni — Poate să fi plecat, își dădu portarul cu părerea Nu spune nimănui Câteodată ia cheia cu el și odăile rămân încuiate câte trei zile la rând — Știi sigur că ieri a fost acasă? — A fost",
    "1544": " Câteodată intră pe ușa din faţă și nu-l mai vede omul — Dar Nastasia Filippovna n-a fost ieri aici cu el? — Asta n-am cum s-o știu Nu poftește prea des pe la noi Cred că aș fi aflat dacă ar fi poftit Prinţul ieși și se plimbă câtva timp pe trotuar Ferestrele camerelor ocupate de Rogojin erau închise; ferestrele părţii din clădire, în care locuia mama lui, erau aproape toate deschise; ziua era senină, călduroasă; prinţul traversă strada, se opri pe celălalt trotuar să mai privească încă o dată ferestrele: nu numai că erau închise, dar aproape toate aveau storurile albe trase Stătu pe loc cam un minut și – ciudat – i se păru că marginea unui stor se ridică, lăsând pentru o clipă să se vadă și apoi acoperind din nou chipul lui Rogojin Mai așteptă câteva clipe, fu cât pe ce să se întoarcă și să sune din nou, dar se răzgândi și își amână revenirea cu o oră",
    "1545": " „Cine știe, poate mi s-o fi năzărit“ În primul rând, se grăbea acum spre cartierul Izmailovski Polk, la fosta locuinţă a Nastasiei Filippovna Știa că aceasta, mutându-se, la rugămintea lui, de la Pavlovsk cu trei săptămâni în urmă, se stabilise în acest cartier, la o fostă bună cunoștinţă, văduvă de învăţător, femeie cu copii și onorabilă, care dădea cu chirie un apartament bun, mobilat, acesta reprezentând aproape singurul ei mijloc de trai Se putea presupune că, revenind la Pavlovsk, Nastasia Filippovna păstrase apartamentul; cel puţin era cât se poate de probabil că înnoptase în acest apartament, unde, desigur, o condusese Rogojin în seara precedentă Prinţul luă o birjă Pe drum se gândi că de aici ar fi trebuit să înceapă, întrucât e de necrezut ca ea să se fi dus noaptea de-a dreptul la Rogojin Își aminti de cuvintele portarului, care îi spusese că Nastasia Filippovna nu venea des pe acolo",
    "1546": " Dacă și-așa venea rar, ce rost ar fi avut să se oprească acum la Rogojin? Consolându-se astfel și făcându-și curaj, prinţul ajunse în cele din urmă la Izmailovski Polk, mai mult mort decât viu Spre absoluta lui surprindere, în casa văduvei de învăţător nu auziseră nici ieri, nici astăzi de Nastasia Filippovna, dar toţi dădură fuga să se uite la prinţ ca la o minune Toată numeroasa familie a văduvei, alcătuită numai din fetiţe născute fiecare la un an după cealaltă, în vârstă de la cincisprezece la șapte ani, dădu buzna în urma mamei și-l înconjură, căscând gura la el După ele ieși mătușa lor slăbănoagă, gălbejită la faţă, cu o basma neagră pe cap și, în sfârșit, își făcu apariţia bunica fetiţelor, o băbuţă cu ochelari Văduva îl rugă mult să intre și să stea jos, ceea ce prinţul și făcu Își dăduse seama imediat că toate știu foarte bine cine este el, că nunta de ieri nu era un secret pentru ele și că acum mureau de curiozitate și numai din delicateţe nu se apucau să-l descoase despre nuntă și despre minunea că întreabă de cea care n-ar fi trebuit acum să fie decât într-un loc: cu el, la Pavlovsk",
    "1547": " În linii mari, le satisfăcu curiozitatea în legătură cu nunta Începură uimiri, „ah“-uri și exclamaţii, așa că el fu nevoit să le povestească aproape totul, desigur în linii mari În sfârșit, consiliul acelor femei înţelepte și emoţionate decise că, în primul rând și neapărat, prinţul trebuie să bată în ușa lui Rogojin până acesta îi va deschide și să afle de la el veștile cele mai sigure Dacă nu-i acasă (lucru pe care trebuie să-l afle precis) sau n-o să vrea să-i spună, să plece în cartierul Semionovski Polk, la o doamnă, nemţoaică, cunoștinţă de-a Nastasiei Filippovna, care locuiește împreună cu mama ei: poate că, tulburată fiind și dorind să se ascundă, Nastasia Filippovna a rămas peste noapte la ele Prinţul se ridică de pe scaun complet distrus; femeile aveau să povestească pe urmă că „pălise groaznic la faţă“; într-adevăr, aproape că i se tăiau picioarele",
    "1548": " Până la urmă, din ţăcănitul îngrozitor al vocilor, înţelese că femeile încearcă să-l convingă să accepte colaborarea lor și-l întreabă de adresa lui din oraș Prinţul nu avea adresă; îl sfătuiră să se oprească la un hotel Prinţul se gândi și le dădu adresa fostului său hotel, unde avusese criza cu șase săptămâni în urmă Apoi plecă iarăși spre Rogojin De data aceasta nu numai că acesta nu-i deschise, ci și ușa de la apartamentul mamei lui rămase închisă Prinţul coborî în curte și doar cu mare greutate îl găsi pe portar; omul era ocupat cu ceva și de-abia îi răspundea, chiar de-abia îl privea, dar totuși îi spuse precis că Parfion Semionovici „a ieșit de dimineaţă din casă, a plecat la Pavlovsk și astăzi nu se întoarce“ — Am să-l aștept Ce zici, nu se întoarce diseară? — Poate lipsi și-o săptămână, cine să-l mai știe",
    "1549": " — Așadar, noaptea și-a petrecut-o totuși acasă? — De petrecut, și-a petrecut-o el Toate acestea erau suspecte și deocheate Se prea poate ca în acest interval de timp portarul să fi primit noi instrucţiuni: adineaori era vorbăreţ, iar acum pur și simplu îi întoarce spatele Dar prinţul se hotărî să revină peste vreo două ore și chiar să pândească în preajma casei, dacă va fi nevoie; îi mai rămânea o speranţă cu nemţoaica, așa că porni spre Semionovski Polk Dar la nemţoaică acasă nici nu fu măcar înţeles Din câteva vorbe scăpate fără voie, putu chiar să-și dea seama că frumoasa nemţoaică, cu vreo două săptămâni mai înainte, se certase cu Nastasia Filippovna, așa că de atunci nu mai auzise nimic de ea și nici n-are interes să audă, „chiar dacă s-ar mărita cu toţi prinţii din lume“ Prinţul se grăbi să plece",
    "1550": " De altfel, îi trecu prin minte că ea, poate, o fi plecat la Moscova, ca și rândul trecut, iar Rogojin, firește, a luat-o pe urmele ei, dacă nu cumva chiar o însoţește „De-aș da măcar de vreo urmă!“ Își aminti, totuși, că trebuie să se oprească la hotel și se grăbi să ajungă pe strada Liteinaia; imediat i se închirie o cameră Omul de serviciu îl întrebă dacă nu vrea să mănânce ceva; distrat, răspunse că vrea și apoi, dezmeticindu-se, se înfurie groaznic pe sine, deoarece pierduse încă o jumătate de oră cu mâncarea și abia mai târziu își dădu seama că nu-l obligase nimeni să mănânce și că putea să plece lăsând gustarea neatinsă O senzaţie ciudată puse stăpânire pe el în acest coridor prost iluminat și neaerisit, o senzaţie care tindea chinuitor să se transforme într-o idee; dar tot nu putea ghici în ce consta această nouă idee care îi dădea târcoale",
    "1551": " Până la urmă ieși din hotel, nefiind deloc în apele lui; capul i se învârtea, dar unde să se ducă, totuși? Luă o birjă și porni spre Rogojin Acesta nu se întorsese; sună, dar ușa nu se deschise; sună la ușa bătrânei Rogojina; cineva îi deschise și-i spuse că Parfion Semionovici nu este acasă și, poate, va lipsi trei zile Prinţul se simţea scos din sărite, văzând cu ce bizară curiozitate era privit De data aceasta nu mai reuși să-l găsească pe portar Ca și mai înainte, trecu pe trotuarul de peste drum, privi ferestrele și se plimbă vreo jumătate de oră, dacă nu și mai mult, prin arșiţa chinuitoare; acum nu se clinti nici un colţ de perdea; ferestrele nu se deschideau, storurile albe erau nemișcate Se opri definitiv la ideea că mai înainte i se năzărise, că, după cum se vedea, ferestrele erau întunecate și nespălate de mult, încât cu greu ar fi putut zări ceva, chiar dacă într-adevăr cineva ar fi aruncat o privire prin sticlă",
    "1552": " Bucurându-se de această idee, plecă din nou spre Izmailovski Polk, la văduva învăţătorului Acolo era deja așteptat Văduva fusese și ea în două sau trei locuri, trecuse chiar și pe la Rogojin: nici un semn de viaţă! Prinţul o ascultă tăcut, intră în cameră, se așeză pe canapea și începu să le privească pe toate, parcă neînţelegând ce i se spune Ciudat: ba manifesta un spirit de observaţie extrem de ascuţit, ba devenea deodată din cale-afară de distrat Toată familia avea să declare apoi că în ziua aceea era „uimitor“ de ciudat, așa că „poate, totul ieșea în evidenţă încă de pe atunci“ În sfârșit, se ridică și rugă să i se arate camerele Nastasiei Filippovna Erau două încăperi mari, luminoase, înalte, foarte decent mobilate, pentru care plătea o chirie destul de mare Toate aceste doamne aveau să povestească mai pe urmă că prinţul a cercetat fiecare lucru din camere, a văzut pe masă, deschisă, o carte de la bibliotecă, romanul franţuzesc Madame Bovary, a remarcat la ce pagină era deschisă cartea, a îndoit-o, a cerut permisiunea s-o ia cu el și imediat, nedând ascultare obiecţiilor că volumul este împrumutat de la bibliotecă, l-a pus în buzunar",
    "1553": " S-a așezat lângă fereastra deschisă și, văzând masa de cărţi de joc mâzgălită toată cu cretă, a întrebat cine a jucat Ele i-au povestit că Nastasia Filippovna juca în fiecare seară cu Rogojin „popa-prostu'“, „preferans“, „morarii“, „whist“, „atuurile mele“, jucau toate jocurile, iar cărţile apăruseră de-abia în ultimul timp, după revenirea de la Pavlovsk la Petersburg, pentru că Nastasia Filippovna se jeluia mereu că se plictisește, că Rogojin stă seara întreagă, tace și nu se pricepe să întreţină o conversaţie; din pricina aceasta plângea deseori; și deodată, chiar în a doua seară, Rogojin a scos din buzunar un pachet de cărţi de joc; Nastasia Filippovna a izbucnit în râs și au început să joace Prinţul întrebă unde-s cărţile cu care jucau cei doi Dar cărţile nu erau în casă; Rogojin aducea în fiecare seară câte un pachet nou de cărţi de joc și la plecare le lua cu el",
    "1554": " Doamnele îl sfătuiră să mai meargă o dată la Rogojin și să-i bată și mai tare în ușă, dar nu acum, ci seara: „poate va fi acasă“ Văduva învăţătorului se oferi singură să plece până seara la Pavlovsk, la Daria Alexeevna, poate aceasta va fi știind ceva Îl rugară pe prinţ să revină pe la zece seara, măcar pentru a se înţelege ce aveau de făcut a doua zi Cu toate consolările și speranţele care i se dădeau, pe sufletul prinţului puse stăpânire o disperare totală Nespus de întristat, ajunse pe jos la hotel Petersburgul estival, prăfos, sufocant îl strângea ca într-un clește; își făcea anevoie drum printre oameni îndârjiţi sau beţi, le cerceta chipurile fără nici un scop, poate că străbătu o distanţă mult mai mare decât ar fi trebuit; aproape se înserase când intră în camera lui Hotărî să se odihnească puţin și să se ducă iarăși la Rogojin, așa cum fusese sfătuit; se așeză pe canapea, își sprijini amândouă coatele pe masă și căzu pe gânduri",
    "1555": " Numai Dumnezeu știe cât timp și la ce s-a gândit De multe se temea și simţea cu durere și chin că se teme îngrozitor Și-o aminti pe Vera Lebedeva; apoi își zise că, poate, Lebedev știe ceva despre această istorie și, chiar dacă nu știe, poate afla mai ușor și mai repede decât el Apoi își aduse aminte de Ippolit și de faptul că Rogojin îl vizita După aceea gândul îi zbură chiar la Rogojin: parcă-l văzu la prohodul recent, apoi în parc, apoi chiar în coridorul de aici, când se ascunsese în ungherul acela și-l aștepta cu cuţitul în mână Își aminti acum de ochii lui, de ochii care priveau atunci din întuneric Se cutremură: ideea care-i dădea de mult târcoale de-abia acum prinse contur în mintea lui Ea consta în parte din faptul că, dacă Rogojin se află la Petersburg, deși s-a ascuns câtva timp, va sfârși neapărat prin a veni la el, la prinţ, cu intenţii bune sau rele, dar va veni, cel mai probabil cu intenţia de data trecută",
    "1556": " În tot cazul, dacă cine știe de ce Rogojin ar avea nevoie de el, nu poate veni decât aici, tot în acest coridor Nu știe altă adresă; deci, e foarte posibil să-și închipuie că prinţul s-a oprit la același hotel; cel puţin va încerca să-l caute aici dacă va avea foarte mare nevoie de el Și cine poate ști dacă nu va avea mare nevoie de el? Așa gândea el și ideea aceasta i se părea cu desăvârșire posibilă Dacă și-ar fi aprofundat gândul, n-ar fi putut nicidecum să-și răspundă: „De ce, de pildă, Rogojin ar avea subit atâta nevoie de el și de ce nu s-ar putea ca, la urma urmei, să nu se întâlnească?“ Dar gândul era greu: „Dacă îi e bine, nu va veni, își continuă prinţul raţionamentul, mai degrabă ar veni dacă nu îi e bine; și cu siguranţă nu îi e bine",
    "1557": "“ Desigur, având asemenea convingere, ar fi trebuit să-l aștepte pe Rogojin la hotel, în cameră; dar prinţul parcă nu putu suporta această nouă idee, sări în picioare, înșfăcă pălăria și o luă la fugă În coridor se întunecase aproape de tot „Ce-ar fi dacă ar ieși din colţul acela și m-ar opri lângă scară?“ se întrebă el, apropiindu-se de locul știut Dar nu ieși nimeni Coborî pe sub arcul porţii, ajunse pe trotuar, se miră de mulţimea oamenilor ieșiţi în stradă odată cu asfinţitul soarelui (ca de obicei la Petersburg, în timpul caniculei) și o porni în direcţia străzii Gorohovaia La cincizeci de pași de hotel, la prima intersecţie, în mijlocul mulţimii, cineva îi atinse deodată cotul și-i spuse chiar la ureche cu jumătate de voce: — Lev Nikolaevici, vino cu mine, frate, trebuie Era Rogojin Ciudat: de bucurie, prinţul se apucă să-i povestească pe loc, bâlbâindu-se și aproape nerostind cuvintele în întregime, cum îl așteptase acum în coridorul hotelului",
    "1558": " — Am fost acolo, îi răspunse, surprinzător, Rogojin Să mergem Prinţul rămase surprins de răspuns, dar trecură cel puţin două minute până îl cuprinse uimirea, după ce ajunse la el sensul celor auzite Dezmeticindu-se, se sperie și începu să-l privească atent pe Rogojin Acesta i-o și luase aproape cu o jumătate de pas înainte, uitându-se drept în faţă, fără să-și întoarcă privirea spre trecători și făcându-le tuturor loc să treacă cu o prudenţă automată — De ce nu m-ai căutat în cameră dacă tot ai fost la hotel? întrebă prinţul deodată Rogojin se opri, îl privi, se gândi și, ca și cum n-ar fi înţeles deloc întrebarea, spuse: — Uite ce-i, Lev Nikolaevici, mergi drept înainte, chiar până în dreptul casei, știi? Iar eu merg pe partea cealaltă Dar ai grijă să ajungem amândoi odată Spunând aceste cuvinte, traversă strada, urcă pe celălalt trotuar, se uită să vadă dacă prinţul s-a urnit din loc și, văzând că acesta stă și-l privește cu ochii mari, își flutură mâna înspre strada Gorohovaia și porni înainte, întorcând mereu capul și făcându-i prinţului semne să-l urmeze",
    "1559": " Era vizibil încurajat de faptul că prinţul îl înţelesese și nu traversa strada spre el Prinţul se gândi că Rogojin vrea să întâlnească pe drum o persoană care ar putea trece neobservată și de aceea merge pe trotuarul celălalt „Atunci de ce nu mi-a spus și mie la cine trebuie să fiu atent?“ Parcurseră așa vreo cinci sute de pași și prinţul începu brusc să tremure, fără să știe de ce Deși mai rar, Rogojin continua să întoarcă spre el capul; prinţul nu se putu abţine și-i făcu semn să se apropie, iar celălalt traversă strada de îndată — Nastasia Filippovna e la tine? — La mine — Mai devreme nu tu m-ai pândit dindărătul draperiei? — Eu — Și cum ai Prinţul nu știa ce întrebare să-i mai pună și cum s-o încheie pe cea începută; pe deasupra, inima i se zbătea atât de tare, încât până să și vorbească îi era greu",
    "1560": " Rogojin tăcu și el și îl privi ca și mai înainte, adică îngândurat — Așa, mă duc, spuse el deodată, pregătindu-se să treacă din nou strada Mergi și tu Să nu rămânem unul în urma celuilalt așa-i mai bine pe trotuare diferite o să vezi Când, în cele din urmă, fiecare pe alt trotuar, făcură colţul străzii Gorohovaia apropiindu-se de casa lui Rogojin, prinţul simţi din nou că i se taie picioarele, așa că mergea aproape cu greu Era de-acum aproape zece seara În partea clădirii unde locuia bătrâna, ferestrele erau deschise, ca și mai înainte; ale lui Rogojin erau închise și, în întunericul de afară, storurile albe lăsate erau și mai vizibile Prinţul se apropie de casă pe trotuarul de pe cealaltă parte a străzii; Rogojin, de pe trotuarul lui, urcă treptele și-i făcu semn cu mâna",
    "1561": " Prinţul traversă strada — Nici portarul nu știe că m-am întors acasă I-am spus mai înainte că plec la Pavlovsk Și mamei tot așa i-am spus, șopti el cu un zâmbet șiret și aproape satisfăcut Intrăm și nu ne aude nimeni Ţinea deja cheia în mână Urcând scara, se răsuci pe călcâie și-i făcu prinţului un semn de ameninţare cu degetul, adică să pășească mai ușor, deschise ușa care dădea spre camerele lui, îl lăsă pe prinţ să intre, se strecură și el cu precauţie, încuie ușa și băgă cheia în buzunar — Hai, spuse el în șoaptă Încă de când erau pe trotuarul străzii Liteinaia începuse să vorbească în șoaptă Cu tot calmul lui exterior, era stăpânit de o profundă neliniște lăuntrică Când intrară în salon, chiar în faţa cabinetului, se apropie de fereastră și, cu un gest misterios, îi făcu semn prinţului să se apropie",
    "1562": " — Când ai sunat mai devreme, mi-am dat imediat seama că tu trebuie să fii; m-am dus la ușă în vârful picioarelor și te-am auzit vorbind cu Pafnutievna Eu îi poruncisem de cu dimineaţă: dacă tu sau cineva trimis de tine sau oricine ar fi sună la ușa mea, să nu se dea de gol în nici un fel că aș fi acasă; mai ales dacă vii chiar tu să întrebi de mine; și numele tău i l-am spus Iar pe urmă, după ce ai plecat, ce-mi trece prin minte? Ce-ar fi, mi-am zis, dacă trage cu ochiul sau pândește oarece din stradă? M-am apropiat de fereastra asta, am tras puţin draperia și te-am zărit stând și uitându-te drept la mine Uite-așa a fost treaba — Dar unde-i Nastasia Filippovna? întrebă prinţul cu vocea sugrumată — E",
    "1563": " aici, spuse încet Rogojin, parcă întârziind un pic cu răspunsul — Unde? Rogojin își ridică ochii spre prinţ și-l privi fix — Hai Vorbea tot în șoaptă, fără grabă, rar și continuând să zâmbească ciudat Chiar când îi povestise despre stor, parcă voise să spună altceva, în pofida expansivităţii cu care vorbea Intrară în cabinet De când fusese aici prinţul, în cameră avuseseră loc unele schimbări: de-a lungul întregii încăperi era întinsă o draperie din mătase verde, cu care de obicei se tapiţează mobilele, având câte o intrare la fiecare din cele două capete; draperia despărţea cabinetul de iatacul în care se afla patul lui Rogojin Draperia grea era coborâtă și intrările închise Dar în cameră era foarte întuneric; nopţile „albe“ ale Petersburgului începuseră să se întunece și, dacă n-ar fi fost lună plină pe cer, ar fost greu de deslușit ceva în camerele acestea cu storurile coborâte",
    "1564": " Ce-i drept, încă mai puteau fi deslușite, deși foarte vag, feţele A lui Rogojin, ca de obicei, era palidă; ochii îl priveau fix pe prinţ, cu scânteieri puternice, dar cumva imobile — N-ar fi bine să aprinzi o lumânare? spuse prinţul — Nu, nu-i nevoie, îi răspunse Rogojin și, luându-l de mână, îl împinse spre masă; se așeză și el de partea cealaltă, împingându-și scaunul în așa fel, încât aproape că li se atingeau genunchii Între ei, puţin într-o parte, se afla o măsuţă rotundă Stai jos, să stăm puţin așa! spuse el, ca și cum ar fi fost nevoie să-l convingă pe prinţ să mai stea puţin așa Urmă cam un minut de tăcere Am știut că o să tragi tot la hotelul acela, începu el cum fac uneori oamenii care, voind să intre în fondul problemei, încep cu amănunte lăturalnice, nelegate în mod direct de chestiunea în discuţie",
    "1565": " De cum am pășit în coridor, m-am și gândit: ce-ar fi să stea acum și să mă aștepte cum l-am așteptat eu atunci? Ai fost la văduva învăţătorului? — Am fost! șopti prinţul, abia reușind să vorbească din pricina puternicei zbateri a inimii — Și la asta m-am gândit Or să iasă vorbe, mi-am zis Pe urmă m-am gândit: ia să-l aduc eu aici să înnopteze, ca să fim amândoi noaptea asta — Rogojin! Unde-i Nastasia Filippovna? șopti prinţul deodată și se ridică tremurând din tot corpul Se ridică și Rogojin — Acolo, șopti el, făcând semn cu capul spre draperie — Doarme? șopti prinţul Rogojin îl privi iarăși fix, ca mai înainte — Dacă vrei, să mergem! Numai tu să nu fie, să mergem! Ridică perdeaua, se opri și iarăși se întoarse spre prinţ",
    "1566": " — Intră! șopti el, arătând spre perdea și invitându-l să înainteze Prinţul păși într-acolo — E întuneric aici, spuse el — Ce să zic! mormăi Rogojin — De-abia văd patul — Trage-te mai aproape! îl îndemnă încet Rogojin Prinţul mai făcu un pas, încă unul și încă unul, apoi se opri Stătu scrutând prin întuneric vreo două minute; lângă pat, nici unul dintre ei nu scoase o vorbă; prinţul își simţea inima bătând atât de tare, încât i se părea că freamătul ei se aude în tăcerea mormântală a camerei Însă ochii i se deprinseseră de-acum cu întunericul și putea vedea tot patul; cineva dormea în așternut, dormea buștean; nu se auzea nici cel mai mic foșnet, nici cea mai mică răsuflare Persoana culcată avea capul acoperit cu un cearșaf alb, dar contururile ei erau vizibile, deși foarte vag; după felul cum i se reliefa trupul în așternut, nu se vedea decât că acolo doarme, lungit, un om",
    "1567": " În dezordine, peste tot, pe pat, la picioare, pe fotoliile de lângă pat, chiar pe dușumea, erau aruncate veșmintele dezbrăcate, o rochie luxoasă din mătase albă, flori, panglici Pe măsuţa de la căpătâi străluceau briliantele scoase de la gât și aruncate cât colo La picioarele patului zăceau făcute ghem niște dantele și, de sub cearșaf, spre acele dantele albe se iţea un vârf de picior gol, care părea sculptat în marmură și era îngrozitor de imobil Prinţul se uita și simţea că, pe măsură ce privește, în cameră se face și mai tăcere, ca într-un mormânt Deodată începu să bâzâie o muscă, zbură pe deasupra patului și se potoli, așezându-se pe tăblia de la căpătâi Prinţul se cutremură — Hai să ieșim de-aici, îi spuse Rogojin, trăgându-l de mână Ieșiră, se așezară din nou pe aceleași scaune, faţă în faţă Prinţul tremura din ce în ce mai tare și nu-și cobora privirea întrebătoare de pe chipul lui Rogojin",
    "1568": " — Bag seamă, Lev Nikolaevici, că tremuri, rosti, în sfârșit, Rogojin Tremuri aproape la fel ca atunci când te-apucă vreo tulburare; ţii minte cum a fost la Moscova? Sau cum a fost odată înainte de a te fi apucat criza Nici nu-mi dau seama ce să mă fac acum cu tine Prinţul asculta încordându-și toate puterile, ca să-l înţeleagă, continuând să-l interogheze cu privirea — Tu ai făcut-o? întrebă el în sfârșit, arătând cu capul spre draperie — Da eu șopti Rogojin și-și plecă ochii în pământ Tăcură vreo cinci minute — Fiindcă mă gândesc, continuă deodată Rogojin, ca și cum nu și-ar fi întrerupt spusele de mai înainte, că, dacă te-apucă boala, criza și ţipătul, atunci, din stradă sau din curte, unii ar putea auzi și ar ghici că aici a rămas cineva peste noapte: ar bate la ușă, ar intra",
    "1569": " fiindcă toţi cred că nu-s acasă Nici lumânarea n-am aprins-o, ca să n-o zărească cineva din stradă sau din curte Fiindcă, atunci când nu-s acasă, iau cheia la mine și nimeni nu intră aici ca să deretice trei sau patru zile la rând; așa-i la mine rânduiala Așa că nu știu cum să fac să nu se afle că în noaptea asta stăm aici — Stai puţin! spuse prinţul Mai înainte i-am întrebat pe portar și pe bătrânică dacă Nastasia Filippovna n-a înnoptat cumva aici Înseamnă că au aflat de la mine — Știu ce i-ai întrebat Pafnutievnei i-am spus că Nastasia Flippovna a trecut ieri pe aici și tot ieri s-a întors la Pavlovsk Pasămite, la mine n-a stat decât zece minute Ei nu știu, nimeni nu știe că ea a rămas la mine peste noapte",
    "1570": " Ieri am intrat tot așa, în vârful picioarelor, cum am intrat și adineaori Pe drum mă gândeam în sinea mea că n-o să vrea să intre pe furiș Da’ de unde! A vorbit în șoaptă, a intrat în vârful picioarelor, și-a ţinut poalele rochiei cu mâna ca să nu foșnească, ba încă mă mai și ameninţa pe scară cu degetul să nu fac zgomot De tine se tot temea În tren parcă înnebunise de-a binelea, tot de frică, și singură a vrut să vină aici ca să înnopteze; mă gândeam s-o duc la văduva învăţătorului, dar ţi-ai găsit! „Acolo, zice, m-ar găsi de cu zori, dar tu o să mă ascunzi și mâine, cu noaptea-n cap, plecăm la Moscova“; iar pe urmă mi-a zis că vrea să plece la Oriol Și, culcându-se, zicea întruna să mergem la Oriol — Stai! Parfion, cu tine cum rămâne acum? Ce-ai de gând? — Am îndoieli în privinţa ta, fiindcă te văd tremurând întruna",
    "1571": " Peste noapte rămânem aici, împreună N-am alt pat decât acela, dar m-am gândit să iau pernele de la amândouă canapelele și să le pun aici, lângă draperie, lângă pat, ca să dormim unul lângă altul Fiindcă dacă vin, dacă se-apucă de cercetat sau de căutat, or s-o vadă îndată și or să-o ducă de-aici Or să mă ia la întrebări, o să le zic că eu am făcut-o și-or să mă ducă îndată și pe mine Așa că, până una-alta, să fie lângă noi, lângă mine și lângă tine — Da, da! aprobă prinţul cu înflăcărare — Carevasăzică, să nu ne dăm de gol și să nu lăsăm s-o ia de-aici! — P-pentru nimic în lume! hotărî prinţul Nu și nu! — Așa mi-am zis și eu, băiete: pentru nimic în lume și să n-o dăm nimănui! O să ne petrecem noaptea în liniște",
    "1572": " Astăzi n-am ieșit decât pentru un ceas din casă, de dimineaţă, în restul timpului am stat lângă ea Pe urmă doar seara am pornit după tine Mă tem numai că-i prea cald și-o să înceapă duhoarea Simţi sau nu duhoare? — Poate că simt, nu-mi dau seama — Am acoperit-o cu o mușama bună, americană, iar deasupra mușamalei am întins cearșaful și patru flacoane cu soluţia lui Jdanov i le-am pus alături, destupate Și acum sunt acolo — Asta ca acolo la Moscova? — Fiindcă, frate, se iscă duhoare Iar ea parcă doarme De dimineaţă, de cum s-o face lumină, ai să vezi Ce-i cu tine, nici să te ridici nu te ţin puterile? îl întrebă cu uimire timorată, văzând că prinţul tremură atât de tare, încât nu se poate ridica — Picioarele nu mă mai ascultă, bâigui prinţul",
    "1573": " Din pricina spaimei, știu asta O să-mi treacă spaima și o să mă ridic — Stai așa până pun pernele și pe urmă te poţi întinde o să mă întind și eu lângă tine și o să tragem cu urechea fiindcă, băiete, încă nu știu eu, băiete, încă nu știu totul acum, așa că îţi spun dinainte, ca tu să știi dinainte totul despre asta Bâiguind aceste vorbe neclare, Rogojin se apucă să pregătească așternutul Se vedea că, poate, la aceste culcușuri se gândise de dimineaţă Noaptea trecută dormise pe canapea Dar pe canapea nu încăpeau doi oameni alături, iar el ţinea neapărat să se culce alături și de aceea târa din răsputeri, prin toată camera, până la intrarea spre despărţitura de dincolo de draperie, cele două perne de dimensiuni diferite, luate de pe ambele canapele",
    "1574": " Cum-necum, culcușul fu pregătit; se apropie de prinţ, îl luă de mână cu duioșie și exaltare, îl ajută să se ridice și îl conduse la perne; dar prinţul își dădu seama că poate merge și singur; deci, „spaima îi trecea“; totuși tremura în continuare — Fiindcă, frate, începu deodată Rogojin, după ce îl culcă pe prinţ pe perna din stânga, mai bună, întinzându-se și el, fără să se dezbrace, pe cea din dreapta și punându-și mâinile sub cap, fiindcă acuma-i arșiţă și, se știe, duhoarea Mă tem să deschid ferestrele; iar mama are ghivece cu flori, multe flori, cu o mireasmă minunată; m-am gândit să le aduc aici, dar Pafnutievna și-ar da seama, fiindcă-i curioasă — E curioasă, confirmă prinţul — N-ar fi bine să cumpăr niște buchete și s-o acopăr toată cu flori? Cred că mi-ar părea rău de ea, prietene, s-o văd între flori! — Ascultă",
    "1575": " începu prinţul, parcă încurcându-se, căutând parcă și uitând imediat ce anume trebuia să întrebe Ia spune-mi: cu ce ai făcut-o? Cu cuţitul? Cu cuţitul acela? — Chiar cu acela — Mai stai un pic! Parfion, vreau să te mai întreb o să-ţi pun multe întrebări, despre tot dar mai bine spune-mi de la bun început, ca să știu: ai vrut s-o omori cu cuţitul înaintea nunţii mele, înainte de a ajunge la altar, chiar în pridvorul bisericii? Ai vrut sau nu? — Nu știu dacă am vrut sau nu răspunse sec Rogojin, uimit parcă întrucâtva de întrebare și neînţelegând-o — N-ai avut niciodată cuţitul la tine când veneai la Pavlovsk? — Niciodată nu l-am avut Despre cuţitul acela, Lev Nikolaevici, adăugă el după un moment de tăcere, nu-ţi pot spune decât că l-am scos azi-dimineaţă dintr-un sertar încuiat, fiindcă istoria toată s-a întâmplat de cu dimineaţă, după ora trei",
    "1576": " Îl aveam pus într-o carte Și și uite ce mi se pare ciudat: cuţitul i-a intrat cam la un verșok și jumătate poate chiar la doi chiar sub sânul stâng iar pe cămașă a curs sânge doar cât ar încăpea într-o jumătate de lingură; nu mai mult — Despre asta, despre asta, spuse prinţul, teribil de tulburat, ridicând puţin capul, despre asta am citit, știu se cheamă hemoragie internă Uneori se întâmplă să nu curgă nici o picătură afară Asta dacă lovitura nimerește de-a dreptul în inimă — Taci! Auzi? îl întrerupse repede Rogojin și se ridică speriat în capul oaselor Auzi? — Nu! rosti prinţul la fel de repede și speriat, privindu-l pe Rogojin — Umblă cineva! Auzi? În salon",
    "1577": " Ciuliră amândoi urechile — Aud, șopti prinţul cu convingere — Umblă? — Umblă — Să tragem zăvorul sau să nu-l tragem? — Să-l tragem Traseră zăvorul de la ușă și se culcară din nou Tăcură îndelung — Ah, da! spuse deodată prinţul cu aceeași voce șoptită, tulburată și grăbită, de parcă ar fi izbutit din nou să-și prindă gândul și se temea teribil ca nu cumva să-l scape iarăși; sări chiar din culcuș Da voiam cărţile de joc! cărţile Nu-i așa că jucai cărţi cu ea? — Jucam, spuse Rogojin după un moment de tăcere — Și unde-s cărţile? — Aici zise Rogojin, după o tăcere și mai lungă Uite-le Scoase din buzunar un pachet de cărţi de joc folosite, învelite în hârtie, și le întinse prinţului",
    "1578": " Acesta le luă, dar cu un fel de nedumerire Inima îi era apăsată de un nou sentiment, de tristeţe și dezolare; înţelese subit că în momentul acela, ca și în intervalul de mai înainte, nu spunea deloc ceea ce ar trebui să spună, nu făcea ceea ce ar trebui să facă și cărţile pe care le ţinea în mână și de care se bucurase atât nu mai puteau fi acum de nici un ajutor Se ridică și plesni din palme Rogojin stătea întins, nu se mișca și părea că nu-i aude și nu-i vede mișcările; dar ochii îi străluceau tare prin întuneric, larg deschiși și ficși Prinţul se așeză pe scaun și începu să-l privească înspăimântat Se scurse așa vreo jumătate de oră; deodată Rogojin începu să ţipe și să râdă cu hohote, ca și cum ar fi uitat că trebuie să vorbească în șoaptă: — Pe ofiţer, pe ofiţer",
    "1579": " ţi-amintești cum l-a plesnit pe ofiţerul acela la concert, ha-ha-ha! Și cadetul cadetul cadetul a dat fuga Cuprins de un nou val de spaimă, prinţul sări de pe scaun După ce Rogojin se potoli (și se potoli brusc), prinţul se aplecă încet spre el, se așeză alături și începu să-l privească atent, cu inima zbătându-i-se tare în piept și respirând din greu Rogojin nu-și întorcea capul și chiar părea că uitase de el Prinţul îl privea și aștepta; timpul se scurgea, începea să se crape de ziuă Rareori, Rogojin începea să bolborosească cu voce tare, vehement și incoerent; începea să ţipe și să râdă; atunci prinţul își întindea spre el mâna tremurândă și îi atingea ușor capul, părul, le mângâia, îi mângâia și obrajii nu putea face nimic altceva! Începuse și el să tremure din nou și iarăși i se înţepeniră brusc picioarele",
    "1580": " O senzaţie cu totul nouă îi sfâșia inima cu o tristeţe nemărginită Între timp se luminase de ziuă; în sfârșit, se întinse pe pernă, parcă istovit și disperat cu totul, și își lipi faţa de obrajii palizi și încremeniţi ai lui Rogojin; din ochi îi curgeau lacrimi pe faţa celui de-alături, dar, poate, el nu-și mai simţea lacrimile și nu mai știa nimic de ele În tot cazul, atunci când, după multe alte ore, se deschise ușa și în cameră intrară niște oameni, aceștia îl găsiră pe ucigaș lipsit de cunoștinţă și scuturat de febră Prinţul stătea nemișcat lângă el pe perna de la canapea și, de fiecare dată când bolnavul începea să ţipe sau să delireze, se grăbea să-și poarte palmele tremurătoare peste părul și obrajii lui, parcă dezmierdându-l și alinându-l Dar nu mai înţelegea întrebările care i se puneau și nu recunoștea persoanele care intraseră și-l înconjuraseră",
    "1581": " Și dacă Schneider în persoană și-ar fi făcut în clipa aceea apariţia din Elveţia ca să arunce o privire la elevul și pacientul său, atunci, amintindu-și starea în care se afla câteodată prinţul în primul an de tratament în Elveţia, doctorul ar fi dat descurajat din mână și, precum atunci, ar fi spus: „E idiot!“ XIItc \"XII\" ÎNCHEIEREtc \"ÎNCHEIERE\" Plecând în grabă la Pavlovsk, văduva învăţătorului se înfăţișă de-a dreptul la Daria Alexeevna, care era necăjită din pricina întâmplării din ajun, și, povestindu-i tot ce știa, o sperie de-a binelea Cele două doamne hotărâră pe loc să ia legătura cu Lebedev, tulburat și el în calitatea pe care o avea, de prieten al chiriașului său și de proprietar al casei Vera Lebedeva le spuse tot ce știa La sugestia lui Lebedev, se deciseră să plece toţi trei la Petersburg pentru a preîntâmpina cât mai repede „ceea ce era de așteptat să se întâmple“",
    "1582": " Așa se făcu că în cursul dimineţii următoare, aproape de ora unsprezece, apartamentul lui Rogojin fu deschis în prezenţa poliţiei, a lui Lebedev, a doamnelor și a fratelui lui Rogojin, Semion Semionovici Rogojin, care locuia în atenansă La succesul iniţiativei a contribuit cel mai mult declaraţia portarului care spuse că în seara precedentă îl văzuse pe Parfion Semionovici intrând, cu un musafir, pe ușa din faţă și parcă ferindu-se După această depoziţie, nu mai ezitară să spargă ușa, care nu le fusese deschisă atunci când se făcuse apel la numele legii Rogojin suferi două luni de encefalită, iar după ce se însănătoși urmară ancheta și procesul Dădu în toate privinţele depoziţii directe, precise și pe deplin satisfăcătoare, în urma cărora, de la bun început, prinţul fu scos din cauză În timpul procesului său, Rogojin a fost tăcut Nu-și contrazise avocatul abil și elocvent, care demonstră clar și logic că această crimă a fost săvârșită sub influenţa encefalitei, care îl afectase pe inculpat cu mult înaintea crimei, fiind o consecinţă a amărăciunilor prin care trecuse",
    "1583": " Dar Rogojin nu adăugă nici un cuvânt care să susţină această opinie, ci, ca și la anchetă, confirmă și își aminti clar și precis cele mai mici amănunte ale faptei comise Acordându-i-se circumstanţe atenuante, a fost condamnat la cincisprezece ani de muncă silnică în Siberia Ascultă sentinţa posomorât, tăcut și “îngândurat“ Toată imensa lui avere, fără o mică parte, relativ neînsemnată, pe care o cheltuise în chefurile de la început, îi reveni fratelui său, Semion Semionovici, spre marea satisfacţie a celui din urmă Bătrâna Rogojina mai trăiește încă și uneori pare a-și aminti de fiul ei iubit, Parfion, dar vag; Dumnezeu i-a cruţat mintea și inima de conștiinţa grozăviei care se abătuse asupra tristei ei case Lebedev, Keller, Ganea, Ptiţân și multe alte personaje ale povestirii noastre trăiesc ca mai înainte, s-au schimbat puţin și aproape nu avem ce relata despre ele Ippolit și-a dat sufletul îngrozitor de tulburat, mai devreme decât se aștepta, la două săptămâni după moartea Nastasiei Filippovna",
    "1584": " Kolea a fost profund zguduit de cele întâmplate; s-a atașat definitiv de mama lui Ninei Alexandrovna îi e frică pentru el, văzându-l mai îngândurat decât ar trebui să fie la anii lui; din Kolea, poate, va ieși un om bun Între timp, în parte și datorită strădaniilor lui, s-a aranjat și soarta ulterioară a prinţului; dintre toate persoanele pe care le cunoscuse în ultima vreme, cea mai mare consideraţie i-o acorda lui Evgheni Pavlovici Radomski; a fost primul care l-a abordat și i-a povestit toate amănuntele pe care le știa în legătură cu cele întâmplate, vorbindu-i despre situaţia în care se afla acum prinţul Nu a greșit: Evgheni Pavlovici s-a implicat cu cea mai mare căldură în soarta sărmanului „idiot“ și, ca urmare a strădaniilor și grijilor sale, prinţul a ajuns din nou în străinătate la stabilimentul elveţian al lui Schneider Evgheni Pavlovici, plecat în străinătate, intenţionând să-și petreacă foarte mult timp în Europa și recunoscând că “în Rusia este un om cu totul de prisos“, destul de des, cel puţin o dată la câteva luni, își vizitează prietenul bolnav, aflat în îngrijirea lui Schneider; iar Schneider e din ce în ce mai încruntat și clatină din cap; lasă să se înţeleagă că ar fi vorba despre vătămarea completă a facultăţilor intelectuale; încă nu afirmă categoric că bolnavul ar fi incurabil, dar își permite aluziile cele mai triste",
    "1585": " Evgheni Pavlovici pune totul la inimă și are inimă, lucru pe care l-a demonstrat deja prin faptul că primește scrisori de la Kolea și chiar îi răspunde câteodată Dar pe lângă aceasta s-a aflat încă de o trăsătură ciudată a caracterului lui; și întrucât trăsătura este frumoasă, ne grăbim să o scoatem în evidenţă: după fiecare vizită făcută la sanatoriul lui Schneider, în afară de Kolea, îi mai scrie unei persoane din Petersburg, relatându-i în modul cel mai amănunţit și mai simpatic cu putinţă starea bolii prinţului în momentul respectiv Pe lângă exprimarea cea mai respectuoasă a devotamentului său, în aceste scrisori încep câteodată să apară (din ce în ce mai des) unele expuneri sincere de opinii, idei, sentimente, într-un cuvânt, începe să se manifeste ceva ce seamănă a sentimente prietenești și apropiate Persoana aflată în corespondenţa aceasta (destul de intermitentă, ce-i drept) cu Evgheni Pavlovici, care i-a câștigat atenţia și stima, este Vera Lebedeva",
    "1586": " Nicidecum n-am putut afla cu precizie în ce fel a fost posibilă înfiriparea unor asemenea relaţii; desigur, s-au înfiripat cu prilejul aceleiași istorii cu prinţul, când amărăciunea a lovit-o pe Vera Lebedeva atât de tare, încât chiar s-a îmbolnăvit; însă nu știm în ce împrejurări s-au cunoscut și s-au împrietenit De fapt, aceste scrisori le-am pomenit mai mult datorită faptului că unele dintre ele conţineau informaţii despre familia Epancin și, ceea ce-i mai important, despre Aglaia În privinţa ei, într-o scrisoare destul de incoerentă expediată din Paris, Evgheni Pavlovici dădea de știre că, după ce se îndrăgostise fulgerător și neobișnuit de năvalnic de un emigrant, conte polonez, se căsătorise cu acesta, împotriva voinţei părinţilor care, dacă și-au dat, în sfârșit acordul, au făcut-o numai pentru că povestea ameninţa să se transforme într-un scandal neobișnuit Apoi, după o tăcere de aproape o jumătate de an, Evgheni Pavlovici își informă corespondenta, iarăși într-o scrisoare lungă și amănunţită, că în timpul ultimei sale vizite la profesorul Schneider, în Elveţia, s-a întâlnit cu întreaga familie Epancin (firește, cu excepţia lui Ivan Feodorovici, care, având treburi, rămăsese la Petersburg) și cu prinţul Ș",
    "1587": " Întâlnirea a fost bizară; pe Evgheni Pavlovici l-au întâmpinat cu un fel de încântare; cine știe de ce, Alexandra și Adelaida au considerat că trebuie să-i fie recunoscătoare pentru „grija îngerească pe care i-o poartă nefericitului prinţ“ Văzându-l pe acesta în starea aceea de boală și înjosire, Lizaveta Prokofievna a plâns din toată inima După cât se pare, prinţului i se iertase totul Cu acest prilej, prinţul Ș a rostit câteva adevăruri bine potrivite și inteligente Lui Evgheni Pavlovici i s-a părut că acesta nu apucase să ajungă încă la o armonie perfectă cu Adelaida, dar că în viitor părea inevitabilă subordonarea benevolă și afectuoasă a înfocatei Adelaida faţă de inteligenţa și experienţa prinţului Ș Pe deasupra, lecţiile primite de familie o influenţaseră teribil, mai ales ultimul incident al Aglaiei cu contele emigrant Toate temerile pe care le avusese familia, cedându-i-o pe Aglaia contelui, se dovediseră, în numai jumătate de an, a fi fost întemeiate, ba încă suplimentate și cu niște surprize, la care nici măcar nu se gândiseră",
    "1588": " Reieșise până la urmă că acest conte nu era conte deloc; într-adevăr era emigrant, dar cu o istorie obscură și ambiguă O fermecase pe Aglaia cu neobișnuita nobleţe a sufletului său sfâșiat de suferinţele patriei, și o fermecase într-atât, încât fata, încă înainte de căsătorie, devenise membră într-un comitet din străinătate care milita pentru restaurarea Poloniei și, pe deasupra, nimerise în confesionalul unui celebru pater, care pusese stăpânire pe sufletul ei până la frenezie Averea colosală a contelui, cu privire la care acesta îi prezentase Lizavetei Prokofievna și prinţului Ș dovezi aproape incontestabile, se dovedise inexistentă Mai mult chiar, în nici o jumătate de an de la nuntă, contele și prietenul său, celebrul confesor, izbutiseră s-o facă pe Aglaia să se certe definitiv cu familia, așa că nici n-o mai văzuseră de câteva luni Într-un cuvânt, ar fi fost multe de povestit, dar Lizaveta Prokofievna, fiicele ei și chiar prinţul Ș",
    "1589": " erau atât de afectaţi de această „teroare“, încât chiar se temeau să pomenească anumite lucruri în discuţia cu Evgheni Pavlovici, cu toate că știau că lui și așa îi era foarte bine cunoscută istoria ultimelor pasiuni ale Aglaiei Ivanovna Biata Lizaveta Prokofievna ar fi vrut tare mult să se întoarcă în Rusia și, după mărturia lui Evgheni Pavlovici, critica veninos și părtinitor tot ce vedea în străinătate: „Nicăieri nu se pricep să coacă pâinea ca lumea, iarna îngheaţă precum șoarecii în pivniţă, spuse ea Măcar aici am plâns rusește soarta nenorocitului ăsta“, adăugă ea, arătând cu emoţie spre prinţ, care n-o mai cunoștea deloc „De-ajuns cu entuziasmul, e timpul să ne mai punem și în servicul raţiunii Și toate astea, străinătatea și Europa dumneavoastră, nu-s decât o fantezie, iar noi toţi, în străinătate, tot fantezii suntem Ţineţi minte ce vă spun, o să vedeţi și singur!“ încheie ea aproape cu mânie, luându-și rămas-bun de la Evgheni Pavlovici",
    "1590": " Sfârșittc \"Sfîrºit\" NOTEtc \"NOTE\" 1 Monedă prusacă de aur; din germ Friedrichsdorf 2 Diminutiv de la arab, monedă olandeză de aur 3 Karamzin, Nikita Mihailovici (1766-1826), scriitor și istoriograf În monumentala sa lucrare Istoria statului rus, se întâlnește, într-adevăr, numele Mâșkin 4 Joc de cuvinte: expresia din original poate însemna și „ultima în felul ei“, și „ultima din stirpea ei“ 5Titlul de „cetăţean de onoare“ (prin naștere sau personal) a fost instituit în 1832 și prevedea o serie de drepturi pentru deţinători, printre care scutirea de impozit pe cap de locuitor și cea de pedepsele corporale 6 Aluzie la deviza de pe blazonul lui Alexei Andreevici Arakceev (1769-1834), prieten al ţarului Alexandr I și înalt demnitar, care și-a căpătat o tristă faimă prin cruzimea și prostia sa; Alexandr Pușkin i-a dedicat o epigramă foarte caustică 7",
    "1591": " Reforma justiţiei a avut loc în Rusia în anul 1864; vechiul sistem judiciar, care-i trata pe inculpaţi diferenţiat, în funcţie de statutul lor social, a fost înlocuit cu unul de tip european, bazat pe egalitatea tuturor cetăţenilor în faţa legii Procesele, spre deosebire de sistemul anterior, erau publice, cu juraţi și avocaţi, ziarele tipăreau informaţii culese din sălile tribunalelor 8 Pedeapsa cu moartea a fost abolită în anul 1753, dar curând a fost reintrodusă pentru crime împotriva statului și pentru infracţiuni deosebit de grave La aceasta a contribuit și larga răspândire în Rusia a procedeelor de „luptă revoluţionară“, care nu excludeau anarhia, terorismul, atentatul și complotul 9 Până la sfârșitul secolului al XIX-lea, în Franţa execuţiile pentru crime de drept comun erau publice 10 Însuși Dostoievski a trecut printr-o astfel de experienţă, în 1849, când a fost condamnat la moarte și i s-a anunţat comutarea pedepsei cu câteva minute înaintea execuţiei",
    "1592": " Mai târziu, scriitorul avea să afle din ziare că și altor condamnaţi li s-a aplicat această procedură „educativă“ inumană Motivul pentru care Dostoievski a ajuns în faţa eșafodului a fost participarea sa la întrunirile unui cerc de liber-cugetători (unde se dezbăteau mai ales ideile socialismului utopic, care circulau în Franţa contemporană) Întemeietorul acestui cerc, Mihail Vasilievici Petrașevski (1819-1867), a murit în surghiun, refuzând amnistia acordată (după ce se constatase că întrunirile cercului său aveau un caracter pașnic), cerând zadarnic rejudecarea procesului 11 Referirea este la Napoleon al III-lea, împăratul de atunci al Franţei 12 Egumenul Pafnutie (sec al XIV-lea) este o persoană istorică reală, care a ctitorit o mânăstire 13 Pogodin, Mihail Petrovici (1800-1875), istoric; în text este vorba despre albumul Modele de scriere veche slavo-rusă, editat în două fascicule (1840-1841), care conţinea 44 de asemenea modele, litografiate de pictorul K",
    "1593": "I Tromonin 14 De la cuvântul otradnâi, îmbucurător, plăcut (rus) 15 Este vorba de Hoarda de Aur, stat înfiinţat de Batu-han, nepotul lui Genghis-han, în 1236, care se întindea de la Nistru până la stepele kirghize și fluviul Sâr-Daria, cu capitala la Serai, oraș situat pe malul râului Ahtuba Dominaţia Hoardei de Aur asupra Rusiei a durat 237 de ani (1243-1480) 16 GM Fridlender, comentatorul ediţiei ruse, consideră că aceste cuvinte sunt o parodie la cuvintele lui Mozgliakov, eroul nuvelei Visul unchiului: „Vă voi demonstra că măgarul poate fi un om foarte cumsecade“ O altă posibilă sursă, după părerea noastră, ar fi observaţia unei doamne din înalta societate, care, la apariţia poemului Ţiganii de Pușkin, a spus că în opera respectivă singurul om este ursul (această butadă era foarte cunoscută) 17 Citat inexact din poezia lui Mihail Lermontov Ziaristul, cititorul și poetul",
    "1594": " 18 Episodul pare a fi relatarea propriilor trăiri ale scriitorului, din ziua de 22 decembrie 1849, când la vârsta de 28 de ani a fost condamnat la moarte împreună cu ceilalţi membri ai cercului iniţiat de Petrașevski AG Dostoievskaia scrie pe marginea acestui episod: „Pentru Feodor Mihailovici erau extrem de grele amintirile despre cele prin care fusese nevoit să treacă în timpul punerii în aplicare a sentinţei date ca urmare a procesului lui Petrașevski, și vorbea rar de asta Totuși, am avut de vreo trei ori prilejul să aud această relatare, aproape în aceleași expresii cu care este redată în romanul Idiotul“ 19 Este vorba, probabil, de tabloul lui Hans Vries (1450-1452) „Tăierea capului Sfântului Ioan Botezătorul“, care-l reprezintă pe Ioan în momentul în care sabia cade asupra lui Dostoievski a putut vedea tabloul în august 1867, când a fost la Basel",
    "1595": " 20 Este vorba de tabloul Madona cu familia bürgemeister-ului Jakob Meyer de pictorul german Hans Holbein cel Tânăr (1498-1543) 21 Titlu la curtea ţarului, acordat, sub formă de recompensă, funcţionarilor civili 22 Caracterul fantastic al povestirii personajului rezultă și din faptul că denumirea regimentului este împrumutată din comedia Prea multă minte strică de Alexandr Sergheevici Griboedov (1798-1829) 23 Eroii romanului Cei trei muschetari de Alexandre Dumas-tatăl (1802-1870) 24 Oraș și cetate din apropierea graniţei cu Turcia; cetatea a fost cucerită de trei ori de Rusia (în 1828, 1855 și 1878) 25 Se are în vedere ziarul L’Indépendance Belge, apărut la Bruxelles între anii 1830 și 1937 În perioada premergătoare scrierii romanului, Dostoievski citea acest ziar 26 „Valet de tobă“, expresie compozită, având aproximativ sensul: „slugoi bun de trimis la ocnă“ (în Rusia semnul celor osândiţi la ocnă era „asul de tobă“, un romb galben cusut pe spatele mantalei de deţinut)",
    "1596": " 27 Parafrază a textului de pe crucea lui Iisus; aici, sensul este, fără îndoială, de „rege al afacerilor“, evreii fiind consideraţi în Rusia campionii tranzacţiilor comerciale profitabile 28 Pirogov, Nikolai Ivanovici (1810-1881), celebru chirurg rus 29 Sevastopol, oraș situat pe ţărmul Mării Negre, celebru în istoria Rusiei prin faptul că a rezistat 11 luni asediului trupelor engleze și franceze, în timpul Războiului Crimeii (1853-1856) 30 Nélaton, Auguste (1807-1873), celebru chirurg, membru al Academiei Franceze 31 Citat inexact din fabula Leul îmbătrânit de Ivan Andreevici Krâlov (1768-1844), scriitor și dramaturg rus, cunoscut mai ales datorită fabulelor sale 32 Vin roșu de Bordeaux 33 Pseudonimul scriitorului Alexandr Alexandrovici Bestujev (1797-1837), autorul unui mare număr de nuvele și romane de succes 34 Unitate tradiţională de măsură, egală cu 4,4 cm 35 Palat, împrejmuit de un parc, aflat chiar la periferia Petersburgului, pe malul fluviului Neva, la vărsarea acestuia în Golful Finic",
    "1597": " 36 Aghiotant pe lângă împărat; rang iniţiat de Ekaterina a II-a în 1775 37 În fosta casă a lui Tarasov se afla închisoarea datornicilor 38 Orășel din fosta gubernie Petersburg, localitate de vilegiatură 39 Această crimă a avut loc într-adevăr în orașul Tambov, la 1 martie 1868, și a fost comentată pe larg în presă Șase persoane (soţia și mama comerciantului Jemarin, fiul de 11 ani, o rudă, bucătăreasa și portarul) au fost ucise de gimnazistul Witold Gorski (amintit de mai multe ori în roman); Dostoievski considera că ucigașul este reprezentantul tipic al tineretului aflat sub influenţa teoriilor nihiliste, care și-a pierdut temeiurile morale ferme 40 Du Barry, Marie Jeanne (1743-1793), favorită a lui Ludovic al XIV-lea, foarte activă în intrigile de la curte; a fost executată în timpul Revoluţiei Franceze Dostoievski cunoștea cartea Mémoires de la madame la comtesse Du Barry, editată la Paris (1829-1830)",
    "1598": " 41 Este vorba, probabil, de Istoria Rusiei din cele mai vechi timpuri, lucrare monumentală (29 de volume) a lui Serghei Mihailovici Soloviov (1820-1879); până în momentul redactării romanului, fuseseră publicate 17 volume De asemenea, referirea ar putea fi și la alte lucrări, mai puţin voluminoase, ale aceluiași autor: Manual de istorie rusă, Curs de istorie nouă etc 42 Scriitorul are în vedere tabloul pictorului și desenatorului german Hans Holbein cel Tânăr (1497-1543) Hristos în mormânt, pe care l-a văzut în 1867 la Basel, resimţind o puternică impresie; AG Dostoievskaia citează cuvintele soţului ei: „din pricina unui asemenea tablou îţi poţi pierde credinţa“; tabloul va fi descris de Ippolit în partea a treia a romanului 43 Versuri dintr-o poezie fără titlu a lui Pușkin, inclusă în Scene din timpurile cavalerilor Peste câteva pagini, poezia va fi recitată în întregime de către Aglaia",
    "1599": " 44 Annenkov, Pavel Vasilievici (1812-1887), critic și biograf, îngrijitorul primei ediţii critice a operei lui Pușkin, apărute în șapte volume între anii 1855 și 1857 45 Despre Gorski, v n 39 Danilov, alt ucigaș pomenit frecvent în roman, este un student de 19 ani care, în ianuarie 1866, a ucis un cămătar și pe servitoarea acestuia Unele amănunte ale infracţiunii sunt asemănătoare cu cele din romanul Crimă și pedeapsă (a cărui publicare începuse), așa că, după cum a remarcat și critica din acea vreme, realitatea pare în acest caz că imită literatura 46 Versuri din comedia Prea multă minte strică de Griboedov (v și n 22) 47 Se face aluzie la scriitorul ME Saltâkov Șcedrin (1826-1889), autorul unei epigrame răutăcioase la adresa lui Dostoievski, scrisă în anul 1863; poezioara de mai jos parodiază epigrama respectivă",
    "1600": " 48 Aluzie la romanul Ce-i de făcut? de Nikolai Cernâșevski (1828-1889), în care eroina principală își ia cam în acest fel rămas-bun de la mama ei 49 „B-n“ – Serghei Petrovici Botkin (1832-1899), renumit medic rus 50 Proudhon, Pierre Joseph (1809-1922), filosof și economist francez, celebru în Europa și în Rusia, foarte citit în cadrul cercului iniţiat de Petrașevski O lucrare a acestuia, La célébration du dimanche (Celebrarea duminicii), a fost găsită la scriitor în momentul arestării din 1849 51 Se citează replica din finalul ultimului monolog al personajului Famusov din comedia Prea multă minte strică de Griboedov 52 Bourdaloue, Louis (1632-1704), celebru predicator francez, iezuit În original, numele este folosit mai degrabă pentru un joc de cuvinte: burda (rus) înseamnă „poșircă“; este posibilă și asocierea sonoră cu denumirea vinului de Bordeaux 53 Expresie inexistentă în rusă ori în franceză, parodiind denumirile specialităţilor culinare franţuzești",
    "1601": " 54 Din poezia Cântec de leagăn de Nikolai Alexandrovici Nekrasov (1821-1877) 55 Vers din Faust (Prolog în cer) de Goethe 56 Malthus, Thomas Robert (1766-1834), teolog și economist englez 57 Strofa citată, cu mici modificări faţă de original, nu-i aparţine lui Millevoix, ci lui Nicolas Joseph Laurent Gilbert (1751-1780) 58 Lacener, Pierre Francois (1800-1832), criminal francez, celebru prin cruzimea sa; după execuţie, au fost publicate, în 1836, Însemnările și Convorbirile lui semiapocrife 59 Jdanov, Nikolai Vasilievici, inginer, inventatorul unui lichid care împrăștie mirosurile neplăcute 60 Personaj din comedia Căsătoria de Gogol 61 Personajul care dă titlul comediei Georges Dandin de Molière 62 Personaj din nuvela Nevski Prospekt de Gogol 63 Personaj din romanul Suflete moarte al lui Gogol 64 După cum rezultă din relatarea de mai jos a personajului, articolul la care se face referire este Mânăstirea Novodevicii din Moscova în anul 1812",
    "1602": " Povestirea martorului ocular Semion Klimâci, funcţionar de stat, publicat în revista „Russki arvih“ („Arhiva rusă“), nr 4, 1864 65 Unul dintre epitafurile lui Karamzin Aceste cuvinte, la dorinţa lui Mihail și a lui Feodor Dostoievski, au fost scrise în anul 1837 pe piatra de pe mormântul mamei lor 66 Aluzie la celebrul publicist AI Herzen (1812-1870) și la cartea acestuia Amintiri și cugetări 67 Basancourt, Jean-Baptiste (1767-1830), general francez, participant la campania lui Napoleon Fabulaţia personajului este evidentă: generalul nu avea cum să fie paj la vârsta de 45 de ani și nici n-a murit la Moscova 68 Charras, Jean-Baptiste-Adolphe (1810-1865), istoric francez; cartea pomenită în text este Histoire de la campagne de 1815 Waterloo Par le lieutenant Charras (1858) Dostoievski avea în bibliotecă acest volum (ed IV, 1863) 69 Davout, Louis (1770-1823), mareșal și ministru de război al lui Napoleon",
    "1603": " 70 Roustan (1780-1845), favorit al lui Napoleon 71 Constand, Benjamin (1767-1830), om politic și scriitor francez, adversar al lui Napoleon, nevoit să plece în exil 72 Josefina (1763-1814), prima soţie a lui Napoleon, de care acesta a divorţat în anul 1809 73 Este vorba de decoraţia Sf Ana 74 Aluzie la nuvela Sărmana Liza de Karamzin 75 Schlosser, Friedrich (1776-1861), istoric german Lucrarea sa, Istoria universală (1884-1856), a început să fie editată în limba rusă în anul 1868 76 Glebov, Stepan Bogdanovici (aprox 1672-1718), amantul Evdokiei, prima soţie a lui Petru I Torturat, a fost tras în ţeapă în Piaţa Roșie din Moscova, murind peste 14 ore 77 Osterman, Andrei Ivanovici (1686-1747), diplomat de origine germană, care s-a menţinut mult timp în posturi importante datorită duplicităţii sale 78 Morus, Thomas (1478-1535), gânditor umanist și om politic englez, condamnat la moarte de regele Henric al VIII-lea, ca adversar al Reformei",
    "1604": " Înaintea execuţiei, Thomas Morus l-a rugat pe călău să-i cruţe barba, „deoarece aceasta nu-i deloc vinovată de înaltă trădare“ 79 În original: hlâstovșcina, de la hlâstovsto – sectă organizată în comunităţi sau „corăbii“, în fruntea cărora se află proroci, hristoși, născătoare de Dumnezeu sau prorociţe; adepţii acestei secte nu recunosc clerul, biserica și sfintele taine; cred în Hristos-dobânditul, adică acceptă posibilitatea ca fiecare om să devină Hristos, urmând cu severitate modul de viaţă ascetic al lui Iisus Liturghia lor constă din lecturi și explicaţii ale Sf Scripturi, din cântări însoţite de sărituri și alergări care-i împing la frenezie și delir, luate drept stări profetice 80 Adept al așa-numitei doctrine slavofile, curent de gândire din secolul trecut, centrat pe ideea de specific naţional 81 Versuri din poezia Elegie de Pușkin 82 Aluzie la romanul Părinţi și copii de Ivan Turgheniev",
    "1605": " 83 Talleyrand, Charles-Maurice (1754-1838), diplomat francez, abil și șiret, care în decursul vieţii a depus jurământ în faţa a 18 guverne franceze, călcându-și-l de fiecare dată 84 Versuri din poemul lui Pușkin despre Cleopatra, care a intrat în componenţa nuvelei Nopţi egiptene \n \n"
}