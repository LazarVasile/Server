{
    "1": "\nMirii nemuririi moto de aici încolo garsonierele viermelui sunt părăsite una după alta dar abia despre schelet se poate spune: bloc de nefamiliști, fără uși fără ferestre \nsângele meu curge între maluri de tristeţe vine toamna, frigul face spărturi în zid face urme, e prins la locul crimei dar numai frigul? \n\nAnton Jurebie Ţara doamnei Circe \nDe când stăteau acolo? Tolăniţi în cele două paturi din oficiu, cu spatele proptit în câte două perne mari, picoteau, zăceau ori boleau, sporovăiau în draci, se sfădeau, se certau, își luau vorba din gură unul altuia, tăceau cu rândul sau amândoi deodată Trecuse de două noaptea și încă nu adormiseră Naiba știe ce așteptau și cine mai știe de câtă vreme De o veșnice, pasămite, și nu se mai termina odată Cât o mai fi până la ziuă? se întreba Rafael, și cum ne mai irosim aici, în ocna asta și nu se mai termină, nu se mai termină, nu se mai termină… Ţi-e și frică să te gândești că într-o bună zi s-ar putea termina",
    "2": " Cât o mai fi? Cât a trecut? Șapte ani, da, amândoi nimeriseră acolo în urmă cu șapte ani Mai întâi Rafael Ogrinjan, care avea douăzeci și nouă de ani când își făcuse formele de angajare la Școala Specială nr 2 pentru un post de pedagog-supraveghetor, iar la o lună și ceva după el, Emilian Teodorescu, de douăzeci și cinci de ani pe atunci și încadrat tot ca pedagog-supraveghetor Din cele două paturi de fier vopsite alb, cu saltele umplute cu paie, ei supravegheau un etaj întreg al școlii-internat Aveau la ei cheile de la patru dormitoare și lanţul cu lacăt cu care legau uneori ușa ce permitea accesul pe etaj Răspundeau de nouăzeci și șase de copii luaţi pe tabel, cu semnătură, seara la zece, când intrau în tură, și pe care îi predau dimineaţa la opt, la număr și în bună stare, fără alte boli în afara celor știute de cu seară",
    "3": " Cu excepţia perioadelor de ieșire din ritm din timpul vacanţelor de vară, lucraseră aproape numai în tura de noapte și doar împreună Șapte ani e destul, dar nu-i nicidecum o veșnicie Uneori, ajungi totuși să-ţi spui că-i o mare porcărie, Rafaele, ba bine că nu Doar că-ţi spui, dar dacă într-adevăr ai crede asta, te-ar bate Dumnezeu cum e mai rău și chiar ai merita Adică n-ai avea altceva mai bun de făcut decât să te superi pe anii ăștia ce ţi s-au dat ca un dar până la urmă… Rafael se ridică pe jumătate în capul oaselor, frecându-și spinarea și ceafa de perete în timp ce-și trăgea picioarele, iar genunchii, îndoindu-se, încadrau figura fălcoasă și roșcovană a lui Milică, un viking, un irlandez, ceva cam pe-acolo… Un băietan zdravăn, trăit la aer curat, marinar la viaţa lui sau cioban, făcându-și de lucru cu turme de oi pe pășuni alpine",
    "4": " Mereu gata să te binedispună, cam așa a fost de când îl știi, dar uite că de vreo două săptămâni e tocmai dimpotrivă Cât de greu îl apasă, deh, amarnică suferinţă, Milică-tată Întors pe dos de nu-l mai ia nici somnul, și uite că Rafael nu poate să-l ia în serios, mai cu seamă la ora asta — Culcă-te, Milică-tată Ești tâmpit? Ce dracu’ ai? Aha, ai dormit toată ziua acasă ca porcu’ și-acuma mă asasinezi… — N-am dormit nici acasă Mi-a fost rău, mi-e rău, îmi zvâcnește căpăţâna, nu mai pot… — Hai sictir! Ţi-e rău! Ditamai omu’ de optzeci de kile, bun să spargă piatră, te vaiţi mai rău ca o femeie Și tot de focu’ femeilor, nu pot să cred, oh, ori ești prost, ori ai înnebunit de-a binelea Nu-mi dau seama ce-i cu tine Stai barem dracului liniștit",
    "5": " Io când n-am somn, știi bine că nu-mi permit Mă foiesc, da’ nu-mi permit să te deranjez — Prea ești deranjabil, oftează Milică Culcă-te, gata, nu mai zic nimic Sting și lumina, uite, poate ne pomenim cu vreun control — Special spui asta, tot ca să nu-mi tihnească — După ce că ești deranjabil mai ești și pricinos Orice aș spune, îmi găsești pricină… Pricinos, deranjabil, ce mai, cel mai mare dușman, Rafaele, dacă nu stai treaz să-l asculţi, să-l căinezi, să-l încurajezi, fi-ţi-ar capu-al dracului, Milică-tată Te-a lăsat, deh, cică l-a părăsit L-a lăsat cu ochii-n soare Cu ce-ai putea să-l ajuţi, s-o fi dus biata femeie după cine o gâdila-o mai bine, oh, ar muri, ar face moarte de om dacă i-ai spune asta Sau de unde știi că n-o fi plecat fiindcă tot așa făcea și cu ea? N-o lăsa să doarmă, o sâcâia, îi mânca nervii și minţile… — Ai face bine să mă lași se dorm, Milică-tată",
    "6": " Io nu-s ca tine, cum ai pus capul jos, te pui pe sforăit — De trei ore pun capul jos — Bineînţeles că acum nu Trebuie să-ţi faci numărul Da-n general, dormi somnul morţii, zău așa Eu sunt altfel Deranjabil, cum spui Mai fragil, mai plăpând, mai dezechilibrat… N-am trăit ca tine la aer curat, la ţară Nu m-am hrănit natural N-am somnu’ ăla sănătos… Milică mârâi: — Somnu’ morţii, fir-aș al dracu’! — Vorba vine Somnul e hrană, cea mai bună hrană Somnul e o formă de supravieţuire indispensabilă Din somnul ăla îţi tragi vlaga, dar acum, că l-ai pierdut, văd că ţii cu tot dinadinsul să mă sugi pe mine — Lasă dracu’ prostiile, Rafaele Ce sunt eu? Vampir? — Există vampiri energetici Poate n-ai auzit — Am citit, dar nu cred",
    "7": " — Foarte rău Ai devenit neîncrezător, reticent Pur și simplu, nu te mai recunosc — Să știi c-am mai citit și io câte ceva Acolo la mine-n comună, aș fi putut să ocup oricând un post de profesor Aș fi predat orice, aveam mână liberă chiar și fără studii… Istoria, geografia, economia politică… Mi s-a propus Nu te gândi că nu m-aș fi descurcat Am lecturi, cunoștinţe… Rămân totuși la părerea să nu luăm de bun tot ce e-n cărţi, Rafaele Știi, mă gândeam… — Tare prost obiceiul ăsta să gândești cu voce tare Milică însă habar n-avea Își urma neabătut gândul: el mereu și-a dorit o familie și a încercat și s-a străduit din răsputeri și poate tocmai din pricina asta a fost ca un făcut că nu s-a legat, iar mai încoace iarăși n-a avut noroc, când s-a-ncurcat cu femeia asta, care oricât l-o durea sufletul s-a spună, deh, asta e, soţioara lui era cam curviștină și d-aia s-a și dus, păi, o mânca-n fund, ce dracu’ să-i faci? Îl înșela, se ducea cu unul și cu altul până și-a luat lumea-n cap definitiv, da’ uite că el a iubit-o, a iubit-o, nici nu-și dă seama Rafael cât de mult, și nici cât de mult îi doare și ce a însemnat pentru el femeia aia… Rafael închidea ochii, sorbind melodia dulce-melancolică-îndurerată a spovedaniei lui Milică și adulmecând totodată promisiunile somnului, deh, cea mai durabili dintre amăgiri",
    "8": " Ești însetat doar cât un vârf de ac și ţi se dă aproape tot atât de mult cât ţi se promite, adică mult mai mult decât ai îndrăzni să ceri, iar când te trezești, lumea s-a schimbat până într-atât încât ești sigur că asta-i adevărata faţă a lumii, veșnic luminoasă, fără nimeni să te dușmănească și să te înșele, Milică-tată, de unde atâta disperare? L-a înșelat, îl doare tocmai pentru că de o vreme încoace nu mai doarme somnul ăla al morţii din care-și trage vlaga, Milică-tată, te vaiţi de zic că dă cu biciu-n tine, curge din tine cântecul jelaniei iubirii, Milică-tată, te fericesc, ai iubit-o, atâta că n-ar trebui s-o spui atât de des și cui se nimerește, la care Milică sare ca ars: el a iubit-o sincer, din inimă; păi, dacă și ea l-ar fi iubit, nu i-ar fi dat mâna, mă rog, Rafael e de părere că-i cu atât mai bine pentru el că a iubit-o fără să fie iubit și-i cu atât mai rău pentru ea",
    "9": " Femeia aia-i de plâns Ba uite că nu; Milică-i de plâns S-a îmbolnăvit, zace, e pe moarte… Nu era totuși genul, așa încât Rafael nu-și dă seama, nu-și închipuie pur și simplu ce femeie ar fi aia care l-a adus în așa hal Ie dă Doamne ferește, Milică-tată Ce femeie, ce femeie, ce femeie – Milică își leagănă capul în palme, spunându-i c-ar fi trebuit s-o vadă Ce să vadă, că nu i-a arătat-o, prostu’ a ţinut-o ascunsă I-o fi fost frică, iar privirea lui Milică ridicându-se, îngustându-se parcă de teamă, și Rafael: Ce dracu’ ai? Nu te știam atât de sensibil la chestii d-astea Ba i-ar fi arătat-o până la urmă, da’ a fost prea din scurt, n-a stat cu ea decât șase luni, iar Rafael că nu te-ar fi crezut în așa hal de gelos, la care Milică că o fi fost el gelos, da’ pe bună dreptate",
    "10": " Soţioara lui nu se putea stăpâni, mereu cu ochii după bărbaţi, ba lasă-mă dracului, Milică-tată, păi, dacă-ţi spun, îi mai dădeam peste bot da’ tot degeaba Păi, o iubeam, sufeream, când mi-aduc aminte îmi vine să-mi trag palme M-a chinuit, m-a umilit, și-a bătut joc… Știi ceva, Rafaele? Dacă s-ar întoarce, n-aș garanta că n-aș face o mare prostie: aș primi-o înapoi… Rafael parcă l-ar fi văzut pierzându-se Nu mai era Milică flăcăul ăla de la ţară care făcuse o vreme pe dulgherul pe șantierele din București și pentru care postul ăsta de pedagog-supraveghetor fusese o adevărată mană cerească Simţea nevoia să se odihnească, desigur, și de o slujbă curată, comodă, cât de cât onorabilă S-o fi odihnit îndeajuns în ăștia șapte ani, iar de-acum o fi început să ruginească, să lâncezească, să se umple de lehamite, Milică-tată, păi, chinul și umilinţa, și bătaia de joc? Nimeni nu garantează pentru prostiile noastre: bineînţeles că ai s-o primești înapoi și ai s-o iubești mai mult decât înainte, Milică-tată, pentru că îndeobște nu avem încotro",
    "11": " Gândește-te că nici tu n-ai avut încotro, Rafaele, în tot felul de împrejurări, dar mai ales când ai venit în școala asta S-a ivit ocazia și doar că te-ai lăsat la mâna sorţii, același care a hotărât să crești într-un cămin-orfelinat și să înveţi într-o școală specială ca asta în care lucrezi acum E un fel de regulă a jocului sorţii și, deopotrivă, o datorie perpetuă, de care te achiţi de când te știi: să umbli încolo și-ncoace reîntorcându-te adesea în locurile pe unde ai trecut sau umblând prin locuri îndeajuns de asemănătoare ca să simţi că nu te-ai îndepărtat prea mult Uite că de șapte ani reveniseși, câștigându-ţi traiul prin oficiile, dormitoarele și sălile de clasă ale Școlii Speciale nr 2 Nu ţi-o fi fost însă îndeajuns de familiară atmosfera cu damfuri iuţi de ospiciu a familiei, de vreme ce de doi ani reveniseși și mai mult, oploșindu-te pe lângă surioara ta geamănă, Elenuţa… Crescuseră împreună la leagănul-orfelinat și păstraseră o legătură strânsă și cât stătuseră în școli speciale separate, de fete și băieţi, și încă puţin după aceea, până ce Elenuţa se mărită",
    "12": " Odată măritată, ea s-a văzut intrată în rândul lumii și s-a rupt de familia celor fără familie, răcindu-se de frate-său Ca să se bucure-n tihnă de noua ei familie, dădu cu sare-n urmă s-alunge duhurile rele ale dezmoșteniţilor sorţii N-ai mai fi avut decât să-i plângi de milă văzând-o cum se pierde, Rafaele, tot așa cum aveai să-l vezi mai încoace pe Milică Vine o vreme când ne călcăm în picioare inocenţa și înstrăinarea, dar poate pentru Elenuţa o fi fost ceva mai rău Călcase regula jocului, vezi, îndatorându-se peste măsură O rudă săracă de-acum și mai degrabă un străin, Rafael ar fi atârnat la ea S-ar fi întins la cașcaval la o adică, așa că nu trebuia încurajat N-avea decât să-și vadă de-ale lui, umblând încolo și-ncoace din slujbă-n slujbă, din gazdă-n gazdă și din femeie-n femeie, ca-ntotdeauna, în timp ce Elenuţa se așezase la casa ei, în apartamentul ei cu trei camere din Vitan, cu Cristinica ei și cu Ghiţă, soţul ei cumsecade, maistru militar la viaţa lui",
    "13": " Uite însă că Ghiţă îi înșală speranţele, neţinându-i companie până la adânci bătrâneţi, cum de bună seamă că puseseră la cale El muri dintr-un atac cerebral la doar treizeci și trei de ani Elenuţa se amăgise, vezi, iar văduvia a fost pentru ea un șoc îndeajuns de puternic pentru a o arunca în altă amăgire: dorul și iubirea de frate, carevasăzică; singurul ei frate și singura ei familie la o adică Așa se face că ai picat bine, Rafaele, în apartamentul cu trei camere din Vitan, ca să reîntregești familia celor fără de familie ori familia destrămată de moartea maistrului militar – tot un drac Scuteai banii de gazdă, în definitiv, și uite că ţi-ar fi dat mâna să te amăgești și tu, cu bună știinţă altminteri, că la soră-ta ai avea un rost mai acătării: cum lucrai mai mult de noapte, până se întorcea Elenuţa de la fabrică, îţi treceai timpul cu gătitul și dereticatul și-o puneai la masă pe Cristinica, făceai lecţiile de clasa-ntâi cu ea, o duceai și o aduceai de la școală… Meseria de pedagog-supraveghetor, așadar, acum o făceai și ziua, și noaptea",
    "14": " Revenise Revenea și se întorcea în permanenţă de fapt, fără a depăși însă limitele unei zone nu prea vaste prin care se învârtise, de la leagănul-orfelinat la școala specială unde învăţase, la cea în care lucra acum, la fabricile de pe Platforma industrială în care fusese angajat, la camerele în care stătuse în gazdă și la camera din apartamentul soră-sii Vitan, Dristor, Văcărești, Pantelimon, Sfânta Vineri, Unirii, Moșilor, Hala Traian și tot așa, Rafaele, revii și te reîntorci în permanenţă și de bună seamă că și sufletele părinţilor tăi bântuie prin zona asta, zbătându-se să se rupă de ea și reproșându-și, desigur, neputinţa Nu te frământa altminteri soarta acelor părinţi necunoscuţi și care or fi fost mai mult ai Elenuţei Ea consumase ceva timp și energie ca să se intereseze de mama, înmormântată, uite, pe aproape, la Cimitirul Pantelimon Doi, și mai reușise să afle că fusese vorba de o sinucidere, într-o vreme când noi nu împliniserăm un an… Băuse sodă caustică, Rafaele",
    "15": " Îţi dai seama ce moarte cumplită? Mie-mi spui? Rafael mai auzise despre niște cazuri și-i povesti soră-sii că, după cât de concentrată-i leșia și după cantitatea băută, ai avea de ales: fie mori în chinuri groaznice, ars pe dinăuntru, fie te alegi cu găuri de diverse calibre pe traiectul digestiv, care-ţi fac tot restul vieţii un iad, fie, e posibil și asta, dacă leșia nu-i prea concentrată și trece repede prin esofag, să fie neutralizată parţial de sucul gastric, fără să provoace pagube prea mari… Oricum, de departe sunt de preferat șoricioaica, cianura, ștreangul, venele tăiate, săritul de la etaj… Rafael presupuse că mama lor nu-și dorise numai moartea, ci și o suferinţă îndeajuns de mare, ca să înăbușe altă suferinţă Probabil că ceea ce se numește îndeobște decepţie în dragoste o împinsese… Chiar așa – Elenuţa reușise până și asta să afle, motivul sinuciderii, descoperindu-și, desigur, totodată niște aptitudini de detectiv",
    "16": " N-ar fi fost mare lucru să deduci, altminteri, că cel care o determinase fusese tatăl lor Spiritele lor bântuie prin preajmă, Elenuţo, ca să ne vegheze și să ne orienteze destinele Părerea lui Rafael era că Elenuţa mai bine și-ar fi văzut de treabă N-ar fi trebuit să răscolească și să dezgroape… Tragi a rău și a pagubă Ea umblase de fapt pe la primării de sector, pe la oficii ale stării civile, arhive, trăgând speranţă la o moștenire Bani, proprietăţi, cică ar fi avut niște presimţiri Degeaba ar fi încercat frate-său s-o calmeze și s-o abată de la obsesia asta Adevărul e că avea niște timp de pierdut cât făcea Rafael pe dădaca și pe fată-n casă, și poate că și moartea maistrului militar o zdruncinase până într-atât ca să umble după potcoave de cai morţi, din care să încropească te miri ce atelaj ce le-ar fi înlesnit viaţa",
    "17": " Tot ce ne-ar fi putut lăsa mămica noastră, Elenuţo, e depresia aia atroce care a învrăjbit-o împotriva ei însăși și care o omorât-o N-avem decât să fim atenţi la păcatele părinţilor noștri pentru care asudăm din greu să le plătim N-o fi fost totuși chiar o pierdere de timp Elenuţa mai află câte ceva și despre familia mamei lor O familie bună, mă rog, Rafael știuse dintotdeauna, presimţise, orientându-se după vorba aia că se întâmplă și la case mai mari Mai ales la case mari vezi sinucideri, crime pasionale, copii din flori, incesturi și tot așa Se vede, de altfel, și pe noi că suntem de familie bună, chiar dacă am crescut în orfelinate și în școli speciale Cât de ostil și mizer, mediul n-a reușit să șteargă cu totul… Îi plăcea să vadă la soră-sa un fel de aură aristocratică pe care să și-o însușească, deși nu i se potrivea întru totul, și nu dădea curs tentaţiei până la capăt",
    "18": " Nu semănau până într-atât ca să bănuiești că ar fi gemeni Ba trebuia să iei aminte foarte atent să-ţi dai seama că sunt fraţi Părul ei șaten, bătând spre roșu, se regăsea la Rafael, lunecând într-o nuanţă nisipie Aveau aceleași priviri adânci și duse, dar a lui era mai dilatată și mai risipită, ca și cum văzuse mai multe în același interval de timp, și aceeași paloare argiloasă, la Rafael de o asprime sporită, imprimată de cicatricele vechi de vărsat Și mâinile cu degete subţiri și lungi, cum au cei infirmi din naștere, li s-ar fi asemănat, și siluetele longiline, doar că el era mai înalt cu un cap și îndeajuns de lat ca să-ţi închipui că Elenuţa ieșise din el Unii vecini din bloc se uitau la Rafael ca la un soţ sau ca la un concubin ce luase prea repede locul defunctului, și aproape că le pica bine confuzia asta",
    "19": " Domnul și doamna Ogrinjan – familia lor reîntregită sub numele otrăvitei cu sodă Tot e bine că Elenuţa începuse să ţină la numele ăsta, numele ei de fată, de fapt, măcar că păstra plăcuţa de pe ușa apartamentului inscripţionată cu Familia Popescu Ghiţă Suntem înconjuraţi de morţi, surioară, nu doar că umblăm pe pământul îngrășat cu trupurile lor, care ne e și hrană de altfel… Păi, spiritele astea pe care n-ar trebui să le zgândări atâta, invocându-le și căutându-le Păi, bărbatu-tău, mămica noastră, tăticul nostru, care cine știe pe unde-o mai fi și el… Un mort rămas în suspensie, așadar, despre care Elenuţa nu aflase nimic, așa încât n-ar fi mare lucru să fie încă în viaţă Adunase, în schimb, informaţii despre părinţii mamei lor, bunicii, și ei morţi, desigur, doar că muriseră mai încoace, după mama Bunicul fusese director de bancă, de aici dedusese Elenuţa că-s de familie bună, iar mama a avut unsprezece fraţi și surori, dintre care unii studiaseră la Paris",
    "20": " Într-o bună zi, le va veni rândul și ăstora să-i caute și să-i cerceteze Avea în vedere niște unchi stabiliţi eventual în străinătate și fără moștenitori Rafael se strâmba și se scărpina în cap Era alergic la amăgirile soră-sii, și când o auzi că nu știi de unde sare iepurele… Averi, moșteniri, tot așa cum se agăţase de bărbatu-său, ca să vadă în el mai mult decât era de fapt, și tot așa cum se agăţa de el Rafael o lua pe departe: — Îmi place mult să aflu că suntem de familie bună, dar n-ar trebui să uiţi… Să nu uităm, surioară, mă rog… — Știi bine că prefer să uit Gata, să n-o mai lungim, refuz, pur și simplu, să-mi aduc aminte Vocea ei era răgușită parcă de plâns Rafael nu-și amintea s-o fi văzut vreodată plângând pe vremea când erau la leagăn și nici când îl îngropase pe bărbatu-său",
    "21": " Răgușeala aia dând vorbelor ei o rezonanţă lugubră, îl îndemna să și-o închipuie plângând în taină Se ferea și, totodată, brava: — Și până la urmă nu-mi pasă, înţelegi? Am casa mea, sunt pe picioarele mele, nu-mi dă nimeni să mănânc, nu atârn… Lui Rafael îi era limpede aluzia: el n-avea casa lui și, pasămite, ar fi atârnat la ea Unde mai pui că se ducea noapte de noapte la școala aia care nu-l lăsa să uite Nu că ar fi făcut caz, dar nici să te faci că habar n-ai nu-i bine, surioară Să îngropăm mizeria asta atât de adânc, încât să fim în stare să ne dăm Sufletul umblând după niște părinţi pe care nu i-am văzut și nu i-am avut de fapt și să ne punem nădejdea în niște moșteniri care ar compensa ce n-au fost în stare să ne dea părinţii ăia",
    "22": " \n2 \nAsta fusese într-un martie friguros – rămăsese singură cu Mugurel, de doi ani pe atunci, în garsoniera asta prin care sufla vântul Uită-te-n jurul tău, Mirelo, pereţii goi, linoleumul gol, golul din stomac și din inimă, nemernicul de Ticuţă Îi luase tot, toată mobila și frigiderul, și aragazul, covoare și preșuri, și până și lustra din tavan cu tot cu becuri Toate erau ale lui, Mirelo, până și garsoniera pentru care primise repartiţie la ICRAL de la Depoul CFR Triaj, unde muncea ca lăcătuș, dar care uite că acum îţi rămânea prin hotărâre judecătorească, fiindcă aveai copil de crescut Ce te-ai fi făcut dacă nu-l aveai pe Mugurel, Mirelo, da’ pe de altă parte, îţi dai seama cât l-a îndârjit hotărârea aia? I-a luat până și verigheta de pe deget, și cele două inele de patru grame, cumpărate, vezi, tot din banii lui și din munca lui",
    "23": " Ba, dac-a văzut-o că se cam codește, că nu i le-ar da de bună voie, i-a smucit mâna de-ai fi zis că-i în stare să-i rupă degetele, să i le taie cu cuţitul, și mai mult nimic, să-și recupereze inelele Păi, nu-ncăpea tocmeală, idiotu’ dracului Bine c-a dat Dumnezeu să scape de el Dormea cu Mugurel pe o pătură întinsă pe linoleum și n-ar mai fi prididit să se încurajeze de una singură, că las’ că tot răul spre bine Aia e, și-o făcuse cu mâna ei N-ai fi avut la ce să-ţi pară rău, Mirelo, da’ nici să te bucuri n-ai fi avut de ce La cinșpe ani te încurcaseși cu Ticuţă, cum ar veni lăsându-te sedusă, păcălită, coruptă, violată și așa mai departe Ba bine că nu Te mâncase-n fund, Mirelo, erai leșinată Tremurai, trepidai, iar Ticuţă n-avea decât să se pună la mintea ta",
    "24": " La douăzeci și doi de ani ai lui, n-o fi avut nici el prea multă minte, măcar c-o fi avut el niște socoteli, dacă abia peste trei ani a catadicsit să se cunune cu tine Îţi secase sufletul așteptând, Mirelo, ai răsuflat ușurată să te vezi măritată Cât de proastă, deh, te-ncurcaseși cu dracu’ Curvar de nu se poate Ticuţă, și tu geloasă și ambiţioasă să-i faci viaţa grea cu scandaluri, când ajungea acasă noaptea târziu de la curvele lui În ruptul capului nu l-ai mai fi lăsat să se atingă de tine, idiotu’ și nenorocitu’, da’ ce te faci, că el la fel de ambiţios, căpos și lacom, c-ar mai fi vrut-o și pe ea pe lângă celelalte Așa se face c-au dus-o tot într-un balamuc și-un scandal cu certuri și bătăi, și ochi vineţi, și buze sparte, și chiloţi rupţi; trăgea de ea cu forţă, abia acum ar fi putut să spună c-o violează, dar nu i-ar fi cedat nici moartă",
    "25": " Până la urmă, tot el a cedat, de vreme ce a băgat divorţ Ducă-se învârtindu-se cu curvele lui, cu banii lui și cu munca lui… Ca și cum ea n-ar fi știut ce-i aia muncă Nu doar cu măritișul, ci și cu munca o luase din pripă De la șaișpe ani, da, în fabrica aia de pâine unde o băgase taică-său În trei schimburi, da, pe bandă și-n gura cuptorului, de te frigeau pâinile la mâini prin palmarele de piele când le puneai în lăzi și nu stăteai decât un sfert de oră la pauza de masă și când te duceai la veceu Iadu’ pe pământ, Mirelo, focu’ iadului – d-asta ţi-a făcut rost tăticuţu’ tău când a aflat c-ai lipsit două trimestre de la școală S-a dat de ceasu’ morţii să-ţi găsească de muncă, vezi, dacă pe tine atâta te-a dus mintea, să te lași prostită de Ticuţă și să-ţi lași baltă școala",
    "26": " Moartă-coaptă, să te vezi măritată-n rându’ lumii, Mirelo, și totodată abia așteptai să te vezi scăpată de ai tăi și mai ales de taică-tău Amarnic om nea Petrică – te băgase pe bandă în focu’ iadului, ca o pedeapsă, iar pe de altă parte, Ticuţă te ducea cu vorba că te ia și-l aburea și pe nea Petrică Taică-tău, la o adică, ar fi putut să-i facă o reclamaţie la miliţie și să-l cheme-n judecată pentru corupere de minori sau viol Era destul de destupat la cap bătrânul ca să-și dea seama încotro s-ar putea îndrepta povestea asta și tocmai că se interesase cum devine cu coruperea de minori și violul, dar uite c-ar fi lungit-o și el pe lângă Ticuţă, Mirelo, văzându-te atât de pornită să te căpătuiești cu un soţ D-aia nu l-a dat în gât pe Ticuţă, dar uite că și-a scos pârleala pedepsindu-te pe tine, vai de capu’ lui de nerod, ca să vezi cât de destupat – să-i fie, pasămite, învăţătură de minte Mirelei, să vadă și să simtă și ea pe pielea ei cum s-au chinuit părinţii ei prin fabrici ca s-o ţină-n școală, tot ca să-și câștige o pâine mai ușor, da’ ei nu-i pasă și dă cu piciorul, fiindc-a mâncat-o-n fund cu Ticuţă și nu mai poate de cât îl iubește… Mare chestie, Mirelo, nu era nici prima, nici ultima",
    "27": " Ticuţă-i deschisese viitorul, cum se spune, și totodată se descurcase cu legea cu minorii, pe care la o adică bătrânu’ o călcase: ca minoră, cum era legea atunci, ea n-ar fi avut voie să lucreze în fabrica aia de pâine, în trei schimburi și-n condiţiile de muncă grea de pe bandă, așa încât pe nea Petrică îl costase un curcan și niște damigene la biroul Personal ca s-o angajeze Asta ca un ultim efort, vezi, după ce se sacrificase la sânge s-o ţină opt ani în școala generală și încă un trimestru din primul an de liceu, dar uite că în sfârșit se ușurase, scăpase de fiică-sa, deși, nu-i vorbă, odată ieșită pe leafă și măritată, s-ar fi văzut și ea scăpată de el – oful tău, Mirelo, căzută-n nas cum erai după Ticuţă, care, vezi Doamne, te-ar fi scăpat de calvarul de-acasă Ticuţă plecase din Câmpulung de câteva luni, își găsise de lucru în București, și uite-l că s-a întors s-o ia și pe ea acolo, ca să-și pună împreună viitorul la cale",
    "28": " Până una alta, tot ca nea Petrică ţi-a găsit și el de muncă, Mirelo, pe bandă, ca la pâine, dar de astă dată într-o fabrică de încălţăminte, în mirosul și gazele alea de soluţie de prenadez și diluanţi, de ieșeai ca beată de acolo, chiaună de cap, și numai după asta să-ţi fi dat seama că nimeriseși din lac în puţ Mai apoi, după ce a făcut Mugurel un an, lui Ticuţă i s-a năzărit să te ţină acasă, să ai grijă de copil, dar, de fapt, ca să-ţi poată scoate ochii peste un an cu munca lui și să-ţi rupă degetele să-ţi ia inelele și tot felul de figuri proaste, c-o să vezi cum o să fie singură, c-o să mori de foame după cât ești de puturoasă și de profitoare, că doar în spinarea mea te-ai uitat… Ce rahat o fi avut el în cap, Mirelo, c-o să-i plângi urmele și-o să umbli să-l cauţi cu copilu-n braţe să-i ceri de-o pâine, s-atârni la el, când nici măcar nu te-ai deranjat să-l dai în judecată pentru pensie alimentară, dacă până într-atât de nenorocit a fost în toţi anii ăștia, de nu ţi-a trimis barem de-o ciocolată pentru copil",
    "29": " Mai bine-ai fi murit decât să te fi știut că atârni la el, cât de greu ţi-ar fi fost, și tocmai că nu ţi-a fost deloc ușor după ce-ai rămas singură cu Mugurel, da’ până la urmă Dumnezeu a avut grijă Dumnezeu o văzuse când găsise de lucru la cantina concentraţilor Adevărul e că au fost niște ani buni ăia trei cât a lucrat la cantina Liceului de Construcţii 23, care deservea pe atunci un batalion de militari concentraţi pentru lucrările Șantierului Centrului Civic Cei mai buni ani, deh, se descurca, avea banu’ ei… Orice ai spune, nu trăgea barca pe uscat ca acuma, și nu te gândi, că muncea de se deznoda Spăla bidoane de aluminiu și marmite cu furtunul cu apă fiartă până o lua ameţeala, ca într-o baie de aburi, și tot în aburi și frântă de mijloc peste cazanele cu mâncare, ca să umpli farfurii și castroane cu miile și să sortezi și să speli tone de legume și să te lupţi ca și cu ursul cu sacii de cartofi",
    "30": " Lucra și de zi, și de noapte, în ture de douășpe ore, și erau perioade de o lună-două când era trimisă pe teren cu camioanele cu mâncare, în bidoane d-alea de aluminiu, de douăzeci de litri, pentru colectat lapte de la ceapeuri; prin arșiţă și prin ger, prin zloată și noroaie, se rupea de mijloc trăgând de bidoane cu ciorbă, cu tocană, orez cu lapte, să le descarce la punctele de lucru de la Casa Republicii, ministere, la Fântâni… Nici n-ai fi simţit osteneala, Mirelo, abia sărită de douăj’de ani, zveltă, făcută, cu carnea tare pe tine, și tocmai scăpaseși de Ticuţă, încât tot ce ţi-ar fi lipsit ar fi fost un soldat sau un ofiţer dintre șanteriștii ăia care nu mai pridideau să rânjească la ea și s-o ciupească de buci Păi, nu doar din pricina asta îţi era bine și nu simţeai osteneala, da’ nici nu se compară, Mirelo, ce-i acum cu ce era atunci",
    "31": " N-o apăsau necazurile, Mirelo, aveai cu ce și uite că, într-un an, reușiseși să-ţi mobilezi la loc garsoniera Avea doar un sfert de oră de mers de la ea, din Fizicienilor, până la cantină și un salariu bunicel, din care nu cheltuia nici un leu pe mâncare Venea mereu acasă cu sacoșele pline cu de toate, Mirelo, ce bucurie, antricoate și mezeluri, pungi cu zahăr și orez, conservăraie și pâine la discreţie, și asta-n vremurile alea de izbeliște, când se dădea, zahărul și uleiul de la alimentară pe tabel, iar pâinea și salamul tot cu porţia și cu buletinul, iar tu nu numai că nu duceai lipsă, dar aveai și pentru alţii Pentru prietenele tale, Mirelo, fomistele, perversele și profitoarele care-ngroșau obrazul și căscau gura, iar pe de altă parte, pornite să te mănânce de fund, să te bârfească, să te știe tot cartierul ce bagi în cratiţă și cu cine te fuţi",
    "32": " Unele ca Roșioara, Geta și Vasilica, veșnic puse pe rele, dar pentru tine prea puţin conta, Mirelo, lăsai să treacă de la tine Nu te sinchiseai, îţi mergea prea bine ca să-ţi stea mintea să le tai din porţie, să te chivernisești și tu ca orișicare, să faci provizii, să strângi, ba bine că nu Le dăduse la început câte un borcan de bulion sau o sticlă de ulei în contul lui Mugurel, că i-l ţineau printre copiii lor, să se joace cu ei cât era la cantină, dar cu timpul le dădu tot mai mult, Mirelo, îndeasă-le cu carne și conserve, ulei și zahăr, sacoșe cu cartofi și roșii, și deja ţi-ai luat pe cap o familie grea de prietene, pentru care cărai ca un cătâr cu sacoșa de la cantină O aveai pe Roșioara cu copiii ei abonată-n permanenţă și încă vreo cinci-șase abonate de ocazie",
    "33": " Peste alergătura și roboteala din hala cantinei, căratul cu sacoșa și grija pentru prietene, după care somnul greu, străbătut de vise cu bărbaţi goi și virilităţi enorme, îmboboșate, pe care le legăna în braţe ca pe niște bebeluși gângurind sub mângâierile și sărutările ei înfometate Se trezea asudată și speriată, ca picată din altă lume, iar oboseala nu-i mai permitea să se gândească la lipsa unui bărbat lângă care să se trezească dimineaţa, lăsându-se cotropită și totodată eliberându-se de moleșeala aceea dulce care-o invada în vis, Mirelo, n-aveai decât să te scuturi, spunându-ţi iarăși și iarăși că mai bine fără, fără Ticuţă sau altul la fel ca el, pentru că toţi sunt la fel, Mirelo, mai bine singură și de capul tău, de-o mie de ori mai bine Era ca și cum ar fi luat-o de la început cu mai multă minte decât atunci când se prostise până într-atât încât să-și lase baltă școala de focul măritișului, iar numele recăpătat după divorţ, Mirela Dogaru, parcă ar fi readus-o lângă taică-său și maică-sa și frăţiorul ei Vlăduţ, amintindu-i că mai are și familia asta, pe lângă cea a prietenelor",
    "34": " Începuseră s-o viziteze de-acum și neamurile de la Câmpulung La o săptămână-două se pomenea cu maică-sa sau cu taică-său, și cel mai adesea cu Vlăduţ, care prinsese gustul plimbărilor la București, fiindcă avea unde să tragă câteva zile, până s-ar fi săturat de umblat prin discoteci Vlăduţ era mai mic cu trei ani decât ea și n-ar fi avut altceva de făcut decât să se distreze bântuind prin baruri și discoteci, dar uite că-și făcea griji și pentru ea Odată îi spuse că ar fi bine, cum ea e ocupată toată ziua cu cantina, să i-l dea pe Mugurel la Câmpulung să i-l ţină bătrânii Aha, ar fi o chestie, Mirelo, cum de nu-ţi dăduse prin cap? Trebuie că nu îndrăzniseși să caști gura la taică-tău, dar dacă Vlăduţ ţi-a pus o vorbă pe lângă el, de ce să nu profiţi și să-l lași acolo până ar fi început școala? Tocmai bine că nimeni n-ar mai fi putut pretinde acum că atârni cu copilul la Roșioara și la celelalte și d-aia le cari cu sacoșele, ba uite că nu-i deloc așa",
    "35": " Mănâncă lumea ce nu trebuie, Mirelo, n-ai stat tu vreodată la mâna prietenelor, nici în privinţa lui Mugurel și nici în alte privinţe, fiindcă, la o adică, Mugurel poate să stea în apartamentul bunicilor lui din Câmpulung, unde și tu ai crescut, în trei camere la bloc, Mirelo, tu n-ai venit de la coada vacii, ca altele care tocmai ele te mănâncă de fund că, ce să mă fac, ţăranca aia de Mirela cu neamu’ ei de văcari și dogari, adică, vezi Doamne, Dogaru de la doagă, dacă taică-său cioplea doage de butoaie și putini, ca să vezi de unde a plecat ca să se-ajungă și ce s-ar fi făcut ea dacă n-ar fi dat peste fraierul ăla de Ticuţă s-o aducă-n București, de i-a făcut buletin și i-a făcut rost și de garsoniera asta de la întreprinderea unde lucra el, iar tocmai el a trebuit să plece din casă dacă ea n-a fost în stare de bărbatu-său și-a lăsat-o pe ea aici să-și facă de cap, cocoană la bloc și bucureșteancă, ce mai, o ţărancă de doi lei, care se mai dă și mare că cine mai e ca ea, că dă să mănânce la tot cartieru’ din ce fură din cantina aia… Aia e, Mirelo, să nu-ţi fi spus Roșioara toate câte ţi le puneau în cârcă alelalte, că tu știai destul de bine",
    "36": " Câte și mai câte vorbe îi zburau pe la urechi, măcar că nu-i dădea mâna să creadă că numaidecât Roșioara, Vasilica sau Geta, pentru că și fără ele erau destule leșinate să scornească mizerii care să se vânture din gură-n gură și să molipsească lumea și tot cartierul ca de o boală, și până la urmă bine a făcut că n-a mai atârnat la ele cu copilul, cum ar fi fost la una ca Roșioara, unde stătea Mugurel claie peste grămadă cu copiii ei care-l învăţau să înjure și-l târau după ei pe maidane și pe cocioc, murdar și nemâncat toată ziua, de se îngălase și se gălbejise și se trăsese la faţă de n-ar mai fi avut mult până să-l bage-n spital, și chiar i-a spus Roșioarei că pasămite d-aia îi hrănește ea copiii din raţiile concentraţilor, ca să i-l înfometeze ea pe al ei? Se certau uneori de n-ar mai fi avut mult până să se ia de păr",
    "37": " Fi-ţi-ar curvele ale dracului, Mirelo, vă iubeaţi mai mult decât v-or fi iubit vreodată bărbaţii voștri pe care-i înșirarăţi ca mărgelele pe aţă Erau prea înfierbântate ca să-și întoarcă spatele și, oricum, mereu rămânea ceva de spus, de completat… Nu s-ar mai fi terminat povestea asta Ce s-ar fi făcut fără prietenele ei perverse și profitoare, care mai cu seamă la ea se strângeau, Mirelo, te socoteau mai bazată, mai cu posibilităţi decât oricare: păi, d-aia, fă, ești o doamnă, și tu, în loc să te doară-n cur de ce vorbește lumea, ne freci la cap, Mirelo, asta era, tot ele dădeau cu mucii-n fasole și tot ele făceau pe fraierele și rânjeau fasolea că ce ţi-o trebui ţie, așa o doamnă, să te înhăitezi cu niște amărăștence ca noi, să ne îndopi cu gustărele și prăjiturele și cafele… Lingușeala asta aducea a bătaie de joc, dar uite că nu-i dădea mâna să se supere, și până la urmă n-o costa nimic să le ia în serios",
    "38": " E o doamnă, păi, cum dracu’, când se-ncingea tărâţa-n ele punea la bătaie câte trei-patru sticle de lichior și le dădea drumul acasă la două noaptea, sătule și cherchelite și cu sacoșele pline de provizii de la cantină, Roșioaro, Vasilico, Getuţo și câte-or mai fi fost Ah, ce dor mi-a fost de tine, salamule și cu pâine Ah, ce mult io te-am iubit, măi, cartofule prăjit… Cartofule și cu sare m-ai săpat de supărareeee… Le punea la adăpost ca pentru vremuri de război, dragă, totul pentru front… Acolo se duce papa noastră, fă, la concentraţi, ca să facă Bulevardul Victoria Socialismului Norocul nostru cu Mirela… Agoniseai pentru ele, Mirelo, păi, dar din dar și pomană din pomană, ce pica pe de lături pentru atâta lume de la Șantierul Centrului Civic Mult, puţin, gândește-te că pentru una ca Roșioara, chiar și numai un borcan cu castraveţi muraţi era o alinare, după cum se îndopau copiii ei cu castraveţi cu pâine și-i știa liniștiţi pentru o vreme și se mai liniștea și ea",
    "39": " O doamnă, gândește-te, și ce mai doamnă-domnișoară trăsnet, umblând pe străzi ca prin grădina raiului când se întorcea, în amurg, de la cantină singurică-singurică, pășind ca și cum ar fi plutit pe lângă ispitele atâtor ochi scurși, jinduindu, și capetele de bărbaţi întorcându-se și socotind, poate, în sinea lor că n-ar avea cum să-i lipsească, dar nici nu i-ar prisosi, din ce i-ar pica pe de lături, Mirelo, darul și pomana Chiar îi lipsea, dar e tot atât de adevărat că nici de prietene nu s-ar fi lipsit, oricât ar fi scos-o din sărite bârfele lor, păi, curva aia de Mirela ar mânca-o pă pulă, și uită-te la ea că-i de Doamne ferește, și mai zice de altele, păi, n-ar fi avut decât să le dea dreptate în sinea ei, păi, lipsa asta, păi, darul și pomana, răul obicei, dobândit în pripă, la doar cincisprezece ani, care o lăsase cu pereţii goi și inima goală, tot nu-i era de-ajuns",
    "40": " Tânjea și se perpelea în viscerele ei obiceiul ăla, dând să se întrupeze într-un bărbat care s-o îmbărbăteze, să-i dea curajul vieţii, pe care, oricât s-ar fi străduit, nu l-ar fi putut dobândi de una singură și nici alături de prietene, păi, ce să ne facem, Mirelo și Vasilico, și Luminiţo, și Viorico, Getuţo și Roșioaro, dacă așa-i femeia, slabă îndeobște și cel mai adesea lăsându-se la mâna cui nu trebuie, te miri ce nenorocit care să-ţi ia tot, să te lase goală-pușcă Știa și ea, învăţase pe propria-i piele, dar uite că tot degeaba N-avea decât să se lase ispitită, adulmecând chipurile și trupurile care, la rândul lor, îi adulmecau mersul Se lăsa pradă legăturilor de ocazie, de azi pe mâine, cu necunoscuţi; curva aia de Mirela, știau ele ce-i puneau în cârcă, păi, bineînţeles c-ar mânca-o, și chiar o mănâncă de vie Ar fi trebuit să-și spună că nu-i pasă, Mirelo, te speli și ești ca nouă, n-ai decât să mesteci iluzia asta cât umblă după tine disperarea și te ajunge din urmă, și ai da atunci de pământ cu slujba de la cantină în care-ţi verși sufletul, până ce într-o bună zi ai să cazi ca un animal de povară gâtuit în jugul lui și deja n-ai mai fi în stare să-ţi spui că, uite, muncesc, da’ știu pentru ce, mă descurc și le descurc și pe prietenele mele, și deja ţi-au pierit cheful și curajul",
    "41": " Uită-te la Roșioara, bunăoară Ei, cine să-i fi ţinut treze curajul și cheful? Ba tocmai că într-o vreme Mirela încercase s-o ajute, luând-o la cantină și punându-și obrazul pentru ea la șefi, că-i fată bună, muncitoare, tot în nădejdea c-ar ajunge sărmana Roșioara să se descurce pe cont propriu, da’ ţi-ai găsit: după nici două luni, Roșioara mea, auzi, că doar n-am omorât-o pă mama ca să mă pedepsesc în ocna asta de cantină, că ea are copii de crescut, nu vrea să putrezească de vie în aburu’ și-n umezeala asta, la care Getuţa – la ce-ai mai luat-o cu tine, Mirelo, ca să te facă de râs, care io de când o știu asta doar să doarmă până la prânz ca să fie seara bună să se plimbe prin oraș la agăţat și s-atârne la te miri ce golan pentru o farfurie de mâncare și tot sub pretextu’ că d-aia n-are timp să-și ia o slujbă, că la copiii ei le trebuie supraveghere și educaţie",
    "42": " Umbla și atârna Roșioara, Mirelo, și ea ca orișicare, tot în nădejdea că ar da peste un fraier care să rămână lipit de ea, cel puţin pentru o vreme dacă nu pe viaţă, nu poţi să știi de unde-ţi pică Orice zdreanţă de sac își găsește peticul, măcar că nu era cine știe ce de capul ei cu faţa aia lătăreaţă și ţigănoasă și cu fundu’ ăla lăsat, ca un hopa-mitică și ca o pară mălăiaţă gata să se borșească, și cu copiii ăia trei după ea, răi ca niște draci, pe care degeaba zice că-i educă De mult i-a scăpat din mână, după cum o ţin ei tot într-un balamuc și-o teroare, cerându-i bani și tăvălindu-se pe jos ca posedaţii ca să le ia ce văd la alţi copii, și Roșioara n-ar avea în veci de veci cum să-i mulţumească, și după toate astea nu-i puţin lucru la ce o duce capul să aiureze, povestindu-i Mirelei despre bărbatul ăla pricopsit care de bună seamă c-o s-o scoată la lumină și o s-o îndestuleze, mă rog, ea și copiii ei or s-o ducă într-un lux ca-n filme, păi, chiar și ceva mai bătrân dac-ar fi și tot n-ar deranja-o, ba’ i-ar conveni, c-ar muri mai repede și ar lăsa-o-n averea lui, Mirelo, să-ţi vină rău și mai mult nimic",
    "43": " Roșioara vorbea despre niște lucruri pe cale să se întâmple, de nu-ţi venea să crezi cât e de dusă și rătăcită, iar pe de altă parte, pricepută de nu se poate să-ţi intre pe sub piele și să se lipească de tine, fie numai și pentru un borcan de castraveţi și, totodată, disponibilă pentru orice șofer de rabă care o claxonează, cine știe cum, din obișnuinţă, de plictiseală ori mai degrabă din greșeală, dacă o vede de la depărtare ori din spate și o confundă cu una mai acătării O doamnă-domnișoară ca tine, Mirelo, nu erai tu de teapa Roșioarei La altceva ai fi tras nădejde, și uite că nădejdea asta aproape că ţi s-a împlinit într-o duminică de august, când te scosese afară din casă amocul, acea neliniște rea, sufocantă, care te încerca mai cu seamă în zilele libere, cum ţi se slăbea puţin jugul robotelii la cantină și parcă te-ai fi simţit soră bună cu Roșioara, măcar că nu pentru o farfurie de mâncare ai fi atârnat tu la ultimu’ camionagiu… Umbla brambura pe străzi, ameţită de lumina uleioasă, îmbâcsită de praf și de gaze de eșapament, lăsându-se călăuzită de dispoziţia sumbră ce-o rodea pe dinăuntru, și până să apuce să se lase la mâna cui s-o nimeri, dădu nas în nas cu un văr de-al ei din Câmpulung, pe care-l știa că lucrează la IMGB de vreun an și se mai întâlniseră în câteva rânduri",
    "44": " Acum era cu un prieten după el – un lungan roșcovan cu faţa osoasă și stacojie, ducându-te cu gândul la un cocoș, și cu mersul înţepat și parcă bombându-și pieptul, ca și cum s-ar fi umflat în pene Vărul Cornel i-l prezentă, da, Velicu, și de cum îi văzu, Mirela n-a mai avut ochi decât pentru Velicu, cât au stat, aproape o oră, cu halbe de bere la Gambrinus și plimbându-se prin Cișmigiu Bău, cot la cot cu ei, patru halbe, sporovăind de una, de alta, dar ea mai mult tăcând, cu ochii dilataţi de așteptare, până ce Velicu îi ceru telefonul, ca o invitaţie, în sfârșit, atâta că n-avea telefon Îi dădu adresa și-i spuse că e de găsit mereu acasă după șase seara, când iese de la cantină, și că-l așteaptă neapărat Numai bine că a doua zi îl găsi păzindu-i ușa, ca și cum gândul și dorinţa ei îl chemaseră, deși lui parcă nu i-ar fi ars cine știe ce, după cum arăta de plictisit și obosit",
    "45": " Tocmai vroia să plece, i-a spus, și că stă la ușă de o oră, ce naiba! I-a spus la șase și acum e șapte Păi, îi spusese că iese la șase, da’ până se spală și se schimbă și până ajunge acasă… El surâse, mă rog, după câtă bere a băut aseară, tot e bine că nu i-a dat o adresă greșită, să-l trimită la altă ușă, la care ea, râzând și tot ca să-l binedispună, că n-a ajuns încă în așa hal ca să-și bea minţile până ar uita unde stă, dar dacă lui i-ar da prin cap… Ba bine că nu, Velicu glumise, n-a vrut s-o jignească… Nu-ţi stătea capul la jigniri, Mirelo, te pierdeai și te goleai, și privirile-ţi tremurau adulmecându-l pe când îl băgai în casă și încuiai ușa Prin memorie ţi se amestecau chipuri și trupuri de bărbaţi fără nume, care intraseră aici pentru o zi și o noapte, iar disperarea pulsând și vărsându-se-n dorinţă răscolea în tine presimţirea că el va însemna ceva mai mult",
    "46": " Palmele lui frământându-i fesele parcă ar fi încercat să-i spună asta în singura limbă pe care ar fi înţeles-o amândoi Nu era totuși mai mult decât o promisiune vagă, însoţind geamătul de muribund prăvălindu-se în hăul dintre coapsele ei Nu durase nici un minut, și uite că i se luase glasul înainte să termine ce ar fi avut să-i spună, iar acum parcă ar fi privit în vânt, făcând pe nepăsătorul și indiferentul, deși se știe vinovat E nerăbdător să plece de la locul faptei, păi, cum naiba, el și-a făcut datoria de mascul feroce, mai cu seamă după ce a așteptat la ușă ca prostu’ o oră, mă rog, nu i-a găsit nimeni nici o vină Se mai întâmplă și din pricina grabei sau a emoţiei, îi spuse ea atunci, dar, cât de curând, avea să se convingă că el suferă mult de teama asta, Mirelo, o neputinţă de fapt, cu care n-aveai decât să te împaci",
    "47": " I-a fost cam greu la început, însă cu timpul, își găsi chiar o satisfacţie în a-l obloji, ţinându-l strâns în braţe și mângâindu-l ca pe un copil care suferă Ca și cum ai fi împărţit suferinţa cu el, Mirelo, dacă nu cumva porţia ta de suferinţă o fi fost ceva mai mare Iarăși tânjeai și te perpeleai și te încurajai, încurajându-l totodată și pe Velicu, Mirelo sunt fără de număr meteenele și neputinţele, și suferinţele care ne apasă Unde am ajunge dac-am sta în loc de ele? În seara aia au sărbătorit spârcâiala lui Velicu prăjind niște fleici în tigaie Mirela avea frigiderul plin de carne adusă de la cantină și avea puse bine pentru prietenele ei sau pentru cine s-o nimeri pe la ea și două sticle de vin Sarica Niculiţel, și două sticle de lichior de nuci verzi Trai pe vătrai, Mirelo, așa o duceai pe vremea lui Ceaușescu, măcar că pentru alţii o fi fost altfel, și-acuma depinde și de ce așteaptă fiecare și cu ce se alege; păi, de bună seamă că ţi-ar fi plăcut să te ţină Velicu cuplată vreo oră, dar dacă n-a fost să fie, tot e bine, că venise cu Dacia lui ca să facă o tură prin oraș",
    "48": " Era bazat cocoșelul ei, măcar că un pârlit de maistru la IMGB, neînstare s-o gâdile cum trebuie și mai avea și altă meteahnă, de care suferă aproape toţi bărbaţii: era însurat și avea doi copii, Mirelo, asta e, gâdil-o până s-o scula, iar-și bucură-te că te așteaptă seara cu mașina, când ieși de la cantină, ca să te scoată la plimbare și la vreun local te știi iubită și dorită, plimbată și distrată, păi, unde n-ar da Dumnezeu să se întoarcă vremurile alea? Îl avea pe Velicu, muncea și câștiga și nu-i lipsea Oricum ai da-o și ai suci-o, nu se compară cu ce-i acum Era mai bine Adică să nu-i spună ei oricine i-ar spune că ăia care au făcut Revoluţia și l-au omorât pe Ceaușescu s-au gândit la folosul unora ca ea, Mirelo, gândește-te numai că Ceaușescu a dat de lucru Armatei pe șantierul ăla al Centrului Civic, dimpreună cu muncitori veniţi cu familiile după ei de peste tot și stabiliţi în București încă de pe vremea șantierului Metroului, iar peste ăștia cei trimiși acolo de Oficiul Forţelor de Muncă și detașaţi pe termen nelimitat din întreprinderi",
    "49": " Una peste alta, o pâine de mâncat pentru vreo jumătate de milion de inși – o pâine bună, rea, cum dracu’ o fi fost, uite că se găsise și pentru tine, Mirelo, păi, traiul ala pe vătrai care a fost, s-a dus, și parcă-ţi pare rău și te ia cu friguri când vezi ce te paște… Ce-ar fi fost să fie n-a mai fost Toată povestea asta ar fi trebuit să se întindă până spre anul 2000 încolo, dacă Revoluţia nu l-ar fi terminat pe Ceaușescu cu tot cu șantierul Centrului Civic Atunci a fost când localul cantinei concentraţilor și hala bucătăriei s-au transformat într-un depozit de mărfuri cu vânzare angro, iar conducerea intreprinderii de Gospodărire Locală și Alimentaţie Publică, care aparţinea cantina, s-a simţit obligată să nu-și lase salariaţii de izbeliște Încă nu se ajunsese la concedierile și disponibilizările masive de personal de mai târziu, iar șomajul era în zilele acelea, imediat după Revoluţie, mai mult o poveste, nu chiar de speriat, de vreme ce se întâmpla, în Occident, și uite că ăia de acolo n-o duceau chiar așa rău",
    "50": " Ce s-a găsit și pentru ea atunci, imediat după Revoluţie, aproape că nici n-ar mai vrea să-și amintească Norocul ţi s-a spart, Mirelo, și a luat-o la vale, și de-atunci tot curge și se risipește și nu se mai oprește ca să poţi să-l atingi Au trimis-o la căminele studenţești din Grozăvești Femeie de serviciu, Mirelo, trăgeai de teul cu cârpa udă și găleata cu zoaie pe scări și culoare și-n grupurile sanitare Spălai la closete, păi, dacă nu ţi-a plăcut cartea, dacă te-a mâncat în fund să te-ncurci cu idiotu’ de Ticuţă… N-avea decât să se încurajeze de una singură I se vlăguise tot curajul pe care i se păruse că i-l dădea Velicu Cât de rău i-ar fi picat, nu s-ar fi rușinat și nu s-ar fi dat înapoi Trebuia să-și câștige curajul cumva, chiar dacă nu mai era ce fusese",
    "51": " Se tăiase, se terminase cu sacoșele cu mâncare și, de la o zi la alta, se ajungea tot mai greu după ce, ca din senin, se pomeni cu nasul în closete \n3 \n\nValul de caniculă abătut peste oraș la sfârșitul lui iulie îl determină pe Rafael să-și schimbe tabieturile, mutându-și programul de plajă și, scăldat de la prânz la șase dimineaţa, nădăjduind totodată că porţia matinală de înot i-ar limpezi mintea pentru a medita pe îndelete la șanse și perspective, ca să ia o hotărâre și să treacă la fapte până n-ar fi prea târziu După cinci dimineaţa, și, așa nu se mai lipește somnul Zadarnic s-ar mai perpeli în pat lângă Mirela și lângă fiu-său cel mic Nici n-a prea fost el vreodată prieten cu somnul, iar pe zăpușeala asta îţi vine să-ţi rupi carnea de pe tine; te mănâncă pielea, te scarpini până la sânge, ești lac de transpiraţie, de-ai zice c-ai tras la jug aicea, în patul Mirelei",
    "52": " Ba tocmai că după o vârstă se spune că-i normal să dormi tot mai puţin, poate ca o compensaţie în vederea somnului de veci care te adulmecă, te paște și te pândește, îl simţi cum îţi suflă-n ceafă Oricum, timpul trece altfel, zilele vieţii tale se mișcă tot mai repede și n-ai decât să te gândești cu jind la vremurile copilăriei și ale tinereţii, când fiecare zi dura cât o viaţă, și uite acum, da, tot felul de nerozii îţi trec prin cap, cică somnul de veci, rahat, nimeni nu vrea să moară, nimeni nu moare, atâta că-i fierb creierii-n cap tot gândindu-se și răzgândindu-se să vândă și să plece, dar unde? Unde draci să te duci când n-ai fost niciodată nicăieri? Oriunde, cât mai departe, poate că nici propria-i moarte nu l-ar mai ţine-n loc, și nu doar creierii-i fierb Îi fierb și maţele, și-i fierbe tot trupul în urdori usturate",
    "53": " Cât de aprigă o fi zăpușeala, peste noapte trebuie să te baricadezi cu ferestrele închise, că te căsăpesc ţânţarii Pastila aia de ţânţari nu mai are nici un efect de trei-patru zile, de când tot o freci cu apă întorcând-o pe toate părţile Păi, dacă nici o mie de lei pentru o pastilă de ţânţari, chiar că a ajuns frânghia la păr Deja a-nceput să pută, trebuie să pleci, să fugi, să-ţi schimbi locul dacă nu vrei să te mănânce viermii de viu aici, în cuibușorul Mirelei, cu tot cu Mirela și copii Păi, să vinzi, oare asta-i tot ce ţi-o mai fi rămas de făcut? Să cauţi un fraier dispus să dea șase mii de dolari, ba bine că nu, nimeni nu fraierește pe nimeni, nimeni nu moare, în definitiv cam astea-s preţurile în zonă la garsoniere Poate ceva mai mici, fiindcă-i cam ţigănie aici, da’ pân’ la coadă, unde nu-i ţigănie în Bucureștiul ăsta? Și uite că toată lumea trage-ncoace, ca muștele la mortăciune, toţi strâmbă din nas la ţigănie și, totodată, dau năvală-n ţigănie",
    "54": " Dacă tot s-a-ncurcat cu Mirela, tot el ar fi în drept s-o descurce Obligat-forţat, Rafaele, gândește-te că a fost o zi memorabilă totuși când ai văzut-o prima dată, deși din cu totul alt motiv, care uite că a coincis poate tocmai pentru a-ţi fixa data în memorie: 20 mai 1990, iar copiii noștri și copiii copiilor or să înveţe la ora de istorie, vezi, în duminica aia Rafael ieșise cu soră-sa, puţin după prânz, într-o plimbare, spre secţia de votare amenajată într-o școală generală, și ciopor de lume pe străzi, mai multă decât în alte duminici, o lume însufleţită de o zarvă păstoasă și de soarele iute al amiezii, care făcea să fiarbă sângele și să se zbată-n priviri, gata parcă să sară pe zidurile afumate ale blocurilor inscripţionate cu lozinci suprapuse, șterse și modificate în fel și chip, spoite cu bidineaua cu var, cu grund, cu vopsea de toate culorile: Jos Dictatoru’, Jos Iliescu, FSN = PCR, Jos Raţiu, Jos Câmpeanu, Noi nu ne vindem ţara, și uite-i ajungându-i din urmă un cârd de femei, vreo zece, dintre care pe unele le știa, prietene de-ale Elenuţei, vecine din blocurile din împrejurimi, mai dădeau cu nasul pe la bârfă și cafele, iar cele pe care le vedea pentru prima dată erau, desigur, prietene de-ale prietenelor, care se adunau în alte părţi sau se nimereau la soră-sa în lipsa lui",
    "55": " Păreau grăbite, plutea în jur un nor de precipitare haotică, un soi de mâncărime viscerală care le făcea să se hlizească Roșioara parcă ar fi dat tonul, incitându-le la aluzii porcoase de doi bani, că hai mai repede, dragă, să dăm din craci cu nădejde, să nu ne-o ia alţii ’nainte la vot și hai, Getuţo, mișcă-ţi fleașca… P-asta o știa cel mai bine, fiind nelipsită de la soră-sa Roșioara lătăreaţa și cu fundu’ ăla lăsat, ca o pară; o pară prea coaptă, gata să se borșească, și uitătura aia somnoroasă și încercănată Vădană, deh, la aproape patruzeci cât o avea, cu trei copii făcuţi cu te miri cine, cu doi sau trei bărbaţi, da’ după câtă veselie dădea din ea, n-ai fi zis că are viaţa prea grea, și auzi-o pe Getuţa cum behăie că ţi s-a dus, Roșioaro, cu datu’ din craci, te-ai gârbovit și te-ai lăţit… Adevărul e că Getuţa, așa roșcovană și băţoasă, și băieţoasă, arată mai bazată decât Roșioara și-i totodată mai grijulie pentru sufletul ei cum se rupe-n figuri, Roșioaro, care tu-n loc să apuci calea bisericii îţi arde să dai din craci, și pe urmă că noi, ca femei serioase ce suntem trebuia să fi venit la șase dimineaţa, când s-au deschis urnele, și păi de ce, fă, să ne sculăm cu noaptea-n cap, c-așa vrea pizda ta, și păi d-aia, și nu mai vorbi prostii, că mai ie lume cu copii mici p-aicea și să vezi acuma-nghesuială dacă ne-a prins prânzu’ la vot… Mda, Geta, ar fi ceva de capul ei și-i merge mintea să se descurce, nu se compară cu Roșioara, măcar că-i și ea vai de steaua ei c-un copil, pe care l-a dat la mă-sa la ţară, la Moldova, iar Vasilica uite-o cum se isterizează bătând din picior aiurea, ca să se afle-n treabă, să știe lumea că are și ea un cuvânt, nu mă interesează, să se termine mai repede de duminică, mai avea și alte treburi decât s-o frecăm cu ăștia cu votul… Mă rog, au trecut niște ani, și uite că tot cu ăștia o freci, făcându-ţi probleme că n-ai găsit cumpărători pentru cuibușorul Mirelei, ba problema-i să vinzi cât mai avantajos, peste preţul zonei, ca să cumperi o casă și să rămâi și cu niște bani",
    "56": " Ceva mai ieftin și, eventual, mai spaţios Ce planuri deștepte, adică mai ieftin și mai spaţios poate la periferie, n-ai decât să rumegi amăgirea asta, ca și cum aici ar fi Centrul Civic sau cartierul Primăverii Păi, mai la periferie decât aici, în fundul Vitanului, poate doar la ţară, la câmp și la pădure, cât mai departe, cum ai zis, șase mii de dolari ai zis, în cel mai rău caz, șase mii cinci sute negociabil Sub șase mii, în nici un caz, în ruptul capului Garsonierele sunt oricum mai căutate decât apartamentele, se știe, lumea se strânge, fiindcă-i mai lesne cu întreţinerea… Mai lesne pentru alţii, pentru muritorii de rând, fiindcă la ei s-au strâns deja cinci milioane, vor trebui să-l aburească pe ăla care o râvni la cuibușorul lor, să plătească mai întâi întreţinerea, pe care s-o scadă din preţ, iar în cel mai rău caz, tot ar rămâne cu cinci mii cinci sute de dolari, ceea ce nu-i chiar de colea, păi, câte locuri, în lumea asta unde ţi-ai putea încropi un rost cu banii ăștia… Femeile alea grăbite, curioase totodată, Geta lălăind c-or fi cozi mari, dragă? și privirea dilatându-se, dragă, uite câtă lume pe stradă, mai ceva ca la Revoluţie, la care Roșioara scandalizată, atinsă parcă unde-i place cel mai tare, chicotește și chiuie că ne-a mâncat capu’ Revoluţia asta și nu se mai liniștește dracului lumea asta odată! A-nnebunit lumea, și Elenuţa aprobând-o și hlizindu-se spre frate-său: chiar c-a înnebunit",
    "57": " Lui Rafael i se păru pe moment că i se atrage atenţia c-a luat-o razna, intrând astfel în rândul lumii, păi, bineînţeles că-i o nebunie generală, atotstăpânitoare, un carnaval de balamuc, iar de-acum, contempla surprins cârdul de femei răsfirate pe mijlocul străzii, și Roșioara, împroșcând dezgustată, ce mare distracţie și votu’ ăsta? Atâta lume strânsă grămadă, de parcă s-ar da cine știe ce bunătăţi, toată lumea asta cu foamea-n gât, moartă să voteze, de parcă cine știe ce… De parcă ar fi primii, ba bine că nu, nu-s nici primii și nici ultimii care-și vând casa de sub cur Nu te gândi că nu-i bună garsoniera asta, spaţioasă-n draci, treizeci și ceva de metri cu tot cu dependinţe, după cum scrie-n contract, doar camera singură are șaișpe metri Să ai mobilă să bagi în ea, măcar că ei s-au rezumat doar la dormeză și la fotoliul-pat, la masă, șifonier și televizorul NEI, antenă prin cablu la dispoziţia cui s-o muta, nu l-ar costa cine știe ce ca s-o rebranșeze",
    "58": " E aproape un an de când n-au mai plătit abonamentul, da’ uite că Mirela tot mai trage speranţă că într-o bună zi și-or reveni, barem cât să aibă nas pentru treizeci de canale prin cablu, păi, să nici n-audă să vândă televizorul, deși cu banii de pe el ar mai lungi-o și ar mai îndulci-o cel puţin o lună, oho, cât se mai mirau și se minunau cu toatele de atâţia proști care se-nghesuiau la vot, dar nu s-ar fi lipsit nici ele de distracţia asta, măcar că-i duminică, și-ar fi fost aiurea ca niște femei ca ele, cele mai multe fără soţi care să le ţină socoteala și să le aștepte acasă la oră fixă, să-și irosească timpul la coadă la urne Cică ducă-se casa, mă piș, mă fut și mă mut, ne-om descurca noi cu ce luăm pă ea… Păi, cum să nu ne descurcăm, dragostea mea, suntem oameni în toată firea, atâta că-i mai rău decât un copil când e vorba de televizor",
    "59": " Adevărul e că tot ce-ar fi de vânzare aici sunt pereţii ăștia de prefabricate de beton, care nu te gândi ca nu trag a pagubă, dragostea mea, căscam gura ca prostu’ la femeile alea, toate cam la treizeci și ceva, unele mai fragede… Le sorbea din priviri, eliberându-se parcă de o pornire vicioasă, ivită din atmosfera ternă, monotonă, a după-amiezii de duminică, saturată de familii de proletari onorabili, îmburgheziţi de traiul la bloc, îmbrăcaţi la costume și cravată ca să meargă la vot, și uite-o, dragostea mea, atunci te-am văzut, uite-o p-aia care nu pare să aibă mai mult de douăj’ de anișori, cât de fragedă, bruneta aia criminală cu pomeţi înalţi, învăpăiaţi, și cu buze pline, umed-strălucitoare și tremurând imperceptibil, de-ai zice că-i în toiul trebii, Rafaele, păi, bineînţeles c-a înnebunit lumea Te lingi pe buze, mort de foame și de sete, deh, nu te mai uita, că-ţi pică, ie să-ţi vină rău fetiţa asta, o grădină a deliciilor, a demenţei, ie să-ţi vină și nu-ţi mai vine",
    "60": " Uită-te ca să-ţi vină, cum e vorba aia înţeleaptă că parcă-i făcut, în ciuda pulii, aha, asta-i adevărata faţă a celui rău și viclean, uite-o, vărjmașul întruchipat, ie să-ţi baţi copii, și părinţii, toată familia pierdută și-nșirată pe lungul drum al ispășirii Cum mai flutură vârfurile părului, bătându-i mândreţea de crupe înalte, pietroase, strânse în blugii care nu ascund nimic Bineînţeles că n-are nimic de ascuns, ci doar de etalat, fesele, agresive, mândria și trufia și dezmăţul apocaliptic, toate feţele vrăjmașului scurse prin uitătura aia crucișă, de curvă Așa a fost să fie, dragostea mea, e un dat și un dar, cine s-o muta în locul nostru să aibă mobilă să bage Încă două paturi ar încăpea lejer, ba și pentru noi ar fi bun încă un pat, păi, la atâta personal și aglomeraţie, atâtea suflete și răsuflări răbdându-se și dorindu-se zi și noapte, gândește-te numai, ei doi, un bărbat la patrușcinci și o femeie la treizeci de ani și doi copii, unul de paisprezece și unul de un an și patru luni… Cât i-o mai răbda zăpușeala asta, Doamne IIisuse Hristoase, cu ăla mic zbierând ca opărit, miluiește-ne pe noi păcătoșii, cât o suferi de căldură, păi, d-aia plânge, da’ poate că și de foame, deși ea o ţine una și bună că nu, adevărul e că pentru el s-ar mai găsi câte ceva acolo, cât de puţin, și cine nu știe că foamea ne-a făcut pe toţi așa cum suntem, mari și frumoși, și deștepţi, și sănătoși, și puternici, așa încât îi priește ceaiul din biberon și ciorba lungă de cartofi și absolut orice bagă-n el, slănină și iahnie de fasole, și pilaf, și mâncare de cartofi, și salată de praz",
    "61": " Ne hrănim cu roadele pământului, deh, se potrivește cu vorba aia că-i copil de bătătură, ce găsește bagă-n gură: cotoare de mere și oase, coji de pâine uscată, rătăcite sau puse de el la păstrare sub covor, și doar să ai grijă să nu se înece, c-altminteri mestecă și clefăie non-stop, în timp ce-și exersează mersul prin casă, ușurându-se pe unde apucă… Amintește-ţi că arăta cea mai pusă pe rele din tot cârdul ăla de femei N-o știai nici măcar din vedere, dar îţi era limpede ce hram poartă O vedea pornită pe jaf și ravagii, capabilă să culce la pământ tot ce i-ar ieși în cale, o veritabilă forţă a naturii, mai puternică decât o hidrocentrală… Vorbe, vorbe-n vânt, o mare nebunie și-o mare porcărie, uită-te, nu te uita, cască gura, salivează spermă, linge-te pe buze, cât de idiot să fii ca să te pui la mintea ei, la crupele ei de iapă nărăvașă",
    "62": " Amintește-ţi, o femeie și mai mult nimic, o fată de cartier, o puștoaică, la fel ca atâtea altele, multe, destule, e legiune, numele lor e legiune, ispita și dezastrul Fără doar și poate că i-ar fi surâs dezastrul ăla Atâta că presupunea oarece efort și bătaie de cap Dacă ar fi ajuns la ea prin soră-sa sau prin prietenele soră-sii, poate s-ar fi înduplecat și poate că ea l-ar fi vindecat de mohoreala ce-l apăsa, indusă de atmosfera ternă a după-amiezii de duminică prevestind rezultatele votului N-avea decât să întrebe, să se intereseze, dar nu, pur și simplu nu-l trăgea Lipsa aia de tragere ar fi putut fi un semn de boală la o adică, îi adulmeca mohoreala, boala, dezastrul, presimţea un moment când i-ar fi întors spatele chiar și dace i s-ar fi oferit pe tavă Resimţea o mohoreală și o plictiseală mai grele decât cele din el, care nu-l lăsau să respire altceva în afara cartierului ăstuia de ghetouri din plăci de beton afumate, plin de fete și de femei ca ea și de idilele lor sordide – o telenovelă nesfârșită, cu tot cortegiul de episoade invadând cu damfurile lor scările blocurilor, palierele, bucătăriile și băile apartamentelor proletare",
    "63": " Se vedea prizonier fără scăpare în telenovela aia, în pofida împotrivirii dezgustate, deh, miroase, pute, asta e, unde să te duci când n-ai fost niciodată nicăieri? Ce pretenţii să mai ai la ăsta mic, dacă mă-sa n-a catadicsit să-l înveţe la oală? Și după ce au început să scârţâie rău de tot cu banii, cu ultimii cinci mii de lei din casă, în loc să cumpere pâine, lua un pamper E comodă, n-o duce capul să se gospodărească și nici nu și-l bate prea tare, iar el, dintotdeauna, a fost de principiul că trebuie să ne ducem poverile unii altora Barem cât ne-o mai ţine spinarea, deh, cică lasă că aduce tata pâine diseară… Caca-tata-papa, și uite că a venit vremea când tata n-a mai putut să facă rost de bani de papa, iar de pamper nici n-a mai putut fi vorba Caca, asta e, o pasă proastă, să tragem speranţă că n-o să dureze la nesfârșit",
    "64": " Să ne ducem poverile, dar să se mai descurce și fiecare cum îl taie capul N-ar fi mare lucru, altminteri, să ne dăm seama că Dumnezeu ne încearcă pentru că ne iubește, iar dacă nici de iubirea lui n-om fi vrednici, atunci nu ne rămâne decât să ne luăm gâtul singuri… Ba bine că nu, să nu ne lăsam ispitiţi de patima deznădejdii În fiecare dimineaţă, la cinci și un sfert cel târziu, el iese pe ușă Punctual, tăcut, riguros, păi, nici dacă ar fi avut o slujbă, cu puţin până-n șase e pe malul bălţii, cu gândul la o ploaie de o zi și-o noapte care ar înviora stuful ăsta opărit de vipie El e zi de zi aici, așteptând ploaia sau chemând-o, ca și cum l-ar plăti cineva pentru asta, Rafaele, te-ai sonat, da, o slujbă, inevitabil te mai gândești și la asta",
    "65": " Anul trecut a avut ultima slujbă, dar parcă a fost săptămâna trecută, canicula dilată timpul, da, și vârsta care face timpul să curgă altfel, mai repede, din ce în ce mai repede Săptămâna trecută, dar de fapt anul trecut, el încă făcea pe ziaristul la o publicaţie de opoziţie care s-a desfiinţat, iar de atunci trebuie că tot amână, dragostea mea, mai întâi să vedem ce facem cu vânzarea casei, și pe urmă ne-om agăţa și de o slujbă, și tu, și eu, da, au tot amânat și de bună seamă că nu-i nici acum un moment prielnic Pică lumea-n stradă de zăpușeală, zi de zi peste patruzeci de grade la umbră, încât nu-i de mirare că ne-am puturoșit mai rău decât arabii De luni de zile n-a mai picat strop de ploaie, ba de ani, după cât s-au gălbejit pajiștile din jurul bălţii, șirurile de boscheţi și pâlcurile de plopi și de tei",
    "66": " Umblă seceta și lasă-n urmă o tăvălitură de paie tocate, iarba verde de acasă care-ţi spune că până și aici ai ajuns un străin Papa-caca s-a dus în lume, tata-i liber să se ducă să se răcorească, să se limpezească, să-și primenească creierii ăia încinși, Rafaele, poate cine știe ce idee genială care să ne scoată… Încă nu ne-am umilit îndeajuns, Doamne Iisuse Hristoase, până una, alta s-a ras în cap E mai igienic, desigur, dar și mai economic, pentru că părul consumă și trebuie hrănit, și uite că nu-ţi mai permiţi Duzilor și corcodușilor cu crăcile încărcate de rod pare să le priască seceta Fructele coapte cad, se borșesc și fermentează pe pământul uscat, străbătut de crăpături șerpuite, în care poţi băga pumnul Ar ieși ceva rachiu din zeama asta de dude și de corcodușe care se irosește, pe puţin o sută de litri dacă le-ai aduna din tot parcul, dar cine să se ostenească? Și până la urmă, cine ar fi în drept? De când se știe Rafael, pomii și parcul, balta asta puturoasă a Văcăreștilor, toate au fost ale nimănui și ale tuturor, și tocmai că de vara trecută a început să se vânture zvonul că s-ar fi privatizat",
    "67": " Un patron cică ar fi cumpărat sau închiriat ca să cureţe, să dreneze, să amenajeze, mă rog, n-or fi departe vremurile când n-o să mai umbli pe-aici ca-n grădina raiului, întinzând mâna după dude albe și negre și ciorchini de corcodușe În fiecare dimineaţă, el ciugulește din mers, dulceaţa lor răcoroasă îţi taie și setea, și foamea instantaneu, sănătate curată, vitamine, organismul cere, dar mai cu măsură, Rafaele, papa-caca, una-două dai în pântecăraie Ai să te caci sânge după atâtea fructe pe stomacul gol Păi, tot foamea, care ne-a făcut frumoși și deștepţi și a pârjolit iarba verde de acasă… Se mai aude că patronul ăla a luat balta ca să facă din ea o crescătorie de crapi, anexată unui sat de vacanţă cu motel, piscină, terenuri de tenis, oho, o să facă ceva de vis din cloaca asta infectă Sunt neschimbate locurile de aproape patruzeci de ani de când le știe Rafael",
    "68": " Aceleași, doar că mai ofilite, mai prăfuite, mai ostenite, ca și cum s-ar fi trecut odată cu el, după atâtea ierni și veri Vara te coci, iarna înţepenești de ger Te călești și te întărești și pe urmă începi să te părăginești Te părăginești mai repede decât locurile Te vezi copil bălăcindu-te în balta asta, și pe urmă insomnia și somnul de veci dându-ţi târcoale, gândurile, morţii, locurile pe unde au umblat ei și încă mai umblă, pârjolind cu pașii lor iarba verde de acasă N-ai decât să te visezi viu de-a pururi Uite-l, băiatul ăsta, viu ca un păstârnac, încă și mai matinal decât Rafael și care pare să aibă o slujbă mai grea decât a lui De când vii pe baltă cu noaptea-n cap, dimineaţă de dimineaţă, îl vezi foindu-se încolo și-ncoace printre pescari – o figură blonzie, luminată cald de căutătura blândă și mai degrabă tâmpă a ochilor albaștri, asprită de riduri și suptă – de bună seamă că nu-i priește canicula, și nici plimbările astea matinale pe malul bălţii într-un ritm ce-i depășește puterile",
    "69": " Circulă continuu până spre ora nouă, când se retrage, în sfârșit, la umbră pentru cel mult jumătate de oră și uite-l cât de părăginit și ăsta cu braţele și picioarele ca niște beţe și pieptul de găină tebecistă, da-n schimb costumat ca-n filme, cu vestă și pantaloni scurţi din pânză de camuflaj, verde-galbenă-ruginie Ce soldat din trupele de comando în junglă s-o crede, ce vânător care împușcă francul de la pescarii ăștia pensionari dându-se drept paznic piscicol, angajat al patronului bălţii pe care de bună seamă că nu-l știe nici cum arată, păi, cum dracu’, aschimodia asta s-a priceput de minune să valorifice zvonul cu privatizarea bălţii După cum își găsește fraierii, percepe taxe de câte douăzeci, douăzeci și cinci de mii de lei, și uite-l că-i luat în serios Îi merge, altminteri și-ar fi închis prăvălia, măcar că n-arată că s-ar simţi prea în largul lui în prăvălia asta",
    "70": " Se vede c-o face cu inima îndoită, păi, tot foamea, tot ea te împinge la tot felul de măgării de care n-ai avea cum să fii mândru Se încarcă de păcate, dijmuindu-i pe sărmanii pensionari care-și omoară plictiseala cu peștele, își ia un ban grămadă-n contul lor, Rafaele, în vreme ce tu vii degeaba pe gârlă, să te limpezești, să te răcorești… Tembelul ăsta ras în cap se bălăcește la șase dimineaţa cu atâta foc, de-ai zice că taie lemne sau cosește, și parcă înadins, să sperie peștele… — Băăăăi, tembelule! strigă un moșneag, care în urmă cu cinci minute tocmai și-a plătit taxa aschimodiei Vezi dracului c-am niște scule-ntinse acolo! Intri-n ele, fir-ar el al dracului de pește și de om! Ești nebun?! Pe cine mai vezi tu că face baie la ora asta?! Rafael își amintește că-l cheamă Matei pe moșneag Matei și nu mai știu cum",
    "71": " Paznicul îi strigase numele întreg când îl scrisese în carneţel și-i trecuse pe la urechi când intrase în apă Îi tăiase tichet și chitanţă Are omul și carneţel, și chitanţier Un pistol și o pereche de cătușe i-ar mai trebui… Oricum a pus-o, drept pentru care bătrânul nu mai prididește răstindu-se: — Io am dat niște bani, dom’le, am plătit pentru locu’ ăsta ca să dau la pește! Auzind de bani, paznicul tresare și grăbește pasul, ca și cum ar da s-o ia spre nea Matei, să-i spună că nu se cuvine să strige în gura mare, să știe toţi proștii de afacerile lor, și uite-l și pe Rafael îndurându-se să-și întrerupă exerciţiul de craul dezlănţuit, ca să ia aminte la cel care-l bălăcărește de mama focului aplecat peste un evantai de lansete O căpăţână fricoasă, căruntă și rumenă, de Moș Crăciun bărbierit, cu ochelari aburiţi, crăpaţi, prinși cu o bucată de elastic peste ceafă și o gură mare, plină cu dinţi îmbrăcaţi în tablă, care mai ales de bani pomenește, Rafaele, de la bani ni se trage",
    "72": " Banul a pus capul lumii și de bună seamă că o va nimici definitiv cât de curând D-aia dă și moșu-n fiert și zbiară Păi, banu’, poţi să dai în turbare El a plătit, iar locul ăsta nu-i nicidecum iarba verde de acasă Rafael calcă apa așteptând să i se liniștească gâfâitul, stăpânindu-și cu greu furia, da’ până la urmă moșu’ n-are nici o vină, măcar că a îmbătrânit fără nici un folos și a trecut prin viaţă fără nici un folos Prin gura asta cu dinţi de fier vorbește diavolul din ziare și din televizor, iar în rest, moșu’ se știe cu conștiinţa curată, cu acte-n regulă și cu datoriile la zi: a dat bani, a plătit, a albit, a muncit, și-a făcut datoria faţă de stat, are bâneînţeles o carte de muncă în care a adunat niște ani prin care poate dovedi oricând",
    "73": " Știe pe ce se bazează, chiar dacă Rafael dă să se fofileze — Mi-ai dat mie vreun ban, unchiule? — Am plătit douăj’ de mii pentru locu’ ăsta — E problema matale Mie nu mi-ai plătit nimic N-ai de ce să strigi la mine și să mă jignești E păcat de bătrâneţile matale În loc să iei calea bisericii… — Care biserică?! Mă mai iei și la mișto La biserică să-l trimiţi pe tac-tu — Uite ce e: până aici! Te rog să nu te iei de tata, că e mort! — Te bag în pizda mă-tii! Io am plătit locu’ ăsta ca să dau la pește! Nu ca să te văd pe tine cum faci ca vaporu’! Rafael se răsuci și înotă spre mal, apropiindu-se și mai mult de undiţe, cu intenţia vădită de a-i administra o corecţie bătrânului — Sculele, bă, intri-n ele! Ce om nemernic! Rafael oftează, i se înmoaie brusc avântul",
    "74": " — Îmi pare rău de matale, unchiule, nu ești sănătos la cap Chiar îl întristează atâta sminteală O vede mergând mână-n mână cu moartea – tremurul și zbaterea disperată care precede înţepeneala de pe urmă… Banii, cruzimea, lăcomia și iarăși foamea, foamea de peștele prins în ac, zbătându-se pe tăvălitura de paie tocate și pe urmă în tigaia bătrânului, ca să-l sature… Și el, Rafael, s-ar fi putut agăţa în acele undiţei, iar după aceea ar fi sfârâit în tigaie Frântura asta de coșmar, fulgerându-i pe dinaintea ochilor pentru o secundă, îl făcu să se răsucească pe burtă și să înoate repede spre celălalt mal \n4 \nN-o mai fi avut mult până s-o ia razna definitiv, după felul cum o ţinea de vreo două luni cu presupuneri și scenarii aberante, deprimante, gândite tot cu voce tare și tot după două noaptea, Milică-tată, iarăși nu închidem ochii? Iarăși mă freci? Auzi la ce s-a gândit, că nevestica lui poate că ar fi fost fată la locu’ ei, cum i s-a părut când a pus ochii pe ea, dacă el n-ar fi fost prins cu slujba asta de căcat și că-ţi dai seama Rafaele cum suntem noi aicea? La fel ca gardienii ăia care fac tot atâta pușcărie ca deţinuţii, ba tocmai că mai multă, dacă te gândești că pentru orice deţinut vine într-o bună zi eliberarea, da’ gardianul doar odată cu pensia… A dracului pedeapsă, Milică-tată, închisoare pe viaţă",
    "75": " Ascultă-mă pe mine c-așa-i când i se urăște omului cu binele și i se urcă viermele la cap și-l roade să-i strice creierii Carevasăzică, nu dăm cu sapa la colectiv ori la spaţii verzi, nici nu tragem de fiare în fabrică și nici de roabă nu împingem pe mai știi ce șantier, la Canal ori la Casa Poporului Păi, gardieni, deh, pușcăriași, nu-mi dau seama ce-o fi în căpăţâna aia a ta, la care el, fă socoteala câţi ani de aici încolo ne-ar mai trebui să ajungem ca orfanii ăștia retardaţi, fără familie, fără viitor, fără nici un Dumnezeu… Cum i s-a mai răsucit mintea sărmanului Milică, de nu-l mai recunoști Ce poate să facă o femeie din omul cu scaun la cap pe care-l știai, Rafaele, de șapte ani de când o târâiţi împreună prin oficiile astea, tocmai ca să cădeţi de acord că Dumnezeu încă se mai îndură să ţină lumea doar datorită copiilor ăstora, și uite-l acum… Și-acuma ce să mă fac, Milică-tată, dacă io, unu, de la fără familie am plecat ca copiii ăștia, și uite c-am ajuns tot la așa ceva… Cu ce aș fi de vină dacă așa mi-o fi scris?! Dar altul era oful lui Milică: cum să ţii o femeie lângă tine când stai toată noaptea aicea și d-aia mă gândesc și io ca nerodu’ că i-o fi fost greu singură noaptea și d-aia a călcat strâmb",
    "76": " N-am vrut să te jignesc, mă gândeam doar că nu-i ușor pentru unii ca noi, care-și mănâncă nopţile pe aici… Rafael se ridicase-n capul oaselor pe marginea patului și se freca la ochi Aţipise preţ de-o jumătate de minut, prea de ajuns Nu-i bine să te saturi, tot ce-i peste, cât să te ţină atârnat, să nu te spulberi, vine dintr-o ispită rea Îmbuibarea cu somn, cu mâncare, cu băutură, femei… Îmbuibarea și obsesia, uite-l pe fraieru’ ăsta de Milică cum oftează Toată lumea oftează, se îmbuibă, se vaită, disperă; păi, cum să fie ușor, Milică-tată, să vii aicea să păzești niște copii care dorm și să dormi și tu pe lângă ei și să mai fii și plătit pentru asta? De ce nu te-ai mutat în tura de zi dacă ţi se pare că lucrul de noapte îţi strică familia? Mie-mi spui, Milică-tată, ziua trebuie să te mai miști încolo și-ncoace după copii și-i mai balamuc decât noaptea și nu poţi nici să dormi",
    "77": " Nu-ţi convine nici așa, nici așa Vrei și viaţă liniștită, și nevastă bazată și frumoasă, și lăptoasă, și devreme-acasă, când îţi spun că nu te-ai umilit îndeajuns ca să meriţi, și el că ce să merit? După cum ne mâncăm noi viaţa aici cu handicapaţii ăștia… Asta nu-i viaţă! Ba-i viaţa noastră până la noi ordine, Milică-tată, la care el că mă piș, nu-mi trebuie, la care Rafael că n-ai decât să-i iei gâtu’, mă rog, io, unu’, nu-mi permit, și Milică iarăși, că alţii trăiesc altfel, au alte posibilităţi, alte salarii, și noi ne chinuim în pușcăria asta și cică tot nu te strădui și nu te umilești îndeajuns ca să meriţi… Rafael închise repede fereastra, ca și cum s-ar fi temut să nu audă cineva de afară lamentările lui Milică, și frigul, răcoarea și umezeala dimineţilor de sfârșit de septembrie, care te trag la somn și-ţi sperie somnul, cerul apăsător, încărcat, vremea închisă care te roade, îţi înţepenește măruntaiele; plutește ceva toxic în aer, respiraţia se îngreunează de presimţirea iernii gâfâind pe culoare, prin oficii și dormitoare, prin răsuflările și sforăiturile a o sută de copii",
    "78": " Frigul și mirosul de transpiraţie dospită și urină se strecoară prin ţesătura fragilă a cărnii, făcându-l pe Rafael să se zgribulească și să-și frece umerii Își aprinde o ţigară, privind în gol prin figura lui reflectată în geamul ferestrei, dincolo de dreptunghiul de asfalt din curtea școlii, cu porţi din ţeavă pentru handbal, și dincolo de pâlcul de case împresurat de blocuri amestecate și risipite în vârtejul de cenușă al cerului, scufundate într-un nor uriaș de cenușă; cenușa și fumul, și umezeala, și nu se vede ţipenie de om, abia a trecut de cinci dimineaţa… Tresare Ăsta chiar nu-i în firea lui S-a sonat definitiv, auzi, că nu puteai să fumezi cât a fost geamul deschis?… După șapte ani, ţi-e dat să afli că-l deranjează fumul de ţigară La supărarea asta mare a ta, poate c-ar fi o treabă bună să te apuci de fumat, și lasă Milică-tată că-i de la vreme",
    "79": " Vremea asta mohorâtă și rece s-ar putea să te întoarcă pe dos Vine iarna, deh, și el că nu pot să mi-o scot din cap, și Rafael împroșcând prin pale de fum că lasă-l dracului de cap, nu-l mai munci atâta, că dai dracului în nebuneală Sabina, Rafaele… Mda, are un nume frumos, aș zice că predestinat, am citit undeva despre o răpire a Sabinelor… De ce nu iei în calcul posibilitatea că ar fi răpit-o cineva? Exclus Mai curând s-o fi dus la mă-sa, la Brașov, la care Rafael, și atunci, ce mai aștepţi? Dă o fugă după ea la Brașov și fă o ședinţă cu ea și cu mă-sa, eventual și cu taică-său, și nici nu s-ar pune problema că părinţii ei n-ar învăţa-o de bine când te-ar vedea așa băiat brava, ca să-i spună să se întoarcă la tine, că fraieră ar fi să dea cu piciorul la așa bărbat…",
    "80": " Problema e că Milică n-ar avea unde să se ducă la Brașov, că nu știe nici un fel de adresă Tot ce a apucat Sabina să-i spună e c-o are pe mă-sa în Brașov, dar Brașovu-i mare, oh, cât l-a umilit femeia asta și cât l-a chinuit ca pe hoţii de cai… Las-o dracului, Milică-tată, nu erai tu genul, ţi-am mai spus, te-ai schimbat, mă uimești N-ar strica totuși să înveţi să te umilești puţin Să știi însă, ca să te poţi umili puţin, trebuie să te umilești mult Altfel, n-ai avea cum să reușești, și el că asta tot din cărţi ai luat-o, mă rog Milică-tată, nu văd cu ce te-ar deranja, da’ ascultă aicea la mine că degeaba ai mușchi, degeaba ești ditamai omu’… Adică ce impresie-și face Rafael? Că nu s-a umilit îndeajuns? Ba cum să nu, Milică-tată, da’ ce impresie să-mi mai fac dacă mi-ai spus că-i mai dădeai peste bot când ţi se părea, mă rog, poate că merita să și-o ia, dar în nici un caz asta n-ar fi o cale spre umilinţă, și Milică, zbierând ca opărit, că nici să mă las călcat în picioare! Nu-s până într-atât de masochist! Nu-i deloc o oră potrivită pentru zbierat",
    "81": " Trezești copiii, Milică-tată, ei au niște răspunderi și niște obligaţii; după ce că nu mă lași să dorm, îmi mai dai și de lucru cu copiii… Dacă tot așa făceai și cu biata femeie, m-ai lămurit… Oricum, femeia asta văd că ţi-a transmis o anume nervozitate, o agresivitate din care se vede că vă gelozeaţi, vă certaţi, vă băteaţi, la care Milică, tu nu înţelegi?… Rafael ţâţâia mustrător din buze, nu înţelege și nici nu poate fi convins, așa încât Milică se dădea de ceasul morţii ca să-l convingă și că el ce-ar face dacă? Dacă ar avea o femeie, o soţie eventual… Adică, ce să facă? îl întrebă Rafael, uitându-se cruciș și lăsând să-i atârne printre dinţi jumătate de limbă, precum unii copii grei de cap din jurisdicţia lor Păi, dacă Milică vroia cu tot dinadinsul să-l pună-n situaţia lui, el prefera să se pună în situaţia fericiţilor ălora săraci cu duhul",
    "82": " Milică încă insista, chiar nu i-ar păsa lui Rafael dacă ar fi cu o femeie care ar umbla brambura și l-ar înșela… Nu știu, habar n-am, nu mi-am pus problema, am mai stat cu câteva femei câte cinci-șase luni, chiar un an, dar n-am tras unul de altul în așa hal Acuma stau cu soră-mea, m-am lipit de ea, m-a luat de suflet, mă rog, am zis că scutesc banii de gazdă, dar are și ea niște greutăţi, în sfârșit… Ar mai dura până m-aș căpătui c-o nevastă Mă codesc, mă cam tem, mai ales când te văd pe tine Aș zice totuși că gelozia asta nu-i a bună, la care el c-am iubit-o, mă rog, ai iubit-o, da’ ar fi trebuit să te umilești cât de cât, cât de puţin, ca s-o ţii lângă tine Să te fi mutat în tura de zi, să lași să treacă de la tine, și nici acum n-ar fi prea târziu",
    "83": " În locul tău aș căuta-o, nu m-aș lăsa până n-aș găsi-o ca să mă împac cu ea… Rafael se înfierbântase Pe măsură ce se lumina de ziuă, devenea tot mai volubil Milică îl știa cum e când apucă să-și dea drumul: un izvor nesecat de sfaturi, la care toata omenirea să se adape Nu-l prea lua în seamă de obicei, dar de astă dată l-a luat și a fost cum nu s-ar fi putut mai rău Peste câteva zile, Rafael și-ar fi mușcat mâinile pentru sfaturile lui Mai bine și-ar fi văzut de treabă și l-ar fi lăsat pe Milică să se legene în voie în iluzia aia nămoloasă, dar care uite că, de bine, de rău, îl ţinea lângă el; păi, bineînţeles c-a iubit și a suferit și s-a umilit, toată lumea trece prin așa ceva, nu ești om întreg până nu leorbăi din ciorba asta puturoasă… Aia e, că nu s-a putut stăpâni, tocmai când ar fi trebuit",
    "84": " Principiile și sfaturile lui de doi bani l-au lăsat singur, învinovăţindu-se, dezvinovăţindu-se: adevărul e că nu-i trecuse nici o secundă prin cap că fraierul ar catadicsi să-l asculte, recurgând la soluţii drastice Din noaptea aceea, Milică dispăru fără o vorbă, fără să-i spună tovarășului lui de șapte ani de ispășire prin oficii și nici altcuiva din școală ce are de gând Fraierul, idiotul, se plângea și se dădea de ceasul morţii că nu-i înţeles, dar mai de neînţeles decât ce făcuse el ce putea fi? Dăduse cu piciorul unei slujbe onorabile și totodată și prietenului celui mai bun, căruia nu-i rămânea decât să creadă că nu se ascunsese undeva să-și ia gâtul Ce mare lucru – dispăruse, era ca și cum ar fi murit; măcar că era mai probabil să fi plecat s-o caute pe nevastă-sa Și i-ar fi luat destul timp ca s-o găsească",
    "85": " \n5 \n\nAvea să-și aducă aminte de vorbele alea spuse-n bătaie de joc, că nu-i ușor să veghezi somnul unor copii și să dormi și tu pe lângă ei… Probabil că ele îl supăraseră pe Milică până într-atât ca să dea bir cu fugiţii Bineînţeles că nu era ușor, dar, la o adică, Rafael se descurca și de unul singur acum, înhămându-se la de două ori mai multă alergătură și să te miști de două ori mai repede pe același traseu: apelul de seară, stingerea, deșteptarea, apelul de dimineaţă, îmbrăcarea și încolonarea pentru micul dejun Turma de o sută de sălbăticiuni rămăsese cu un singur păstor-îmblânzitor și tată iubitor, căci erau ca și ai lui copiii ăia Familia lui, familia celor fără familie, mereu în ochii lui și crescând sub ochii lui Îi cunoștea, pe fiecare-n parte, după nume, porecle și năravuri; care face-n pat și trebuie trezit noaptea să fie dus să se ușureze, care-i obsedat de liberate, de hoinărit pe străzi și de plimbări cu trenul și clocește planuri de evadare, care-i predispus la violenţă sau are aplecări spre perversiuni și porniri de violator îndreptate asupra tovarășilor săi, care-i somnambul, care chinuit de coșmaruri și zbiară-n crucea nopţii după niște părinţi neștiuţi: mamăăăă și tatăăăă, mi-e milă de mama mia și de tata mieu… Mila, da, iubirea și deznădejdea",
    "86": " Viaţa lui începuse acolo și parcă ar fi vrut să se termine acolo, mai mult acum decât altă dată, cu de două ori mai mult balamuc și bătaie de cap și fript de dorul fraierului și idiotului ăluia de Milică Și lui, și tuturor din școală, le era limpede de-acum că n-avea să se mai întoarcă Lipsea de trei săptămâni Vineri dimineaţă, când s-a afișat programul cu repartiţia personalului pe ture, Rafael văzu că-i dăduseră pe altcineva în locul lui Milică Madam Trifu Ortansa, ce nenorocire, nici că s-ar fi putut mai rău de-atât Mai lucrase cu ea sporadic, câteva luni, cu totul, în șapte ani Avea experienţă, știa cum ar fi de procedat cu ea, dar nu se simţea în stare Prea tare îl amărâseră fuga și trădarea fraierului și idiotului ăluia fleșcăindu-i puterea și răbdarea dovedite cândva în preajma femeii ăleia care avea un tabiet trainic înrădăcinat: bătea copiii până-i căpia",
    "87": " Dintre toţi cu care lucrase, doar Rafael se pricepuse s-o ţină în frâu cât de cât, dar de-acum nu s-ar mai fi bazat Simţea o slăbiciune acută, aceeași slăbiciune de altfel care-l împinse să se ducă la jupân Foloștină, directorul, să-i ceară alt partener de tură, pe oricine, n-are nici un fel de preferinţe, doar să-l scutească de madam Ortansa, că nu se simte-n stare… E înţelegător Foloștină și bine intenţionat și plin de experienţă în soiul ăsta de diferende Rezistă, se ţine tare pe poziţie, de vreo șase ani i s-a împlinit termenul de pensionare, dar nu se lasă, uite-l, un moșneag scundac și voinicos, cu faţa stacojiu-vineţie, pus mereu la patru ace, la costum și cravată, și-mbălsămat cu esenţe de apă de colonie Rafael n-are decât să-i înghită diplomaţia și oratoria de doi bani, pe care și-o exersează luându-l pe ocolite, cum că am fost nevoiţi la reduceri de personal care ne-au afectat și-s încă de așteptat directive în acest sens de la minister, deoarece prea putini sunt dispuși să plece de la noi de bună voie, domnu’ Ogrinjan, cum a făcut colegu’ matale de tură, așa că va trebui să ne cernem iarăși, deși suntem la limită cu personalul și nu-i departe vremea când vom băga câte un singur supraveghetor pe etaj și chiar pe două etaje",
    "88": " Deocamdată, să fim mulţumiţi că ne putem cârpi Nu ne putem permite totuși să avem preferinţe… Da’-n definitiv, ce cusur are madam Trifu? E pricepută, harnică, sufletistă, nimeni nu s-a plâns până acum… Știe prea bine jupânu’ care-i problema lui madam Trifu, dar nimeni din școală și nici Rafael n-ar îndrăzni să i se plângă Povestea femeii e de mult clasată, iar câtă vreme e jupân Foloștină director în școala asta, nimeni nu bate copiii Copiii sunt ocrotiţi de lege, care lege e respectată de întreg personalul Copiii sunt iubiţi, educaţi, îndrumaţi, ei fiind viitorul și chezășia visului de aur – jupânu’ e gata oricând să-ţi dea în cap cu firma asta Orice aluzie la apucăturile sadice ale lui madam Trifu devine numaidecât o invenţie și o mizerie care ar pleca din biroul ăsta și ar zbura printre profesori și supraveghetori, ca să fie răstălmăcită cum nu se poate mai rău pentru Rafael",
    "89": " Se știe doar, toată școala știe cum s-a ţinut jupânu’ pe poziţie cu astfel de strategii treizeci și ceva de ani și cum a ajuns director și jupân dintr-un obscur profesor de atelier; păi, lăcătuș la viaţa lui, chiar așa, cu patru clase și școală pedagogică făcută pe puncte, păi, nu-i puţin lucru, că și-a văzut de treabă și și-a văzut interesul și-a răzbătut cu fruntea sus prin pâcla și putoarea mâncătoriei, ciulind totodată urechile la insinuările tendenţioase care doar să i se pară că le faci și numaidecât te bagă-n bâza colegilor, punându-ţi în cârcă până te cocoșează, până ce opinia colectivului ţi se pune de-a curmezișul și te scuipă afară, și atunci jupânu’ nu mai are încotro, cât o fi el de înţelegător și bine intenţionat… Rafael o lăsă baltă Prudenţă, mă rog, n-ar mai fi insistat pe metehnele madamei Ortansa, care i-ar fi mâncat sufletul, temându-se pasămite pentru slujba asta onorabilă, curată și comodă la o adică, măcar că nerodul de Milică se lipsise de bună voie… Idiotul și cretinul, mai bine nu te-ai mai gândi la el",
    "90": " S-a dus, a dispărut, l-ai șters… Ba nicidecum prudenţa, Rafaele, la o adică și tu te-ai lipsi de bună voie Atunci? Poate că lehamitea aia grea pe lângă care trecuse în urmă cu șapte ani, până să-și afle menirea ori harul, ori ce dracu’ o fi fost Tată iubitor, deh, cât să mai stea în loc de mila orfanilor, văzându-și în ei ca într-o oglindă copilăria, dar uite că totodată lumea-și vede de treburi Jupân Foloștină cu ale lui, biroul curat și bine luminat, un adevărat post de comandă și o garanţie de netăgăduit a supravieţuirii lui și a costumelor ălora demodate îmbălsămate cu apă de colonie, și tot așa și madam Ortansa, pe care n-ar mai scoate-o nici dracu’ din obișnuinţele ei Vai de soarta ei, mănâncă și ea o pâine până la urmă, așa cum toţi din școala asta mănâncă o pâine și nu e vreunul care să nu se scape cu o palmă, barem, peste obrajii supţi și creștetele chiluge, măcar că Rafael resimte palma aia abătându-se cu puteri însutite asupra lui",
    "91": " Păi, ca întotdeauna, lovit și strivit de lumea care-și vede de treburi ca să mănânce o pâine Ce fel de pâine, mânjită cu ce, mă rog, păi, nervi de fier să ai cu sălbăticiunile astea, și totuși nimănui nu i-ar da mâna să calce pe urmele lui madam Trifu, devenită în timp un etalon și un termen de comparaţie, căci orice profesor sau supraveghetor s-ar socoti mic copil pe lângă ea Niște păcate amărâte Cine și-ar pune mintea cu nevasta aia de miliţian? Blondă vopsită și cârlionţată artificial, ușor sărită de patruj’ de ani, înaltă și masivă, cu o constituţie atletică întru câtva, de aruncătoare de disc, și cu palmele alea de caratistă, bătătorite, și cu falangele pietrificate de descinderile printre copii În ruptul capului nu s-ar cruţa, n-ai ce-i face, pasionată-n draci de munca ei, madam Trifu, mai cu milă, mai trageţi naibii sufletu’ că tot banii ăia-i iei… Curg apele de pe madam Trifu, de-ai zice că bate la ciocan la forjă",
    "92": " Pumni și palme la grămadă și-și mai face de lucru și c-un bulan din dotarea lui bărbatu-său, lung de vreo juma’ de metru și pe care-l îndoaie și-l leagă cu un șiret ca să încapă în sacoșa cu sufertașe E nedespărţită de sacoșa aia cu sufertașe Bagă-n ea la greu, ca să aibă putere pentru munca pe brânci, o pedeapsă-n definitiv, o zbatere necontenită și un tremur mare, ivit, desigur, dintr-o mare spaimă E lesne de văzut că de la spaimă i se trage, și, oricum, toată școala îi știe povestea Se spune că a rămas cu o sperietură de-acum doișpe ani, când au bătut-o niște copii până au lăsat-o aproape fără suflare, dar cine știe ce o fi fost de fapt, de vreme ce toţi copiii din dormitorul ăla au negat până-n pânzele albe că s-ar fi atins cineva de ea Ba destui au jurat pe viaţa lor că au văzut-o beată și căzând cu tâmpla de fierul unui pat, madam Trifu, degeaba a făcut anchetă jupân Foloștină, că n-a fost în stare să-i dovedească… Aiurea, pe jupân Foloștină l-a durut în fund de madam Trifu ca să-i facă dreptate în faţa copiilor de cinșpe-șaișpe ani, care cât de curând ar fi plecat din școală, ca să îngroașe rândurile infractorilor periculoși, iar ea n-a avut martori și nici măcar semne, vezi, au bătut-o ca la Miliţie, fără să-i lase semne",
    "93": " De bună seamă că de atunci i s-a pus definitiv – n-ar mai sta ea în loc de paragraful ăla care interzice orice fel de agresiune fizică sau verbală asupra copiilor, pe care până la urmă cine să-l fi respectat întocmai? Lasă-l pe tatăl ăla ţicnit de Ogrinjan Rafael și incredibil de ipocrit, după cum vrea el să-i înveţe pe toţi să se poarte cu copiii, și el cu povestea și nenorocirea lui, ca și madam Trifu, rămas de-acum ultimul și singurul după plecarea celuilalt ţicnit, Teodorescu Milică… Dădeau din mână când venea vorba de domnu’ Ogrinjan, păi, lăsaţi copiii să vină la el, după cum s-o crede el te miri ce mântuitor, tot cu nasul pe sus și strâmbând din nas, într-o școală specială, carevasăzică, unde trebuie lucrat cu metode cât de cât speciale Așa i-a lăsat Dumnezeu pe lume pe copiii ăștia, de soi rău, imprevizibili, sălbatici, una, două ţi se suie-n cap, și cât de perverși, și șantajiști, și artiști, când e să mimeze leșinul ori amnezia, gata oricând să se dea cu capul de pereţi până sare sângele din ei, ca să se ducă la director să arate ce le-a făcut profesorul ori supraveghetorul căruia i-au pus gând rău",
    "94": " Zi de zi se negociază conflicte, se pune în vedere, se penalizează, se umblă la salarii, se desface contractul de muncă, și toate astea numai din cauza lor Toată lumea de aici e îndatorată copiilor Domnu’ Ogrinjan catadicsește, uneori, să facă pe deșteptu’ cu filozofii creștine de genul ăsta, cică lumea-i îndatorată lor până peste cap, auzi, dacă Dumnezeu se mai îndură să ţină în fiinţă lumea asta smintită, numai și numai datorită orfanilor ăstora, fără de care de mult s-ar fi ales praful, idiotul, cică bestiile astea mici și periculoase ar avea tot dreptul asupra noastră… Păi, ia încearcă de slăbește numai puţin hăturile și ești mâncat Cazi printre copilași cu capu-n jos ca-n cazanu’ cu smoală dată-n clocot, de unde nu te mai scoate nici dracu’ S-au mai văzut, de altfel, în școala asta suferinzi de boala domnului Ogrinjan, amintiţi-vă d-ăla care, tot așa, nu mai putea de dragul copiilor și l-au dat patru copii pe mâna procuraturii, măcar că nu arăta deloc în stare de ce i s-a pus În cârcă, dar copiii au conlucrat bine și au fost extrem de convingători în declaraţiile lor, cum i-a pus să-l pipăie și să i-o sugă, când de fapt bietul om venise și el aici tot pentru o pâine amărâtă de supraveghetor, de care n-a mai apucat să se bucure, tocmai pentru că nu le avea p-astea cu bătaia ca să te știe copiii de jupân și să nu te amestece în rahatul lor",
    "95": " Sunt împărţiţi în niște grupuri de interese, cu legi de un rafinament și o duritate arătându-i pe deplin maturizaţi după cum se toarnă unii pe alţii jupânului mare, directorul Foloștină, laolaltă cu profesori și supraveghetori, încât prea imbecil să fii ca să nu-ţi dai seama că nu mai sunt copii, copiii pentru care Dumnezeu ar mai ţine lumea… N-aveai decât să suspini în veci după Milică, Rafaele, și după harul acelei mile și iubiri resemnat surâzătoare, pe care vi-l insuflaţi reciproc și care nu vă lăsase vreodată să vă călcaţi pe inimă, păi, retardaţii, Milică, orfanii, Rafaele, dezmoșteniţii… Și voi le eraţi datori Ce dacă se pișă pe ei toată noaptea în pat, de-ai zice că înadins o fac?… Le e frig, sunt răciţi, bolnavi copţi, le curg franjuri de muci și li se înnoadă sub bărbie și li s-au umflat ochii-n cap cât cepele… Și ce dacă se scapă pe ei pe culoare până să ajungă la closet, de lasă dâre de balegă ca vacile, că tot ei or să spele, vezi de treabă, trimite-i numai după teu și cârpă și-s băieţi de-nţeles, bine crescuţi, că doar cine i-a crescut dacă nu noi? Nu le-o plăcea nici lor c-au împuţit tot etajul după ce au mâncat ca porcii, până au dat în pântecăraie, că-i știi doar că-s la fel de debili la stomac ca la cap",
    "96": " Au circuitele inversate, ăștia sunt, lasă-i în plata lor dacă nu vor să se culce, stinge-le lumina și lasă-i, mâine-dimineaţă n-o să tragă nimeni de ei să-i scoale să se ducă la masă, or să rămână nemâncaţi și tot spre răul lor dacă nu se duc nici la ore, că s-au lins pe bot de bani de buzunar și de ieșit în oraș, și tot așa, lasă-i și lasă-i, păstrându-ţi cumpătul și mila, și iubirea neștirbite de zbieretele lor, lasă-i să facă ca toţi dracii, să se bată ca să se întărească pentru viaţa grea de afară, fiindcă aici, de bine, de rău, au un pat și un castron cu fiertură și înlesnirea asta de ultimă oră, bani de buzunar, bani de o prăjitură și un suc, iar în rest n-au decât să se reguleze-ntre ei dacă n-au alte posibilităţi, fiindcă vezi bine, Rafaele, că deja se zbate bărbăţia-n ei, să dea pe-afară, păi, d-aia și balamucu ăsta, Milică-tată, și doar dacă ţi s-ar părea că se-ngroașă gluma să se omoare-ntre ei, ba stai liniștit, că n-ajung ei până acolo, Rafaele, ba să nu te bazezi, du-te și desparte-i, da’ cu simţire și stăpânire, ca să nu le faci mai mult rău decât și-ar face ei unul altuia și învaţă-i, explică-le, că doar d-aia ne numim pedagogi-supraveghetori, și nicidecum gardieni, care fac mai multă pușcărie decât deţinuţii, Milică-tată, asta-i chiar o vorbă proastă, pe care s-o spui cine știe cum la necaz, când ţi se pare că d-aia îţi merge anapoda cu nevasta, din cauza slujbei și a copiilor ăstora care, tocmai dimpotrivă, ei doar au salvat lumea",
    "97": " \n6 \n\nNu s-a dus decât opt luni la căminele de la Grozăvești După capul ei, ar mai fi lungit-o câţiva ani Nu s-ar fi îndurat să dea așa ușor cu piciorul unui salariu și n-ar fi luat de una singură hotărârea asta Păi, Velicu, deh, ce-o fi zis el, că-i face un bine văzând-o așa pleoștită, mereu întoarsă pe dos și fără chef și mai dăi dracului cu căninele lor, păi, bineînţeles că nu face de ea La mătură, la closete, deh, asta-i libertatea și democraţia… Păi, la prezenţa și aspectul ei, nici nu s-ar pune problema, și lasă c-o să-i găsească el ceva, un post de secretară sau dispeceră… O vreme chiar se lăsă În nădejdea lui, și el a tot amânat și a cam dus-o cu vorba, deși nu e vorbă, că s-o fi zbătut să caute Ar fi avut la o adică niște relaţii și niște prieteni",
    "98": " Știa însă și Mirela cum e cu prietenii, mai cu seamă-n vremurile astea, când unii s-au ajuns și alţii au decăzut în ultimul hal, și alţii s-au stricat la cap de nu-i mai recunoști Până și familia ei de prietene începuse să se răcească și să se cam îndepărteze de ea dacă nu mai avea de unde s-o aprovizioneze… Peste toate astea, în septembrie i-l aduseră pe Mugurel de la Câmpulung, că se făcuse de școală Copilul, da, încă o grijă printre atâtea altele… Care grijă, Mirelo, uită-te la Roșioara că nici cu trei habar n-are?!… Atâta că ea nu-i ca Roșioara, s-atârne și s-aștepte să-i pice Unde ar ajunge dacă ar sta în nădejdea lui Velicu pentru posturi de dispecere și secretare? Ba tocmai că, de-acum, atârna la Velicu cu tot cu fiu-său Degeaba s-ar fi ţinut cu nasul pe sus și s-ar fi crezut altceva decât este",
    "99": " Era la fel ca Roșioara până la urmă, chiar dacă asta atârna la mai mulţi, iar copiii ei, tot trenţăroși și nemâncaţi Ce mai, trebuie să se miște și să se zbată să-și caute de lucru… Nu se zbătu prea mult până să nimerească, iarăși, într-o bucătărie Bucătăria unui restaurant de astă dată Asta ţi-o fi soarta și norocul până la urmă, Mirelo, dacă la roboteală printre crătiţi te pricepi mai bine decât la altele, și asta ai făcut când ţi-a mers mai bine… Măcar de ar fi avut parte de bine și uita că tot ca la concentraţi, câte zece ore pe zi, muncă pe brânci Așa-i la patron, ce mai, te stoarce până dă sânge din tine, dar, deși acolo putea să mănânce oricât, acasă nu mai putea să ducă nici un colţ de pâine La o adică, nu i-ar fi păsat prea tare; ce să te faci însă, Mirelo, că o lună și jumătate cât a stat acolo, n-a văzut un leuţ chior, și patronul o ţinea una și bună că merge-n pierdere și nu-și permite, are puţini clienţi și n-are de unde să plătească bucătăresele… Ce jigodie! Pentru cine găteau ele atunci zi-lumină? Clienţii, deh, și el că să fie mulţumite că le asigură mâncarea, care și aia costă… A încercat și pe la câteva buticuri, vânzătoare, și ca un făcut și un blestem, mereu a ieșit lipsă la bani și nu s-a ales cu nimic din salariu",
    "100": " Tot așa i-a mers și la doi patroni cu tarabe de ziare, ce să te mai faci, Mirelo, că toţi se uită să le muncești pe nimic, să te fure din salariu și se mai și dau la tine Păi, chiar, cum e vorba aia că și bătută, și futută, și cu banii luaţi… Dacă nu cumva asta i-o fi soarta de acum încolo, să stea la mâna unor nemernici care profită că te văd încolţită Astea-s vremurile care vin, n-ai ce-i face, și când te gândești că înainte, oricine avea o slujbă și un salariu să-i ajungă și, de bine, de rău, un acoperiș deasupra capului, prin blocurile din cartierele astea de ghetouri, urâte-frumoase, vai de mama lor, să le ia dracu’ că se tot scumpesc, de-au ajuns să coste jde mii de dolari, și cui i-ar mai puţi și ar strâmba din nas? Blocuri peste blocuri, cât vezi cu ochii, pădure de blocuri, să aibă lumea unde să stea, și nu era, ca acum, o problemă să-ţi plătești datoriile la stat, chiria și întreţinerea, impozite și rate, și-ţi rămânea și ca să mănânci, Mirelo, degeaba se văita lumea-n draci că moare de foame, și pe de altă parte, toţi se descurcau prin prieteni sau neamuri de la ţară sau din ce furau de unde munceau ca să-și umple frigiderele, așa că, să nu-i spună ei oricine că nu era bine",
    "101": " Uite că de atâta bine s-a umflat tărâţa în lume, de i s-a urât omului și-a dat pe afară mizeria, buruiana asta rea a sărmănelii și a smintelii, ca să facă Revoluţie și să-l omoare pe Ceaușescu, de i-au ajuns blestemele și s-au încărcat de păcate grele, ca să-l împuște și pe el, și pe nevastă-sa în ziua de Crăciun, de să vedem acum pe unde or mai scoate cămașa… Cui porţi de grijă și cui îi plângi de milă, Mirelo, câte și mai câte ispite ivite din spaimă și deznădejde și ură, Mirelo, când te știi încolţită din toate părţile și nu mai ai încotro s-o apuci și pe ce să pui mâna Te-ai tot duce de nebună… Ce mare lucru dacă ar fi ieșit în stradă, la produs? Nu te gândi că n-ar fi avut cu ce Păi, cum dracu’, e bazată-draci Zveltă și ţeapănă și-nţepată, cu un păr de toată bafta, bătându-i cu vârfurile fesele obraznice; părul ei negru cu reflexe roșiatice, precum lumina unui răsărit crescând peste un pământ untos, roditor, care abia așteaptă sămânţa, și ochii verzi, mari, cu uitătură stranie, dusă, crucișă, străvezie, și pomeţii înalţi și însângeraţi, întregindu-i aerul tupeist și pervers… Avea în ea tot ce ademenește și provoacă, măcar că n-o fi fost chiar cum o arăta înfăţișarea, Mirelo, se întâmplă că omul se ascunde sub masca chipului, se strânge și se înghesuie copleșit de frică",
    "102": " Cât ai clipi, i se topea tupeul Îndrăzneala aia deșănţată ivită din furie și deznădejde, care ar fi susţinut-o să iasă-n stradă la produs sau să-și ia lumea-n cap spre Turcia, Grecia sau Italia ca s-o facă pe bani adevăraţi, ca atâtea altele, dintre care destule au dat lovitura și s-au pricopsit Mare pricopseală, Mirelo… Nu se simţea în stare Și vroia, și nu vroia, dar de fapt, nu putea Ceva o reţinea Nu-și dădea seama ce anume Poate că niște amintiri încă prea vii: toate prin câte trecuse de când se măritase și plecase din Câmpulung Crâmpeiul acela de trecut parcă ar fi apăsat-o și parcă i-ar fi spus că-i prea târziu pentru ea… Amintirea unui soţ, Mirelo, idiotu’ ala de Ticuţă… Mai era și Mugurel, în primul rând Mugurel, deși n-ar fi fost mare lucru să-l lase la taică-său la Câmpulung să-și facă școala, dacă ar fi vrut și ar fi ţinut cu tot dinadinsul să plece pe afară să-și facă de cap",
    "103": " O mai fi fost și obișnuinţa deprinsă de timpuriu să se știe agăţată de o slujbă Să ai munca ta, Mirelo, rahat Nici măcar asta nu ţi se mai leagă În definitiv, tot o muncă ar fi s-o faci pe bani, și chiar și numai de curiozitate, Mirelo, și tot ar merita să încerci Să trăiești de pe urma bărbaţilor… Până la urmă, chiar asta făcea, chiar dacă trăia doar de pe urma unuia singur, Velicu ce naiba era? Însă ţinea aproape sărmanul de el Sufletist de nu se poate, uite că nu se îndura s-o lase în voia sorţii după ce ea osteni să-și mai caute de lucru, așa încât înţelese să facă un efort ca s-o sponsorizeze ceva mai consistent Cât ar mai fi rezistat și el, Mirelo, cât l-ar mai fi ţinut curelele să hrănească încă o familie pe lângă a lui? Asta n-aveai de unde să știi de azi pe mâine",
    "104": " De azi pe mâine nu mai știai la ce să te mai aștepţi cu atâtea scumpiri și inflaţie, și greve, și disponibilizări, și falimente peste falimente, și Velicu un pârlit de maistru la IMGB, și uite că și acolo se stricaseră treburile, după ce, până-n Revoluţie, el se pricepuse să facă un ban grămadă, scoţând fiare cu Dacia lui din secţia de confecţii metalice unde lucra, pentru grilaje și garduri de tot felul, solare, bolte de viţă-de-vie, garaje și magazii, pe care fie le făcea cu mâna lui când primea comenzi convenabile, fie vindea fierul angro, așa încât salariul era nimic pe lângă afacerea aia Păi, viaţă de trăit, de s-o fi ţinut nu doar pe Mirela și pe nevastă-sa, ci încă trei-patru femei cu trei-patru rânduri de copii Măcar că nu dispăruse peste noapte ca să-și trimită salariaţii la spălat closete, IMGB-ul fusese pentru Velicu cam ce fusese pentru Mirela cantina concentraţilor",
    "105": " I se tăiase de-acum și lui Nu mai putea să fure fiare și nici salariul nu mai era ce fusese, și totuși nu era ăla care să se dea bătut De bine, de rău, se descurca Chiar ai fi putut spune despre el că are noroc de bani, Mirelo, adică bani din ăștia, din care să-și ţină cele două familii; bani de benzină, de bere, de ţigări bune, de câte o ieșire la iarbă verde… Nu bani din ăia de vile, de jeepuri ori sejururi la Paris Uite că ea n-a avut noroc să atârne la bani din ăia, deși de bună seamă c-ai fi meritat, Mirelo, chestia asta o cam râcâia pe suflet, păi, la prezenţa și aspectul ei și uite că n-avea încotro, trebuia să se rezume, să se strângă și să se înghesuie în ea însăși… Deznădejdea și resemnarea, deh, la o adică e bun și bănuţul lui Velicu, scos din mici învârteli de azi pe mâine",
    "106": " Alerga și robotea ca o furnică, zi și noapte: făcea pe taximetristul, făcea pe cărăușul de marfă pentru vechii lui prieteni, pe care-i dusese capul să-și deschidă buticuri… Ce mai, făcea pe dracu-n patru ca să se menţină și s-o menţină și pe Mirela pe linia de plutire; păi, ce să mai zici, Mirelo, dacă o duseseră târâș-grăpiș împreună aproape cinci ani, de ce n-ar fi dus-o și de-acum încolo? O duceau cum puteau, deși, odată cu vremurile în schimbare, nici între ei nu mai era ce fusese Parcă trecuseră niște zeci de ani, nu doar patru-cinci; atât de demult lăsaseră în urmă timpurile alea când el o aștepta cu mașina la cantină Acum, abia dacă mai găsea, cine știe când, două ceasuri libere ca să fugă cu sufletul la gură la Mirela Totuși, chiar și-ntro fugă și-o alergătură, ea tot ar mai fi însemnat ceva pentru el",
    "107": " Mirela n-apucase s-o vadă vreodată pe nevastă-sa; poate că ar fi trebuit, de curioase barem, deși timpul îi tocise orice urmă de curiozitate Îi era prea de ajuns, de-acum, ce știa de la Velicu despre ea, și anume că-i mică și îndesată și cam ţărănoasă de fel și că nu se mai culcau împreună de niște ani buni, dar, pasămite, fată bună, nu-i geloasă adică, cică n-ar prea interesa-o că umblă cu alta și n-ar avea nimic să-i reproșeze câtă vreme aduce bani în casă Vezi bine, Mirelo, că banii îi ţin agăţaţi unul de altul, mai mult chiar și decât cei doi copii Păi, și banii făcuţi de el, dar mai ales banii familiei ei Din banii socrilor cumpărase Velicu mașina, și tot părinţii ei le promiseseră bani ca să schimbe apartamentul cu două camere pe unul mai spaţios Aveau chiar la ţară părinţii ei; deschiseseră bodegă și magazin și creșteau viţei; vindeau la abator câte șapte-opt viţei pe an",
    "108": " Îţi dai seama câte milioane rulau, Mirelo, și de bună seamă că Velicu atârna la pricopseala lor Îl simţeai că-i cu capul plecat și nu mișcă-n front la o adică Ca și o slugă, deh, își alina și el cum putea osteneala și umilinţa Se dedulcea și gusta din ce le pica stăpânilor pe de lături Își îngăduia mici scăpări, care să nu bată la ochi și care, la o adică, i s-ar trece cu vederea, cum ar fi bunăoară Mirela, și uite că tot așa îi pica și ei firimitura de la masa altora, trebuind să se mulţumească cu o jumătate sau un sfert de bărbat Mai mult nu i se dădea și știa că mai mult n-are cum să obţină, oricât de tare s-ar fi ambiţionat să forţeze nota cerând, pretinzând, împroșcând cu reproșuri, cu atât mai mult cu cât acum depindea cu totul de banii lui Velicu… Păi, tocmai că depindeai, Mirelo, acum îl vroiai doar pentru tine, cu mai mult foc decât altă dată",
    "109": " N-ar mai fi prididit spunându-i că ea nu e vaca aia de nevastă-sa, ţăranca aia frigidă și parvenită și materialistă de nu se poate, care doarme pe ea și habar n-are să-i ofere ce-i trebuie unui bărbat Păi, cum dracului, ea, una, nu se compară, așa că nu mai are rost s-o lungească și s-o lălăiască Să se hotărască odată pentru totdeauna ce are de făcut de-acum încolo… Ea pretinde și cere pentru că are dreptul, Mirelo, e în drept, măcar că Velicu face pe prostu’ și pe nevinovatu’ și se face că n-ar pricepe… O frigeau împreună de niște ani, dobândise niște drepturi asupra lui, păi, să se hotărască, Mirelo, ori ea, ori nevastă-sa Și pe lângă nevastă-sa, nici nu se gândește că n-ar mai fi și altele pe la care umbla când nu mai dădea pe la ea cu săptămânile, Mirelo, păi, cum dracu’ să nu fie geloasă? I-a spus doar că ea nu se compară și câte și mai câte scene și crize și isterii, că ea nu-i cârpa lui și uite-l cum dispare câte trei săptămâni întregi și mai bine nu l-ar mai vedea deloc și ar termina cu amăgeala asta",
    "110": " Culmea-i că se simţea și el în drept, adică Mirela cu ce dracu’ s-o fi ocupând în lipsa lui? Păi, bineînţeles că n-avea încredere în ea Ca să vezi, o urmărise chiar în câteva rânduri, după cum îi mărturisise mai apoi Ce idiot, Mirelo, se ţinuse după ea pe străzi, printre blocuri, când se ducea să mai dea cu nasul pe la prietene Păi, cât or fi fost ele de bârfitoare și puse pe rele, dar altundeva unde să se fi dus, i se luase umblând din slujbă-n slujbă și căutându-și de lucru, și nici altă ocupaţie în afară de copilul ăla nu avea Îi venea să-și ia câmpii între patru pereţi și așteptându-l cu coatele pe pervazul ferestrei pe făt-frumosul ei Velicu s-o scoată cu mașina la iarbă verde, așa că o lua cu sorcova pe la Getuţa, Luminiţa, Viorica, Vasilica, și mai mult pe la Roșioara, ca să-i ghicească-n cafea când o da Dumnezeu să apară-n sfârșit Velicu și ce-o să se-aleagă de viaţa ei",
    "111": " Ce o să iasă din povestea asta a lor, despre care Roșioara n-avea deloc o părere bună Mereu îi spunea că io una-n locu’ tău nu l-aș mai primi sub nici o formă la ușa mea, și că nu știi vorba aia, Mirelo, boală lungă, moarte sigură, după cum o duceţi voi de atâţia ani fără să se aleagă nimic, fără să fii în stare să-l urnești ca să-l pui pe calea cea bună, s-o lase p-aia și să te ia ca să fiţi și voi în rându’ lumii… 7 \n\nMare lucru, Mirelo, într-un fel sau altul, și celelalte îi spuneau același lucru ca Roșioara N-avea cum să nu simtă Velicu cât de tare îl iubeau prietenele ei Se dădea de ceasul morţii ca să-i impună să nu le mai vadă N-avea ce căuta, să nu te mai prind pe la curvele alea, pe la împuţita aia de Roșioara, care numai de rău te învaţă, și că știu io ce le poate pielea și nici nu mă gândesc că și tu… Adică și ea tot o curvă, Mirelo, după cum ar fi urmat să i-o dovedească, cretinul dracului, mai mult o urmărea decât să stea cu ea",
    "112": " Ai fi zis că adună probe de divorţ Odată se ascunsese în scara blocului și stătuse trei ore cu ochii pe ușa ei, simţind vreun bărbat care ar fi intrat sau ar fi ieșit, nemaiândoindu-se de curvăsăreala pe care i-o sufla în gură stricăciunea aia de Roșioara Se pregătise Velicu al meu pentru tot ce-ar fi fost mai rău, da, avea în buzunar un ditamai cuţitu’ de bucătărie, pe care nu s-ar fi dat în lături să-l folosească Să te fi ferit Dumnezeu, Mirelo, și pe tine, și pe ăla cu care te-ai fi încurcat… Cică să nu-și facă ea impresia că până la urmă n-o s-o prindă Știe el ce zace și cu cine are de-a face Adică, ce-și închipuie ea, că el cu mălaiu’ și alţii cu futaiu’? Păi, ce-ar fi crezut, că și-a găsit prostu’? La care Mirela că nu ești prost, bineînţeles, ești făcut grămadă, și după una și alta mă mai prostești și pe mine",
    "113": " Adică tot tu o faci și tot tu cu gura mare, și până la urmă nu sunt obligată să suport, și iarăși că ea nu-i nevastă-sa și nici curvele alea pe unde umblă și p-ormă vine la ea ca s-o umple de tot felul de boli Nu mai acceptă și nu mai permite, în definitiv, e o femeie liberă, la care el că liberă pă dracu’, lui unu’ i s-a acrit de atâta libertate și s-a săturat de când o duce-n spinare cu tot cu copil, și ea că tocmai d-aia, îl scutește și-l ușurează, e liber să se ducă, să nu-l mai vadă, da, cum a auzit, să nu-l mai prindă la ușa ei și să-l ia dracu’ de golan nenorocit care i-a mâncat sufletu’ și tinereţea… Își mai treceau vremea și bălăcărindu-se-n felul ăsta când îi ajungeau plictiseala și urâtul mai ceva ca într-o căsnicie Își vărsau năduful și-și scoteau ochii unul altuia",
    "114": " Velicu se aprindea și se învineţea la faţă și i se bulbucau ochii-n cap cât cepele Arăta mai mult ca oricând ca un cocoș ţopăind și umflându-se-n pene pe o grămadă de bălegar Pleca de la ea zbierând și înjurând și trântind ușa-n urmă, ca și cum s-ar fi scuturat de blesteme, de duhurile rele care-și fac de lucru-n femeie I se scârbise, i se acrise, nu mai vroia și nu-i mai trebuia în veci de veci… Ba bine că nu O lună dacă-l ţinea era mult După mai puţin de o lună, nu mai putea răbda și lua înapoi drumul spre garsoniera Mirelei Se simţea, desigur, așteptat și dorit, Mirelo, și din nou se descopereau însetaţi unul de altul și nu mai puteau, și era la fel de bine ca altă dată Măcar că se strâmtase și se subţiase și se rărise în ultimul hal, încă era bine",
    "115": " Odată la două-trei săptămâni încă-și puteau permite o ieșire la Cernica sau la Snagov cu mașina Dacia lui Velicu, Mirelo, mai veche și decât amănţeala lor, ar fi rezistat altminteri și la drumuri mai lungi Până la Sinaia sau, Constanţa însă, i-ar fi costat prea mult benzina, și poate ar fi cedat tentaţiei de a lua o cameră la hotel două zile, cum li se mai întâmplase Te-a mâncat în fund să te plimbi, Mirelo, și pe urmă te-a usturat în fund de câtă foame ai făcut Păi, banii de benzină, hotel și alte distracţii; înghiţea în sec, amintindu-și de unde îi rupea Păi, tainul ei și-al lui Mugurel, că nu dispunea nici Velicu să dea pe-afară El le dădea să mănânce, Mirelo, așa că să fi fost mulţumită N-avea decât să se restrângă și totodată să se amăgească, încă-i bine… Păi, cum dracu’ să nu fie bine? Plimbări, petreceri la greu… De câte o zi onomastică, de un Paști sau Crăciun, lui Velicu îi venea iar la-ndemână să calce-n gura lăcomiei și să nu mai ajungă la nevastă-sa acasă",
    "116": " Se descurca ţăranca aia și fără el, dacă nu cumva chiar i-o fi fost mai bine și o fi fost mai liniștită sau și-o fi făcând și ea de cap cu altul, în timp ce bărbatu-său se ducea cu Mirela pe la vreun chef pricopsit al unor prieteni apucaţi pe calea adevăratei pricopseli, cu firme și marketuri, și-i dădeau și lui un os de ros ca șofer și distribuitor de marfă… Împușca francul slugărind la câte un prieten din tinereţe, cum era bunăoară Costică Cremenaru, colonelu’, coleg cândva cu Velicu la IMGB, de unde plecase-n Școala de Securitate și ajunsese ditamai colonelul, iar acum ditamai proprietarul de hotel și local de lux… Păi, cine-a fost ăsta și ce a ajuns, Mirelo, ofta Velicu uneori cu jind, și că la ce să ne mai facem sânge rău, că pentru unii ca colonelu’ Cremenaru s-a făcut de fapt Revoluţia, dacă tot ne frământăm că era mai bine pe vremea lui Ceaușescu… Da’ până la urmă las’ că-i bine, deh, încă-i bine cât mai trăim și noi pe lângă ăștia",
    "117": " Așa se face că amândoi și-ar fi ţinut curajul treaz cu vorba asta, Mirelo, care să nu mai ostenești s-o spui până ai da în chelălăială, încă-i bine, încă-i bine, încă-i bine… Se strângeau uneori și câte treizeci de inși la vila lui Cremenaru, în salonul ăla cât o sală de spectacole, cu canapele de piele și fotolii și mese cu platouri încărcate cu tot felul de bunătăţi, cu neamuri de-ale colonelului amestecate cu fotbaliști și maneliști, prieteni și prieteni de-ai prietenilor Păi, ce să ne facem, Mirelo, bun de pagubă colonelu’, dar mai ales dornic, mort să se etaleze cu toată fala, stima și mândria, cum se spunea cândva, și nu te gândi că mâncase și el din pâinea asta, pe care acum ar fi-mpărţit-o la alţii, ca și cum ar fi spus luaţi și băgaţi în voi, acesta este trupul meu și sângele meu, adică să se ducă vestea la toţi prietenii și dușmanii pe ce picior trăiește colonelu’ Cremenaru și câtă lume aduce la petrecerile lui",
    "118": " Lume bună, deh, și uite că și Mirela și Velicu deveniseră de-ai casei – un cuplu vesel și simpatic și care punea umărul la întreţinerea tonusului atmosferei; le mai pica și lor câte ceva de la masa colonelului Păi, bineînţeles că nu era chiar de colea un bănuţ, un salam, un cașcaval, o sticlă de băutură mai acătării… N-avea decât să se bucure Mirela, să uite pe moment de oful și năduful ei, că atârnă la unul care atârnă și el la rându-i – o slugă, un bărbat care nici măcar în pat nu e-n stare… Deloc și de tot, Mirelo, încă-i bine E bine pe dracu’ Zvâcnetul ăla de mândrie care se răsucea în ea și o umplea de venin… Oful și năduful, Mirelo, ai fi meritat mai mult decât cocoșul ăla împieliţat care cânta cucurigu la comandă, hlizindu-se și gudurându-se pe lângă prietenii stăpâni, făcând pe valetul și pe chelnerul, păi, nu te gândi, Mirelo, că mai mult pentru asta îl chemau, să destupe sticle și să aducă platouri cu prăjituri și fripturi de la bucătărie, să schimbe casetele până să intre maneliștii în program",
    "119": " Alerga încolo și-ncoace după cum primea comanda, pune-o p-aia, Velicule, cu băutură și femei pentru toţi prietenii mei… Nu p-aia, bă, p-aia cu aș da zile dă la mine… Ba p-aia, ba p-ailaltă, și el zâmbăreţ, cu capu’ plecat și urechea plecată, Mirelo, o cârpă și-o zdreanţă de om, un milog, grandoman și pervers la o adică, leșinat să calce pe urmele stăpânilor și poate să ajungă mai ceva decât ei, măcar că nu-l ţineau curelele și nu-l ducea capul, până una-alta se ghiftuia cu mâncarea lor, se îmbăta cu băutura lor și fuma ce fumau ei Chiar și târând-o pe Mirela după el parcă ar fi vrut să-i imite, de vreme ce și ei aveau familii și neveste, și pe lângă neveste, amante cu care se etalau acolo, așa că Velicu s-ar fi mândrit la o adică Aia e, Mirelo, că arăta fel de bine ca puștoaicele alea de șaptișpe-optișpe ani, măcar că pentru cocoșelul ei împieliţat era tot aia de niște ani, în timp ce prietenii și stăpânii își schimbau târfele ca pe șosete și le dădea mâna să se prăpădească de râs pe seama lui Velicu care belește șoricu’, uite ce gagicuţă trăsnet și-a tras, la care el ori că nu pricepea că-și bat joc, ori că făcea pe fraieru’ ca să-i prindă bine",
    "120": " Ba mai curând ai fi zis că se simte gâdilat și moare de plăcere după cum se umfla în pene Chiar credea prostu’ că ăia ar fi stat în loc de Velicu care belește șoricu’ și-i dă și gagicii lui să ronţăie… Aiurea, îi durea în cur câtă vreme lor le mergea ca-n brânză, cu lanţuri de buticuri și lanţuri groase de aur la gât, și fugi, Velicule, după niște ţigări, și el vioi și docil, la datorie, mereu la datorie… Nu era chiar mereu așa, Mirelo, se mai întâmpla uneori că se umfla tărâţa-n slugă și dădea pe afară Se răsculau maţele-n bietul Velicu, și atunci se te fi ferit Era de Doamne ferește, Mirelo, păi, pe cine să-i fi cășunat slugii dacă nu pe femeie? Mirela trăgea ponoasele, dacă nu cumva tot așa o fi făcând și cu nevastă-sa acasă… Ba cu aia nu și-ar fi permis",
    "121": " Tot pe Mirela cădea măgăreaţa Ea era și de plimbăreală, și de chefuială, și de tăvăleală… Ce i s-a părut lui într-o seară că i-ar face ochi dulci unui tip Unul bruneţel și ţânţăros, cu mustăcioară, la vreo douăzeci și cinci de ani, pe care nu-l știau nici măcar din vedere, nici ea și nici Velicu, cine știe ce prieten de-al prietenilor colonelului, ca atâţia alţii care se frecau pe acolo… I s-a năzărit prostului și smintitului de Velicu că se lasă pipăită în timp ce dansa cu ăla, vezi, și chiar așa de-ar fi fost, poate c-ar fi simţit și ea nevoia de un pic de pipăială și șușoteală îngălată la ureche, că nici nu înţelegeai ce spune și ce vrea de beat ce era Adică-n definitiv ar fi fost de-nţeles că era și ea dornică, dacă Velicu nu era în stare să-i dea ce-i trebuie, și uite-l acum și pe el beat tot ca și ăla, roșu-vânăt la faţă și cu ochii bulbucaţi de furie când i-a făcut vânt ăluia peste o masă cu platouri cu trufe",
    "122": " Nu e vorbă, că-n felul ăsta mai învioră atmosfera, cam stătută altminteri la ora aia, două dimineaţa, cu invitaţii zăcând în fotolii, îmbuibaţi și mahmuri, moleșiţi de băutură… Cu toată paguba-n trufele colonelului, a fost cam pe placul asistenţei Ce mai distracţie, Mirelo, cum se zbătea ăla în clisa de cremă de ciocolată amestecată cu cioburi, abia ridicându-se de cât era de beat ca să-l înjure pe Velicu, și că la ce mai veniși, dobitocule, cu ea aici dacă n-o lași să danseze, și repezindu-se să-i sară-n gât sau să-l lovească și împiedicându-se numaidecât, ca să cadă iar cu nasu-n cremă și-n cioburi, și iar se ridică și ai fi zis că vrea s-o ia din nou pe Mirela la dans și s-o strângă de buci Velicu habar n-avea de el Cu Mirela avea ce avea Ea era capul răutăţilor Căţeaua, vezi, până nu saltă coada, câinele nu se urcă pe ea, și fir-ai a dracului de căţea nenorocită care mi-ai mâncat viaţa și mi-ai mâncat banii, de curvă ordinară care nu se mai satură, și i-a dat două smetii peste gură de a umplut-o de sânge… A mai dat de câteva ori și-ar mai fi dat până n-ar mai fi auzit-o suflând, dacă nu și-ar fi luat ăia seama că se îngroașă gluma și cine știe de ce ar fi fost în stare",
    "123": " Era pornit, Mirelo, să te calce-n picioare și mai mult nimic dacă nu l-ar fi ţinut prietenii colonelului, și nu fi prost Velicule, chiar îţi stă mintea să ne bagi la belea, aici la dom’ colonel care ne cinstește și ne omenește și ne distrează la ziua lui, păi, se poate? Și pe urmă că ieșiţi afară-n stradă dacă aveţi ceva să vă spuneţi tu și cu Mirela, hi-hi-hi, nu ne băgaţi și pe noi în secretele voastre de familie Nu ne interesează ce-aveţi de-mpărţit, hi-hi-hi, vă privește, șpaga voastră… Păi, și ce dacă a dansat? N-are voie fata să se distreze? I-o fi băgat mâna-n chiloţi, aha, asta-i grav dacă l-ai prins cu mâna-n gestiune, hi-hi-hi… Da’ uite și tu ce i-ai făcut bietei fete, se poate, uite cum dă sângele din ea E frumos? Păi, și ce dacă i-a băgat mâna? Doar nu i-o fi mutat-o din loc, păi, cum, păi, suntem noi, ai noștri, aici, n-ai la ce să te superi… Păi, cât de supărat oi fi, îi dai două palme, o dai niţel cu capu’ de pereţi, da’ n-o omori, băi, doar nu suntem sadici d-ăia stricaţi la cap… Cât de tare se-ngroșase gluma, pentru ăia tot de râs era văzând câtă înverșunare și cât de înrăiţi sunt unul împotriva altuia",
    "124": " Înverșunarea și răutatea aia trebuie că-i lega atât de tare de nu s-ar mai fi putut rupe unul de altul, Mirelo, păi, zdreanţa aia de om și căţeaua aia care mi-a mâncat viaţa și mi-a mâncat banii… Totuși, spre deosebire de ea, lui îi dădea mâna s-o stâlcească în bătaie Ce să mă fac, Mirelo, mare bărbat fatal, care dacă s-o fută ca lumea nu-i în stare, se satisface luând-o la pumni Dă de trei ori din cur, Mirelo, și te murdărește degeaba și p-ormă face crize Până la urmă, cu ce drept? Cine? Păi, sluga asta… Să nu-l mai vadă! Pentru nimic în lume n-ar mai sta la mâna lui, să știe bine că moare-n casă de foame cu copil cu tot Ce și-o fi închipuit el că o cumpără la second-hand, cu resturi de la mesele altora? Din ce-i pică de la prietenii lui ăia stricaţi? Să-și ia gândul",
    "125": " Să-i intre bine-n cap: ea e mai mult decât ar vrea el s-o facă să creadă Încă-i tânără și arată bine și n-ar fi nimic pentru ea ca să-și refacă viaţa S-a săturat până peste cap de un linge-blide care-și arogă niște drepturi asupra ei, drepturi de stăpân, el, care nici măcar soţ… N-ar fi mare lucru ca să-și pună mintea să-l dea în judecată… Păi, cu ce drept dă în ea, și iar își aminti și-i aminti și lui că e o femeie liberă și nu depinde de nimeni, și de astă dată gata, să nu-l mai prindă la ușa ei! \n8 \n\nRotea priviri mari, de uliu, peste cârdul de femei, schimbându-și dispoziţia de la o secundă la alta, foamea se suprapune peste greaţă, oh, cum e să ţi se aplece de-atâta, oh, lasă-mă să te-ating, să pun mâna, să intru, să-mi dau drumul la vale, să strig bâldâbâc mă-nec, ajutor, și când te gândești că-s destui care văd în femeie o piază rea, o unealtă a diavolului, ba bine că nu, în definitiv, femeia-i un ajutor nepreţuit, pe care însuși Dumnezeu i l-a pus la dispoziţie bărbatului, măcar că șarpele a îndemnat-o, și ea, la rându-i, a îndemnat",
    "126": " Dar mai ales ajutorul, da, un animal bun de muncă, tovarăș de jug și tovarăș de cazan, și totodată un instrument sexual clasic, de la mama lui, original, care face de râs atâtea surogate și fantezii smintitoare, și unde mai pui că-i bună să facă și copii pentru cine ar avea nevoie de așa ceva, și-i bună și ca obiect decorativ, care să umanizeze și să igienizeze atmosfera E o treabă deșteaptă să ai o femeie frumoasă lângă tine, fără să fie totuși un lux, cum ar vrea să te facă să crezi cei care cheltuie și risipesc pe femei, ceea ce nu-i mai mult decât un pretext pentru a-și hrăni viciul și nebunia de a manevra obiecte și bani, și tocmai că femeia e predispusă să preia viciile și nebuniile partenerului, maimuţărindu-le în fel și chip, până să devină mai cheltuitoare decât el și aptă să-l ducă la ruină, așa încât, bărbaţilor despre care se spune că i-au distrus femeile li s-a oferit de fapt ce au oferit și au primit ce-au cerut, adesea cu asupra de măsură",
    "127": " Altminteri, poţi mulţumi o femeie și cu ce te mulţumește ea pe tine, și cu pâine goală, la o adică, și tot cu asupra de măsură, dacă te gândești că o femeie poate supravieţui cu mai puţină pâine decât un bărbat Ea mănâncă îndeobște mai puţin Are un metabolism care-i permite să asimileze mai bine, poate și datorită menirii de a pregăti hrana pentru întreaga familie Organismul ei e mai economic, rezistă mai bine la foame, și totuși numai un bărbat ar putea-o îndruma pe calea postului și a ascezei, cum tot doar el îi poate cultiva deprinderile luxului și ale traiului pe picior mare Atunci s-a gândit probabil prima dată la binele pe care i l-ai putea face unei femei ţinând-o lângă tine ca să-ţi împărtășească vocaţia sfinţeniei trăind în sărăcie lucie și castitate Asta da concubinaj, dragostea mea, și parcă mi-aș fi închipuit ceva de neînchipuit: bruneta aia criminală pe care tocmai o descopereai, sfinţită, sfântă, cu un suflet pur, senin și semeţ aidoma înfăţișării ei",
    "128": " Criminală, vorba vine, depinde cu ce intenţii te uiţi, și ar fi ca și un dar de la Dumnezeu, de care ar trebui să te dovedești vrednic în permanenţă, douăzeci și patru de ore din douăzeci și patru E pur și simplu o crimă o femeie pe care s-o ţii mereu lângă tine, să-i sufli-n cur zi și noapte, iar în felul ăsta ţi-ai face o idee despre cel care ești, contemplând-o neîncetat, până dincolo de cea mai grea saţietate, fiindcă niciodată nu-i de ajuns, mereu rămâne ceva de spus, de aflat, de pus În ordine Vei fi plin de puterea iubirii care rabdă la nesfârșit, capabilă să te scape de animalul suferind care erai până de curând, care mănâncă, bese, se cacă, se împerechează, își consumă crizele periodic, vărsându-și mizeria pe partener Vei lăsa în urmă orice slăbiciune, nemaivăzând nimic în faţa ochilor, în afara unui trup și a unui chip, rămânând perfect lucid totodată, conștient că nu poţi iubi această zidire mai mult decât pe Ziditorul ei",
    "129": " O disperare lucidă, da, care te îndeamnă să cumpănești, să cântărești, să migălești, să-ţi dedici viaţa, da, e de tot râsul să-ţi dedici viaţa unei femei sau, dacă te ţin curelele, mai multor femei Dacă ai vocaţie pentru așa ceva, dacă ai sânge-n instalaţie, iar privirea lui, rotindu-se, parcă ar fi vrut să le ţină-n loc Roiau în jurul lui, se foiau, se sfădeau, cât ţi-ai mai face iluzii că femeia poate fi ţinută-n loc, s-o stăpânești, s-o pui să facă ce vrei… Nu vroia decât se le numere, ca pe copii la școală când îi lua seara în primire Îi intrase-n sânge fără scăpare deformaţia profesională de supraveghetor și păstor al turmei de copii, da’ nu te gândi că o turmă de femei e mai greu de păstorit decât una de copii Femeia e un animal nărăvaș, extrem de imprevizibil, degeaba că uneori ești sigur că știi de unde trebuie s-o apuci",
    "130": " Într-un târziu, când e deja prea târziu, vei înţelege că te-ai lăsat amăgit, ispitit, ea e mai aproape de diavol decât bărbatul, dar totodată mai aproape și de Dumnezeu Cum dracu’ vine asta? Ea intermediază, negociază, gustă din bine și din rău, se dedulcește pe când amestecă prin cratiţă, preparând fiertura magică, vitală, mortală… Reuși, în sfârșit, să le numere Erau nouă, Rafaele, și te simţeai din ce în ce mai bine printre ele, poate unde erau mai multe decât pomeniseși vreodată în bucătăria Elenuţei Turma asta, Rafaele, e foarte posibil ca mai multe femei să fie mai ușor de strunit decât mai puţine… Dar una singură? Faci ce faci și te duci iar cu gândul la ceva ca o nevastă, o femeie care își arogă niște drepturi de proprietară și care-i posedată de tentaţia de a-și domina și manipula soţul, folosindu-se de tertipuri josnice Asta ca să știi la ce te aștepţi în caz că Poligamia este totuși o soluţie, care îl poate proteja pe bărbat de emanaţiile luciferice ale femeii",
    "131": " E bine să stai printre mai multe femei, care să-și anuleze reciproc influenţele nefaste, dar poate că și mai bine ar fi să nu îngădui picior de femeie lângă tine, să nu le mai vezi în veci… Le vedea, le auzea, le simţea aproape, se lăsa dus, se abandona în vorbăria și chicotelile lor încercate de vibraţii erotice Se buluceau în jurul lui, îl întrebau, câtă curiozitate și ignoranţă dezinvoltă, lasă-mă să te-ating și să te îmbib, să te umezesc, și buzele tremurând imperceptibil aruncându-te și amestecându-te în hăul de coapse, fese, ţâţe care vor să absoarbă și să știe, pentru că el, ca bărbat, s-ar fi cuvenit să știe și să le spună și lor, dacă tot s-au apucat de treaba asta, cum se pune ștampila și ce să scrie pe buletin… Gândește-te c-or fi fost niște vremuri bune alea când femeia nu avea drept de vot",
    "132": " Și mai gândește-te cât de mult și-o fi dorit, dacă nu s-a lăsat până n-a obţinut acest drept E leșinată să facă tot ce face bărbatul și totodată îi place să se lase instruită de bărbat, pentru ca până la urmă să facă tot ce-o taie capul Fandoseli și alintăciuni de doi bani, da, cică să le arăţi, să le explici, că ele abia așteaptă s-o bage la urnă, hă-hă-hă… Treaba cu băgatul la urnă, deh, cât de precaut să fii cu animalul ăsta care uneori dă impresia că-i ușor de dresat, dar își păstrează intacte instinctele de sălbăticiune carnivoră Vezi bine că ea ucide pentru a supravieţui, iar supravieţuirea ei e cea dintâi garanţie pentru supravieţuirea speciei Când dai să i te împotrivești, riști să calci legile firii și să fii scuipat afară din lume și din viaţă Altminteri, să nici nu te gândești, orice le-ai spune și le-ai învăţa, până la urmă vor face tot cum le taie capul și se vor impune",
    "133": " Vor face legea cu votul lor, măcar că fac pe neajutoratele… Nici Rafael nu știa prea bine cum se votează Bălmăjea o justificare îngălată, cum că Ceaușescu a murit lăsându-ne destul de neajutoraţi în privinţa asta, a votului, cum e adică s-alegem dintre mai mulţi, adică s-alegem și pe altcineva în afară de el… Bineînţeles că nici mort nu ne-ar fi învăţat asta Dovadă că tocmai din pricina asta a și murit Cum din care pricină, Roșioaro? A votului, fă, Vasilico, a murit din cauză de deces, hă-hă-hă, ca s-o băgăm noi la urnă liniștite, ca să se dea liber la avorturi, și Geta, că mai lasă-l dracului pe Ceaușescu, Rafaele, p-ăla l-a iertat Dumnezeu… Dă toate păcatele, Vasilico, care toate păcatele lui le-a luat ăia care l-a pus la zid A supt-o, fă, cine? Ăia au supt-o, că el a murit ca un erou-martir ce-a fost, Elenuţo, și toate păcatele lui au căzut pă ăia, c-așa ie, fă, vorba vine, c-a murit din cauză de deces, râdem noi, da’ purceaua-i moartă-n coteţ",
    "134": " Vorba lu’ Rafael, c-a murit că n-a vrut nici mort Acuma ce dracu’ să-i mai faci dacă n-a vrut? Cum să-i fi lăsat pe alţii? Ești nebună? Omu’ ăsta știe mai bine Păi, fratele Elenuţei, păi, cine dracu’? Mai vezi un om pe-aicea? Cășunarăm pă bietu’ om, iar Rafael că nu vă amintiţi că alesul pe viaţă, alesul între aleși, eroul între eroi… Ei, asta-i acuma! Alesul! Pula-n pizdă! Nu ţi-e, fă, rușine de omu’ ăsta? Ei, asta-i, lasă-l că-i de-al nostru, și se strâmbau agasate, nedispuse să subscrie la un efort minim care să le activeze memoria Nu le atinge și nu le doare, s-au scuturat de acel trecut recent, de care n-au prea stat în loc de altfel Se uitau la Rafael și râdeau, și parcă ar fi mimat ignoranţa și totodată respectul pentru omul ăsta dornic să le deschidă capul, forţându-le memoria cu tot felul de răhăţișuri",
    "135": " Iarăși n-aveau stare, iarăși le apucaseră mâncăriciul și graba, cu Roșioara care-și bagă picioarele dacă o fi coadă Lumea mai are și altă treabă duminica, ce dracului, n-o să stăm acuma la cheremul lor s-o băgăm la urnă Doar nu ne-au câștigat la belciuge, păi, zău așa, iar în vremea asta, Rafael își lua în serios rolul de cetăţean conștient de responsabilitate, le ruga pe un ton plângăcios, păi, dacă tot am făcut drumul până aici… Și-n orice caz, lăsaţi ochiul pe toate buletinele și restul tăiaţi, ca să iasă ţărăniștii, și la președinţie lăsaţi-l pe Raţiu, numai ăsta ar putea să ne salveze… Să le salveze, aha, se uitau la el cu gurile întredeschise, nouă perechi de buze încremenite pentru o clipă și privirile mirate-edificate-neîncrezătoare-sfidătoare, și Rafael deja îndoindu-se, întors pe dos, scârbit, asta e, n-ar fi trebuit să le dea nas, să le bage-n seamă mai mult decât merită, uite-le cât de obraznice și cum își bat joc, cum îl socotesc demn de milă și dispreţ, păi, de la ce dracu’ să ne mai salveze? pufnea o blondă plinuţă, am scăpat doar de Ceaușescu, dar uite că pe Geta o ducea cât de cât mintea ca să învârtă politica, dragă, parcă numai Ceaușescu? Ești proastă? Câţi n-or fi rămas în urma lui Ceaușescu? și nu mă face proastă, Getuţo, că n-am prostit la ușa ta, și Vasilica, lasă, fă, că ei strânge averi și noi ne spargem capetele ca să-i votăm, iar Roșioara, întărind, ne-au dat peste ochi și ne-au dat-o prin gură, cine-mi garantează mie… La care blonda plinuţă, că de ce să mâniem, că acuma, de bine, de rău, se mai găsește câte ceva pe piaţă, la care Roșioara că ce să ne facem, dragă, cu rahatul ăsta de democraţie originală? Păi, să vedeţi după aceea, la care Geta împroașcă, plină de dispreţ, că ce dracu’ să mai vedem? Tot Roșioara să le explice, dragă, păi, ca orișice bărbat, ca și cum n-aţi fi mâncate de frecușuri d-astea",
    "136": " Dragă-dragă pân’ ţi-o bagă și până ţi-o dă prin gură Pardon, să i-o sugi și p-ormă face pipi pă tine Să pișă, pardon, te ţine dă veceu public, de slugă și treanţă de șters pă jos Păi, nu tot noi stricăm că-i lăsăm în loc să punem picioru-n prag? Ia să nu-i mai votăm! Atuncea să vezi, la care Vasilica iarăși, scuturându-se de râs, să vezi când ţi-o arăta-o, dragă, hi-hi-hi, păi, când am văzut-o lungă și groasă, n-am mai putut de bucuroasă… Râsul ăla îi răsucea dispoziţia până într-atât, că le vedea din nou disponibile, gata să-i asculte sfatul, măcar că nu găseau în treaba asta cu votul mai mult decât un prilej de râs pe deșelate, ceea ce nu-i de colea, oho, să te tăvălești pe jos de râs, una prinsese din zbor lozinca aia cu români, vi se pregătește ceva, dragă, acuma cu votu’, dragă, ce dracu’ să li se mai pregătească, în afară de să le-o dea prin gură și nu fi, fă, tâmpită, cât de lungă și groasă, las-o dracului, ie dă Doamne ferește, păi, mese-ntinse li se pregătește românilor și distracţie, și chiuretaje la liber, și uite cum ne plimbăm să votăm și nu ne ţine nimeni să vorbim ce ne vine la gură pe stradă-n gura mare, ziua în amiaza mare, dragă, păi, asta-i libertatea, asta-i democraţia, las’ că-i bine, alţii moare și-așa n-are… Se bucurau, da, le vedeai primind cu braţele deschise ce li se dădea! Lumina mare a amiezii de mai, iar în rest ce mai conta? Le știai și le simţeai mulţumindu-se îndeobște cu puţin, chiar și cu mai puţin decât nimic, simţind probabil în adâncul lor că ce li se dă vine din altă parte decât din mâna oamenilor sau a celor care cred sau se prefac sau li se pare că le-ar schimba viaţa cu alegeri libere",
    "137": " Cele mai multe dintre ele sunt divorţate și încurcate cu amanţi stabili sau de ocazie, la care cască gura, trăgând speranţă că le vor repune în rândul lumii, cu un certificat de căsătorie, iar între timp își fac plimbarea de duminică pe la vot, pe străzi și prin parcuri, prin cartier sau prin centru, ca să uite ce au lăsat acasă, și totodată să li se facă dor de pereţii dragului lor apartament, de televizor, de oala cu ciorbă din frigider, de copiii lăsaţi în casă sau cu cheia de gât, liberi să golănească pe străzi, să se formeze pentru o viaţă de care și părinţii lor au avut parte, de vreme ce i-au lăsat la mâna sorţii, aspră, dar totodată mai îndurătoare și mai darnică decât mâna oricărui părinte Ieșiseră la plimbare, vezi, sau să se întâlnească cu bărbatul care să le pună-n rândul lumii Își dăduseră întâlnire cu el sau trăgeau nădejde că l-ar întâlni întâmplător și s-ar lăsa acostate",
    "138": " Orice e posibil dac-ai apucat să ieși din casă Ai toate șansele să dai peste alesul care rabdă și îndură multe Mâna sorţii e într-adevăr darnică și îndurătoare, te poate trimite la un soţ cu o situaţie și un aspect cât de cât convenabile… Bineînţeles că se ţineau băţ, cu nasul pe sus, și, deși se fereau cu strășnicie s-o arate, nu era mare lucru să le vezi mulţumindu-se cu puţin, după cum tot soarta le-a învăţat, părinţii, bărbaţii care le-au încurcat vieţile, în timp ce ele presimţeau că tot ce primeau prin mâna oamenilor venea, desigur, mult mai de departe Bogdaproste, să fie primit, e loc și pentru plimbare, și pentru bărbaţi, și pentru înghesuiala și cozile de la cabinele de vot pe care le-au luat în piept fără să crâcnească, reluându-și plimbarea apoi, în aceeași formaţie, cu Roșioara dându-le iarăși tonul cu bine c-am băgat-o la urnă, hi-hi-hi, toată noaptea n-am dormit de emoţie cu gându’ cum o fi când o bag la urnă, hi-hi-hi, dragă-dragă pân’ ţi-o bagă, și ce bine a fost, uhu, poate ne-o chema și duminica viitoare… Face bine la sănătate, hi-hi-hi, și doctoru’ recomandă s-o băgăm cât mai des la urnă… Cum? Nu ie-n fiecare duminică? Și io care… Păcat, și Getuţa iarăși, păi, când ai văzut-o lungă și groasă, și toate-n cor, acompaniind-o: n-ai mai putut de bucuroasăăăă! O Dacie roșie trase atunci lângă trotuar, la vreo treizeci de metri înaintea lor",
    "139": " Tipul slăbănog și stacojiu de la volan scosese capul pe geam și claxona în draci, în timp ce toate femeile fugeau spre mașina lăsându-i în urmă pe Rafael și pe soră-sa Își găsiseră alt bărbat pe lângă care să se bulucească, vezi, mai demn, desigur, de interes, singur, fără soră sau nevastă care să-l scoată duminica la plimbare ca pe căţel, și unde mai pui că și cu mașină Alesul, deh, un bărbat pentru nouă femei Le claxona de zor, le chema sub aripa lui, să le înghesuie în mașină claie peste grămadă, să le pună la treabă, mai știi ce maniac și obsedat care achiziţionează femei agro, ce traficant de carne vie… Ba uite că doar una chemase omul Doar de una avea nevoie, dragostea mea, mă uitam lung și înghiţeam în sec în contul brunetei ăleia criminale, al puștoaicei cu uitătură crucișă, de curvă, care erai",
    "140": " Mi te luase, dobitocul, alesese dintre toate pe cea mai, dragostea mea, păi, bineînţeles că meritai mai mult decât pe pârlitul ăla cu faţă de cocoș împintenat lângă care te urcai în mașină în zarva de râsete și apostrofări, și ai grijă, Mirelo, cum circuli, să nu faceţi accidente, hi-hi-hi, și dacă vă duceţi la iarbă verde, să-i povestești cum ai băgat-o la urnă, hi-hi-hi… 9 \n\nN-avem decât să primim cu braţele deschise și din tot sufletul tot ce ni se dă, deh, balta asta puturoasă n-are nici o sută de metri din mal în mal și ai și pe celălalt mal câţiva pescari pe care i-ar deranja E adevărat că nu-i o oră potrivită să te scalzi Spre prânz însă începe să frigă pământul Se face apa ca o ciorbă O fiertură de mătasea-broaștei și gunoaie fermentate, ce mai, astea-s condiţiile și posibilităţile",
    "141": " N-ai decât să primești Iarba verde de acasă e o tăvălitură de paie, dar n-ai unde să te duci… Cică să vinzi și să pleci, Dumnezeule, unde? Peste apă, în urma lui, se auzea limpede nea Matei, blestemând cu năduf și parcă pieziș, adresându-se nu lui Rafael, ci altuia, care vede cum se alege praful de pescuitul lui Peste două minute tăcu Ostenise probabil Ostenise și Rafael, fără să se epuizeze însă Ar mai fi ţinut-o o vreme în craulul acela susţinut, dar n-avea rost să forţeze Ziua abia începea și s-ar mai fi găsit destule de făcut până diseară O jumătate de oră de înot la șase dimineaţa e prea de ajuns Pe la zece o să intre, probabil, iarăși în apă Și azi vor fi peste patruzeci de grade, așa încât va sta, ca și ieri, la umbră nemișcat, asudând, meditând și rugându-se să-i vină un gând salvator, Doamne Iisuse Hristoase, luminează-mă și întărește-mă",
    "142": " Ieși pe mal și se întinse pe iarba uscată, cu cămașa sub el în chip de cearceaf de plajă Soarele încă nu pârjolește la ora asta Se aude un zumzet slab de motor de mașină dinspre șosea Fumul și praful încă nu s-au învârtoșat de arșiţă E aproape liniște și-i singur, și dacă ar putea să aţipească barem cinci minute, atunci nu i-ar mai trebui chiar nimic Asta ţi s-a dat, deh, stai pe tăvălitura asta de paie tocate, rumegând dorinţe, visuri confuze, planuri deștepte, izbânzi, bineînţeles că nu vrei să mori, dar sminteala și moartea sunt atotcuprinzătoare și ţintesc spre izbândă Nimeni nu scapă, fiecare își merită pedeapsa cu asupra de măsură, Doamne Iisuse Hristoase, miluiește-ne pe noi păcătoșii La graniţa dintre somn și veghe susură tremurul slăbiciunii Gândește-te: ce ţi se pare că te apasă aici e nimic pe lângă chinul veșnic și moartea veșnică pe care singur ţi le pregătești lăsându-te ispitit",
    "143": " Gândurile și delirul se împleteau și se legănau în aerul însorit E bine, e bine și o să fie din ce în ce mai bine, de la o zi la alta, tot mai bine… Era destul de departe de locul unde pescuia moșul care-l porcăise la prima oră a dimineţii Buna dispoziţie, destul de fragilă de altfel, era gata să fie risipită de zgomotul tot mai puternic al traficului de pe șosea, iar după o vreme, auzi glasul bătrânului conversând cu tipul ăla care dijmuia pescarii și care parcă s-ar fi străduit acum să-l perie cu nea Matei în sus, nea Matei în jos, deștept tare nea Matei ăsta Rafael îl auzea hlizindu-se cum că nea Matei e mereu pe baltă la patru dimineaţa, și până să fumeze trei ţigări și-a luat două kile de baboi pentru o prăjeală ţapănă, după care n-are decât să se ducă acasă să se culce nea Matei",
    "144": " O face pă treabă nea Matei, da’ ce nu-i place lui la nea Matei e că strigă-n gura mare de bani, că a plătit Păi, bineînţeles c-a plătit, dar asta nu înseamnă că… la care nea Matei îi ia vorba din gură, plângându-se de tembelul ăla care i-a bălăcit apa și i-a speriat peștele și i-a stricat cheful dis-de-dimineaţă Oh, tocmai când reușise să-și scoată din cap porcăria asta… Adevărul e că le cam stricase joaca cu peștele și s-ar putea să nu-l mai lase-n pace până nu și-o cere iertare moșului cu dinţi de tablă, care se lasă escrocat cu tichet și chitanţă de găinarul ăla, pentru ca apoi să-și verse năduful pe el, pe Rafael… Cât s-a mai lăsat bătrânul prostit și îmbrobodit din toate părţile, de șefi, la slujbă, de nevastă, de poliţie, de registratură, de Oficiul de pensii, de dentistul care i-a pus dinţii ăia de fier în gură, și uite că a strâns cureaua și a plătit",
    "145": " A fost mereu cu datoriile la zi Asta i-a întărit mândria și credinţa și l-a golit de vlagă, umplându-l de un năduf care trebuie vărsat pe cine se nimerește… Rafael stătea nemișcat, lungit cu mâinile sub cap, cu ochii larg deschiși spre albastrul incandescent – transparenţa adâncă, impenetrabilă, care pleacă din tine și se întoarce și o simţi ca un abur, o mireasmă, un duh, o prezenţă nevăzută care te urmează pas cu pas și te conduce, o parte din tine, cel lipit de pământ, de iarbă, de tăvălitura asta de paie… Cineva se foia lângă el Un duh și un abur, da, săltă puţin capul și văzu mâinile și picioarele aschilambice, descărnate, ieșind din vesta și pantalonii scurţi din pânză de camuflaj, animate de un tremur ușor, dar lesne de sesizat, care se simţea și-n glasul ce-i vorbea probabil de ceva vreme — N-auzi? Ești surd? Dormi cu ochii deschiși? Ai murit sau ce dracu’ ai? Chiar îţi baţi joc? Cu tine vorbesc, bă, cretinule! De ce nu-l lași în pace pe omu’ ăla? E om bătrân… Rafael se holba la el prostit, nefiind în stare, pe moment, să facă legătura dintre cel din faţa lui și moșul pe care-l deranjase de la pescuit",
    "146": " — Du-te, dom’le, de-aici Dă-te la o parte din soare Pe urmă înţelese, deh, ăsta venise să-i ia apărarea Uite că reușiseră să-i strice cele câteva ceasuri de bună dispoziţie de la începutul zilei Deja simţea cum fierbe mizeria în el Încerca să se adune, să se limpezească, străduiește-te, umilește-te, întărește-te Cât de greu e să nu te îndoiești; toate se întâmplă spre binele tău Privindu-l în ochi pe omul din faţa lui, parcă s-ar fi căznit să vadă cerul prin el Rafael lungit și aschilambicul în picioare, străduindu-se parcă dar neputându-și stăpâni cu nici un chip pornirea de a se răsti, șuierând înveninat, ininteligibil, ca și cum s-ar fi ferit să fie înţeles — Ia vino încoace! — Ce? — Vino niţel cu mine — Oh, v-aţi adunat toţi bolnavii mintal pe balta asta Ești nebun? Unde să vin cu tine? Se ridică totuși în picioare, ca și cum s-ar fi pregătit să-l urmeze",
    "147": " Păi, dacă tot catadicsise să le strice joaca, n-ar fi rău să continue să se amestece în joaca lor Chiar simţea nevoia Îl furnica ceva prin maţe, ceva ca un chef de harţă, și poate că din capul locului și-a dorit-o și a căutat-o cu lumânarea, când a intrat în undiţele moșului și s-a luat în gură cu el, de n-ar fi lipsit mult să urce pe mal și să-i rupă undiţele, să i le bage pe gât, și acum, cu ăsta, tot așa Păi, cum dracu’, îi plăcea; stătea în picioare, adulmecând provocarea pe care tocmai o stârnise Îl mânca în fund, deh, poate că tocmai pentru așa ceva îl făcuseră părinţii lui într-o clipă de rătăcire pasională, când și pe ei i-a mâncat în fund și au simţit în viscere palpitându-le ceva ca un chef de harţă Se risipise răcoarea dimineţii, iar arșiţa făcea deja să fiarbă sângele-n vene și să se zbată-n tâmple",
    "148": " Doar în chiloţi, Rafael avea alt aer decât îmbrăcat în trenţele alea cu care umbla pe străzi, prin localuri și pieţe, ca să uite, să scuture de pe el foamea și cheful de harţă, să se elibereze și să fugă cât mai departe, ascunzându-se în blugii negri soioși și hărtăniţi și-n cămașa cărămizie antijeg, care flutura pe el ca pe o sperietoare de ciori Statura lui atletică, întrucâtva, emana o duhoare irespirabilă, de ocnă, și căpăţâna rasă, colţuroasă, și obrazul supt, cenușiu, ciugulit de vărsat, îl fac pe celălalt să clipească des, frământându-și pumnii în buzunarele adânci Ai zice că-i e frică, deh, lui Rafael parcă nu i-ar veni să creadă De cine dracu’ să-i fie frică? Poate cel mult de animalul din el, care-i roade măruntaiele, schimonosindu-l și înveninându-l — Nu înţeleg ce-ţi trebuie, prietene Unde vrei să merg cu tine? În loc de răspuns, tipul îl strigă pe nea Matei, poate pentru că acolo ar fi vrut să-l ducă pe Rafael, și uite pentru ce: — Scoate permisu’ ăla, mea Matei, permisu’ matale de pescuit",
    "149": " Să-l arăţi lu’ ăsta — Lasă-l naibii, se aude nea Matei, oţărându-se din stuf Nea Matei nu mai are nici un chef Vrea să fie lăsat în pace cu supărarea lui A ratat ziua de pescuit, așa încât aschilambicul îl mustră pe Rafael Rechizitoriul lui e aspru și presupune o pedeapsă pe măsură — Omu’ ăla-i bătrân, băi, poate să-ţi fie tată, spuse, înfundându-și tot mai adânc mâinile în buzunare Știi c-a plătit niște bani ca să prindă și el pește pentru o amărâtă de prăjeală? Din pensia lui nenorocită, da, pentru care a muncit o viaţă de om și abia se ajunge, și tu vii să-i strici, să-i dai peste cap… — Cui a plătit, prietene? L-am întrebat și pe el, da’ n-a vrut… Aha, e secret, nu vreţi să se știe… — Nu contează cui a plătit, băăăăi, nu te interesează pe tine",
    "150": " Important e c-a plătit… Șovăie câteva secunde, dar se repliază repede și iar se răstește: și n-o mai da cu mine pe prieteneală, că nu mă impresionezi!… Io nu-nţeleg de ce nu te duci să faci baie la ștrand, la bazin, unde se plătește taxă Dacă ţi s-a făcut de scăldat, plătește, scoate banu’… Rafael se holbează, ca și cum nu i-ar veni să creadă Ăsta chiar vorbește serios sau face pe prostul? — Vrei să-mi tai și mie chitanţă? Ar fi o idee… — Aicea, după ora zece încolo Atunci face lumea baie și plajă Mai vezi pe cineva că intră-n apă ca tine, cu noaptea-n cap? — Ce să mă fac? Am zis și io că poate dacă ţi-aș plăti m-ai lăsa să fac o baie… N-ar fi fost mare lucru Încă doi-trei ca Rafael, și l-ai fi văzut cum se apucă să-i scrie pe carneţel și să le taie chitanţe precum pescarilor",
    "151": " Oricum, îi face program, auzi, după zece-ncolo… Cât tupeu pe jivina asta scheletică Rafael își trecu palmele peste luciul căpăţânii rase, într-un gest de stupefacţie, prea brusc pentru celălalt; tresări și scoase ceva din buzunar, și Rafael, râzând: — Ai făcut bordel din balta asta, prietene Plătește cine vrea să dea la pește, și dacă nu prinde nimic, dacă nu i se școală, dă vina pe cine apucă și poate vrea și banii înapoi… Io unu’ nu pot să vă încurc N-am nici un amestec în afacerea asta Ai face bine să nu mă mai pui la socoteală… Observă cu oarecare întârziere ce scosese omul din buzunar Un briceag, deh, pe care-l agita cu o mișcare sincopată din cot Lama subţire, lungă de-o jumătate de palmă, se bălăngănea dându-se peste cap După cum arăta briceagul ăla dimpreună cu stăpânul lui, n-ar fi reușit să-i ia gâtul nici măcar unei găini",
    "152": " Ameninţa totuși, deși n-arăta c-ar avea sânge-n instalaţie pentru a trece la fapte — Bagă-ţi dracului la loc, în buzunar, porcăria aia! făcu Rafael S-ar fi cuvenit totuși să facă pe furiosul: ia vezi, nu te-ntinde cu mine dacă nu vrei să te arunc în gârlă! \n10 \n\nÎn turele de zi, folosea bulanul mai cu fereală Ai fi zis că se păstrează pentru săptămânile schimbului trei, când își scotea pârleala dezlănţuindu-se ca un dirijor posedat de tumultul unei orchestre de spinări și creștete chiluge, încropind o simfonie sincopată de chiote și văicăreli amestecate cu înjurături și ameninţări scrâșnite N-ar fi stat ea în loc de poveștile de adormit copiii puse la cale de Milică și de Rafael Bâta-i sfântă, drept pentru care, madam Ortansa i se dedica trup și suflet Degeaba că altă dată Rafael reușise s-o tempereze, s-o ducă cu vorba până s-o facă să-și uite crizele și oful; acum ar fi fost gata să accepte că, la o adică, ea muncește și-n locul lui",
    "153": " Gândul la dispariţia lui Milică îi paraliza orice iniţiativă de a o aduce pe calea cea bună; lehamitea, sila și mila pentru păcătoasa asta smintită, oh, vai de viaţa ăluia care-o ţine-o la ușă, miliţianul, las-o că știe ea ce face Lasă-i pe mâna mea, domnu’ Ogrinjan, ţi-i aranjăz io, de n-ai să mai auzi musca prin dormitoarele astea, și-ntr-adevăr, după ora zece jumate, se înstăpânea liniștea deplină; din bătaie, aluneca toată suflarea direct în somn; somnul spaimei și-al frigului Madam Ortansa și Rafael se băgau și ei în cele două paturi din oficiu, îmbrăcaţi gros și înveliţi cu câte două pături Ieșeau aburi din respiraţii Ninsese, dar încă nu se dăduse drumul la căldură, fiindcă mai era o săptămână până la întâi noiembrie Atunci abia, madam Ortansa se foia și se răsucea sub pături preţ de un sfert de oră, după care sărea din pat ca trezită dintr-un coșmar",
    "154": " Lua sacoșa din cuier și o trântea pe masă cu un oftat adânc Pe faţă îi înflorea un surâs sfios, aproape vinovat, mi-e foame, domnu’ Ogrinjan, mănânci cu mine? Nu, mulţumesc, tocmai am mâncat când am plecat de-acasă, și-n afară de asta, invitaţia ei suna oribil Era ca și cum l-ar fi îmbiat cu carne de orfan, carnea sălbăticiunilor ălora mici pe care le ucidea seară de seară cu bulanul și cu zvasturi în cap… Și el fusese cândva ucis Nu se putuse împotrivi și nu putea nici acum Era un blestem perpetuându-se de-a lungul întregii vieţi și picurându-i venin în oase – blestemul lui, răscolit de blestemul femeii ăsteia Ea scotea din sacoșă și punea pe masă ditamai oala cu mâncare, din care umplea de două-trei ori castronul cu ostropel, cu musaca sau cu ardei umpluţi, sau cu pilaf cu bucăţi de carne cât pumnul în el, și alături, cele două franzele, ceapa, usturoiul și roșiile, punga cu prăjiturele, plăcinţelele cu mere, cu vișine sau cu dovleac, domnu’ Ogrinjan, barem atâta lucru, să zică maţele bogdaproste, hi-hi-hi, și sticla de vin în sacoșă, la piciorul mesei și lângă piciorul ei, lipită de gambă",
    "155": " Din turele de zi, i-a intrat în reflex să nu ţină vinul la vedere, să tragă câte o dușcă printre dumicaţi, asigurându-se că n-o vede nimeni Cu bătaia își intră numaidecât în ritm, dar cu băutul îi mai trebuie ceva timp până să devină mai relaxată Mesteca temeinic câteva minute, până i se ștergea de pe faţă expresia aceea de vinovăţie inexplicabilă, care urca probabil din viscere La o adică, foamea poate explica și justifica multe Uite-o înfulecând posedată de precipitare, mestecând dumicaţi mari dimpreună cu vorbe gâfâite, șuierate, înghiţite și împroșcate concomitent Povestește de bărbatu-său, miliţianul, ce mai pedeapsă pe capul omului, Rafaele, femeia asta, și peste asta alta, auzi, cum îl mai freacă șefii de la secţie de-i ies ochii, băgându-l în ture duble de câte șaișpe ore de zi și de noapte, de pică mort când vine acasă și nu mai e bun de nimic de atâta umblat pe străzi, de-i trece os prin os de când cu congresu’ ăsta cu Ceaușescu reales, da’ las’ să muncească, domnu’ Ogrinjan, că nici io nu stau degeaba, și mie-mi trece… Rafael se arată îngrijorat",
    "156": " — Adevărul e că nu e bun atâta stres Una-două te pune jos și rămâi să te miri ca prostu’ că nu știi de la ce Părerea mea e c-ar trebui s-o lași mai moale, madam Ortansa Madam Ortansa dă din mână, arătând că n-are încotro: asta știe, asta face… — Fiecare cum e-nvăţat Io, una, de când mă știu, am muncit pe brânci Mi-am văzut de treabă și-am ţinut cu casa mea și familia mea Tot așa mi-am învăţat și copiii Păi, ce impresie-ţi faci, domnu’ Ogrinjan, că copiii mei ie ca ăștia de-aici? Aulică, cu mâna mea i-aș omorî! Toţi trei, da, io v-am făcut, io vă omor! Păi, ce vorbă-i aia?! Copiii miei? Nu-mi suflă-n faţă! De mici i-am învăţat! Și să fie spirt, auzi, spirt! Și să nu iasă din cuvântu’ mă-sii Să-și spele rufele, da, și curăţenie, la mine-n casă lingi miere de pe jos, da, și la gătit se pricepe copiii miei",
    "157": " Ardeii ăștia umpluţi ie făcuţi de fii-mia aia mare Ia de gustă, domnu’ Ogrinjan, să-mi spui ce notă-i dai — Nu-i nevoie să gust Se vede că-s de nota zece — Are paișpe ani, domnu’ Ogrinjan, da’ să-ţi spui drept, gătește mai bine ca mine I-am spus: mâine-poimâine se mărită, și atuncea s-o văd ce noroc are să aivă-n viaţă Un bărbat se ţine greu dacă nu te pricepi și nu ești în stare — Și-o femeie, madam Ortansa, mi-e că la fel de greu… — Aiurea! Fugi de-aicea, domnu’ Ogrinjan Nu se compară Nu pui bărbatu cu femeia Ce? D-aia nu te-nsurași până la vârsta asta? — Exact Ai ghicit, madam Ortansa, cred că nu m-aș baza Două-trei luni m-a tot frecat Milică în oficiu’ ăsta cât de mult l-a chinuit nevastă-sa și că l-a părăsit și uite-l că și-a luat și el lumea-n cap",
    "158": " Adevăru’ e că toată povestea asta m-a descurajat, nu m-aș mai încumeta așa ușor… — Scuză-mă, că vă știu că eraţi cei mai buni prieteni, da’ băiatu’ ăla era nerod tare după cum îl vedeam io și după cum a și dovedit-o Scuză-mă, cum să fi ţinut o femeie lângă el dacă nici de serviciu’ ăsta n-a fost în stare? Acuma, când toată lumea stă cu sufletu’ la gură să nu-i dea afară, el își pune palma-n fund și pleacă de bună voie, c-are probleme cu femeia Ăla-i om și bărbat? Păi, să fi fost pe mâna mea!… Or l-aș fi dat pă brazdă, ori s-ar fi ales prafu’ Cu mine nu-i de glumă, domnu’ Ogrinjan Păi, bărbatu-meu, domnu’ Ogrinjan, cât ie el dă miliţian, dacă vine acasă beat, se știe, îl trimit să doarmă pe hol, pe jos, ca câinele Fincă asta merită",
    "159": " Și dacă face gât, o mai ia și pe coajă — Serios? — Adică ce impresie-ţi faci? Părerea mea, domnu’ Ogrinjan, ie că un bărbat beat ie numa’ bun să te piși pă el — Acuma, depinde Unora chiar le place… — Niște porci ordinari, domnu’ Ogrinjan Nu merită nici mucii să ţi-i dai pă ei… — Nici chiar așa Până la urmă-i soţu matale — Ca soţ, în primul rând, am pretenţia să mă respecte — Mi se pare corect! Dar n-ai ce-i face dacă lui îi place… Așa își treceau nopţile în așteptarea controalelor, despre care se auzea că se vor înviora de-acum, în preajma congresului cu Ceaușescu reales Vorbeau până îi lua somnul, cu lumina aprinsă în oficiu și pe culoarul etajului, cu ușa de la oficiu crăpată și ușa de acces pe etaj nelegată cu lanţul Patrulele și controalele trebuiau să vadă din stradă luminile aprinse și să aibă cale liberă pentru a verifica personalul",
    "160": " Datoria personalului era să fie în permanenţă treaz, la datorie Veni însă noaptea când madam Ortansa decise că gata, i-am așteptat destul După ce mâncă, stinse luminile și blocă ușa pe etaj Încuie apoi ușa oficiului pe dinăuntru, iar dacă vine controlu’ n-are decât să bată la ușă Ei, una, nu-i e frică, iar domnu’ Ogrinjan că n-ar zice, după cum o vede baricadându-se, la care madam Ortansa, păi, ca să nu mă violeze cineva, hi-hi-hi, să ne-asigurăm… Rafael n-ar mai fi avut ce să spună, mă rog, de-acum or fi fost ceva mai mult decât niște colegi de slujbă și de cameră Stinsese lumina, deh, nici încuiat și pe întuneric nu-i venea să se pună la mintea ei Păi, să ne-asigurăm, madam Ortansa, că bine zici Cel mai deștept lucru ar fi să adoarmă și s-o viseze pe madam Ortansa, să umble și să se împiedice și să cadă direct într-un coșmar din care să se trezească pus pe rele",
    "161": " E zdravănă madam Ortansa, avea o carne tare pe ea… De curios, barem, și tot ar merita s-o auzi cum gâfâie și grohăie în extaz, ca o scroafă scărpinată pe burtă, și totodată ai trage nădejde că-n felul ăsta s-ar liniști până într-atât că n-ar mai simţi nevoia să asude cu bulanul Dacă miliţianul e bun doar să se pișe pe el, sărmanei femei nu i-or mai fi rămas decât orfanii ăștia pe care să-și verse focul ăla marele Cât de focoasă și drăcoasă, aulică-aulică, io v-am făcut, io vă omor, încă-i sunau vorbele ei în cap, în timp ce încerca să și-o închipuie trăgându-și fermoarul blugilor și lăsându-i în vine O imagine calpă, care nu răscolea nimic în el, și nici fără blugi, doar în chiloţi și-n puloverul negru pe gât, nu-i spune și nu-i transmite nimic din focul ei Fără chiloţi, goală de la brâu în jos, e chiar o catastrofă",
    "162": " Nu prevestește nimic bun locul viran de la împreunarea pulpelor – ruinele unor cărnuri printre care crește un buruieniș aspru, ca ţepii de pe greabănul unui mistreţ, și mirosul greu de sudoare dospită al muncitorului cu braţele, care trage din greu pentru viaţa lui, mirosul hăituielii și al apăsării chinului și al spaimei animalului care aleargă zi și noapte să-și agonisească hrana și tot într-o goană și-o mănâncă; n-are timp, gâfâie și asudă neîncetat, de când se naște până moare, tot într-un zbucium, fie că doarme, mănâncă ori se ușurează, fie că se împerechează, naște sau alăptează, veșnic scăldat în sudoare care se adaugă strat peste strat, pentru a ţese o duhoare atotstăpânitoare Ţi-e sufletul îmbâcsit de mirosul ăsta, care-i și al copiilor, gândește-te, și toată școală și împrejurimile, pădurea asta de blocuri, cvartalele de ghetouri, străzile, totu-i impregnat de duhoarea grea a înstrăinării – încă un semn că doar datorită copiilor ăstora Dumnezeu mai ţine lumea în fiinţă",
    "163": " Atâta că ea îi bate și-i ucide… Și-o închipuia goală și i se făcea tot mai frig, văzându-se cum dârdâie pe lângă ugerul ei revărsat și pe lângă colacii de cărnuri din jurul mijlocului, ca și cum acel miros al înstrăinării l-ar fi îndemnat să-i întoarcă spatele Se curăţise, deh, nevinovat ca un copil, ba tocmai că îmbătrânise, nu se mai înfierbânta ca altă dată Dacă nu cumva o fi o chestiune de gust, gândește-te, nu te-ai prea dat vreodată-n vânt după femeile corpolente Mereu ai văzut învăluirea aia de cărnuri un soi de impostură, care ascunde; să dai să fugi, să te ascunzi, îndepărtându-te și afundându-te tot mai mult înlăuntrul tău… Se afunda într-un vis cu Milică, în care acesta-i luase locul lui madam Ortansa în celălalt pat și continua să-i povestească de umilinţele îndurate de pe urma nevesti-sii Se simţea cotropit de o bucurie aproape erotică văzându-l pe Milică, uite-l că s-a întors, a lipsit o săptămână doar, numai că l-a speriat",
    "164": " Te-ai speriat ca prostul, Rafaele, auzi-l iarăși cum te zăpăcește cu Sabina lui pentru care s-a umilit și a suferit Cea mai mare grijă acum ar fi să nu-l contrazici, să nu care cumva să spui ceva care… Păi, bineînţeles că a suferit dacă a iubit-o ca un nebun, și tot lăudându-i marea iubire, figura de viking a lui Milică se legăna ca oglindită într-o apă ce prinde să se agite tot mai tare, schimbându-i trăsăturile până devenea madam Ortansa, împuindu-i iarăși capul cu bărbatu-său După o vreme începu s-o audă tot mai slab, iar lângă el, în pat, era o femeie care părea Sabina Glasul lui madam Ortansa creștea iarăși și se transfigura, redevenind glasul lui Milică jelind-o și beștelind-o pe Sabina, care-și pusese în gând să-l înșele cu toţi bărbaţii din lume, doar ca să-l chinuie Era hotărâtă, desigur, să-l omoare, să-l bage-n pământ cu infidelitatea ei și cu reaua ei credinţă, Sabina confirmând parcă spusele lui, în timp ce se îndesa în Rafael și pe urmă se sui pe el, unduind și fluturând ca pânza unei corăbii încordate și umflate de furtuna dorinţelor în catargul lui Rafael, care creștea și se semeţea și-l făcea să se cufunde cu totul în ea, gândindu-se, totodată, cu strângere de inimă la Milică, la suferinţa lui îndoită și împătrită când ar afla că nevastă-sa îl înșală până și cu el, prietenul și tovarășul de ocnă prin oficii, uite că până și Rafael îl trădase, și de bună seamă că asta o să-l supere până într-atât încât să plece din nou din școală",
    "165": " O tristeţe grea îl făcu să se trezească, și uite pe cine strângea el în braţe în contul nevestei lui Milică Îi distingea de-acum în întuneric mirosul, dimpreună cu surâsul acela vinovat cu care se așeza la masă Era ca și cum madam Ortansa s-ar fi pregătit să se înfrupte din trupul lui de orfan, spunându-i printre aburii ieșindu-i din gură că-i e frig, că a venit lângă el în pat să se încălzească… 11 \n\nAdevărul e că nu se amestecase în războiul ăla atât cât să poată spune că ar fi al lui… Dacă oi fi avut vreodată un război al tău; e foarte puţin probabil, mai degrabă ţi-ai făcut de lucru în războaiele altora, de voie ori de nevoie, uneori de plăcere, ca să te distrezi… Presimţise câte ceva, bunăoară, din distracţia pe care i-ar fi oferit-o Revoluţia, dar cam trecuse pe lângă ea",
    "166": " Poate unde erai prins cu altă distracţie în perioada aia: zbenguiala cu madam Ortansa prin paturile din oficiu, ivită din frig și lâncezeală, din plictiseală și din strădania de a te convinge pe cont propriu că nu-i chiar atât de Doamne ferește, cum încercaseși să ţi-o închipui O veritabilă alteţă, ce mai, o gladiatoare bună să se lupte cu ursul, pe care uite că reușiseși s-o îmblânzești Ai smuls din rădăcină buruiana păcatului, făcând-o să se dezică de meteahna ei, și n-aveai decât s-o admiri cum se pocăia postind și miluind copiii cu mâncarea din sufertașe, adusă de-acasă Îţi făceai un merit din convertirea asta spectaculoasă și, totodată, te amăgeai cu gândul că găsiseși un înlocuitor de nădejde pentru Milică Îi dădea femeii ce-i trebuia și-și spunea că-i spre binele copiilor, bineînţeles, în timp ce-i făcea și ei un mare bine, care bine s-o fi răsfrânt și asupra lui",
    "167": " Păi, să facem bine, ca să avem parte de bine oriunde ne-om duce În apogeul acelei luni de miere, ea simţea nevoia să se extindă Nu-i mai ajungea oficiul, plănuia să-și ia iubitul acasă în timpul turelor duble ale miliţianului, și că ce rău îmi pare domnu’ Ogrinjan că nu ne-am cunoscut mai demult; și-n timp ar fi vrut să se extindă, păstrând însă și-n intimitate același mod de adresare, care să-i pună la adăpost de bârfele sângeroase ale colegilor, care doar să fi mirosit ceva și și-ar fi aprins paie-n cap, domnu’ Ogrinjan, nu-mi spune mie de jigodiile astea, mă rog, se cunoșteau de șapte ani totuși, de când el venise în școală și o găsise aici, deși ea vorbea de alt fel de cunoaștere, una totală, atotcuprinzătoare, hi-hi-hi, să ne încuiem pe dinăuntru să nu ne violeze cineva, hi-hi-hi, și dacă vine controlu’ mi-e că-l violăm și pă el, pă control, hi-hi-hi… Ar mai fi înnădit-o poate o lună-două după ce ar fi schimbat decorul, vizitând-o acasă",
    "168": " Veni însă o dimineaţă când auzi de la supraveghetorul căruia îi dădu copiii în primire că la Timișoara a pornit răscoala, revoluţia, războiul, cu lumea ieșită pe străzi, balamuc și vitrine sparte și armată care trage în oameni și uite că se învârtoșează treaba: românii o fac pă treabă, îl dau jos pe Ceaușescu A mai auzit ceva la radio peste câteva zile, un discurs al lui Ceaușescu ceva mai vehement decât de obicei, și atunci a făcut legătura și și-a propus să urmărească mai îndeaproape chestia asta Pe la trei, când a venit soră-sa de la lucru, i-a spus că-i balamuc mare în oraș, în centru, cu lume strânsă care strigă să-l dea jos pe Ceaușescu… Aha, asta chiar ar fi o distracţie deosebită și deja i se tăiase cheful de madam Ortansa, după o lună și ceva de convieţuire armonioasă, care, nu e vorbă, îi oblojise rana lăsată de dispariţia lui Milică și parcă-l anesteziase",
    "169": " Era ca și cum s-ar fi trezit, catadicsind să-și dea seama că o încurcase aiurea pe biata femeie și se încurcase și el Se vedea irosindu-și viaţa în timp ce lumea o făcea pă treabă, da, toată lumea ieșise pe străzi să-l răstoarne pe Ceaușescu S-a umflat tărâţa în lume, în popor, da, trebuia neapărat să se ducă și el acolo Se întunecase de mult și se înteţiseră împușcăturile și bubuiturile salvelor de tun sau bombelor sau ce or fi fost când a ajuns în Piaţa Universităţii, și multă lume și trupe masate, mașini de pompieri și scutieri, și tancuri, și camioane cu soldaţi venind neîncetat dinspre sud, din direcţia în care ar fi luat-o spre slujba lui, spre Școala Specială nr 2, ca și cum războiul ăla ar fi izvorât de-acolo, ca să se învolbureze și să dea în clocot aici Avusese timp să vadă mai mulţi copii de cinșpe-șaișpe ani și mai mici, dintre care recunoscu câţiva pe care ar fi trebuit să-i ia pe inventar peste două ore",
    "170": " Fugiseră, desigur, a fost un bun prilej ca să fugă, războiul și distracţia asta cu oameni împușcaţi căzând pe lângă el, care lui nu-i mai pica bine deloc Nu-i de tine, Rafaele, măcar că dă să se strângă aici toată familia celor fără familie Copii, bătrâni trenţăroși, cerșetori luaţi de valul mulţimii și grupuri de adolescenţi care strigă ca pe stadion Jos Ceaușescu și Jos Dictatoru’ Ăștia strigă și ăilalţi vor să le astupe gura omorându-i la grămadă, tăvălindu-i cu jeturi de apă și călcându-i cu tancurile Cât de supărat pe viaţă să fii ca să întârzii pe-aici? Îl păștea o moarte stupidă, la grămadă, de tot rahatul, dar deopotrivă eroică, de mare folos sufletului său Păcatele vieţii lui întregi ar fi trecut cu toatele asupra celor care l-ar fi omorât N-or fi fost deloc ușoare păcatele alea, de vreme ce simţea cum îl trage aţa spre școală",
    "171": " Frica îi redeștepta dorul de madam Ortansa Fugea spre școală, și fuga lui prevestea parcă o ejaculare nesfârșită, susţinută de o vagă părere de rău O parte din el rămânea acolo și-i spunea să revină a doua zi dimineaţă, să vadă ce se mai întâmplă și să continue… Dimineaţă, treaba era ci și terminată Ceaușescu fusese alungat În zilele și săptămânile următoare, când străzile s-au umplut iarăși de lume, și curtea Școlii Speciale nr 2 deveni neîncăpătoare Copii, profesori, supraveghetori, bucătărese, infirmiere, femei de serviciu mișunau ca furnicile pe lângă camioane să ajute la descărcat, sortat, stivuit și aranjat în sălile de clasă de la parter, transformate în depozite și hambare pentru roadele Revoluţiei Cadourile de Crăciun și ajutoarele pentru orfanii din România curgeau și se revărsau ca dintr-un corn al abundenţei Baloţi și saci cu haine de tot felul, de la chiloţi și șosete până la șube siberiene, blugi, tricouri, costume pentru tot felul de ocazii, pături, saci de dormit, corturi și echipamente complete pentru excursii pe munte, conservăraie, gemuri și dulceţuri de toate neamurile și tot felul de biscuiţi și napolitane, ciocolate și bomboane în ambalaje multicolore, nemaiântâlnite pe aici, baxuri de sucuri și fructe exotice, jucării și jocuri pentru copii de toate vârstele, caiete, cărţi, truse de creioane și pixuri, pensule și tuburi de vopsele pentru pictură, mingi, rachete de tenis, biciclete, combine muzicale, calculatoare, televizoare, aparate video, casete cu filme și camere video și câte și mai câte",
    "172": " Și cei din schimbul de noapte veniseră să pună umărul, și cei care apucaseră să intre în concediu Harnici, gureși, entuziaști, păi, s-o facă pă treabă dacă tot l-au dat jos pe Ceaușescu Noi suntem poporul, și așa se face că primele patru TIR-uri venite din Franţa și Italia au fost prăduite la nimereală, de-a valma, care cum a apucat și a fost mai iute de mână și mai cu tupeu ca să-și care acasă, după care conducerea și-a luat seama și a început să se organizeze Jupân Foloștină cu trei profesori din consiliu, pe care toată școala-i știa ca tovarăși de-ai lui de mânării și furăciuni, puși pe jaf și pricopseală, de n-ar mai fi avut loc nimeni de ei, își luau grosul ce le-a fost de mare folos mai apoi, ca să-și pună pe picioare afaceri cu firme și buticuri și sereleuri familiale, iar firimiturile de la masa lor îmbelșugată rămâneau să fie legumite de ceilalţi salariaţi ai școlii și de către copii",
    "173": " Ceva de ochii lumii, o mânjeală, acolo, trebuia să le rămână și copiilor Că doar cum se numeau acareturile alea din camioane, dacă nu ajutoare umanitare pentru copii Orfanii, vezi, cei mai oropsiţi dintre oropsiţii regimului Ceaușescu, dintre care chiar unii de aici, din școală, au fost omorâţi la Revoluţie Copiii noștri, mă rog, ai statului, ai tuturor și ai nimănui, cu eroi-martiri printre ei, așa că n-ai fi avut cum să nu ţii seama la împărţeală, și uite că făcuseră și ei, la rândul lor, o revoluţie cu demonstraţii în curtea școlii, scandări de lozinci și tot tacâmu’ împotriva celor care le mâncau din ajutoare după ce-i crescuseră și-i educaseră cu bătaia și se bucuraseră la porţia lor de mâncare și căraseră în draci de la bucătărie margarina și gemul, și salamul pentru copiii lor de acasă, dar tot nu se săturau, și uite-i îmbuibându-se și cu ajutoarele lor, să le fie rușine",
    "174": " Li se urcase și ăstora democraţia la cap Orfanii, handicapaţii, retardaţii, oligofrenii, pegra și rușinea unei ţări care se vrea intrată în Europa, se distrau cu jos directoru’ tiran și profesorii comuniști care ne mănâncă din drepturi, ne omoară cu bătaia și ne lasă să răbdăm de foame ca să se-ngrașe ei și ne ţin închiși în dormitoare ca la pușcărie și câte și mai câte minciuni și mizerii aruncate-n spinarea celor care le fuseseră și mamă, și tată și-i iubiseră ca pe copiii lor și le-au purtat de grijă ca s-ajungă oameni în rândul lumii, ca să vezi tupeu și nerecunoștinţă Ce dracu’ să mai zici? Să-i ia dracu’, plini de pretenţii, au și ei nevoi și drepturi, da, să mănânce pe săturate, să crape-n ei și să se-mpopoţoneze, să se-mbrace-n ton cu moda ca să umble noaptea pe străzi și-n discoteci, să se bucure de democraţie, uite-i, asta le mai lipsea, casete cu Michael Jackson după care să se scălămbăie ca maimuţele pe sârmă, casete video cu Van Damme ca să-i imite figurile, zvasturile-n cap și picioarele-n gură, nasurile sângerânde, bușiturile, ţestele izbite de cimentul culoarelor, pe lângă care muștruluielile părintești ale supraveghetorilor sunt niște alinturi, după cum tot alint va fi fost ce fuseseră ei până atunci, faţă de ce vor fi devenit cât de curând, liberi, de-acum, să-și facă de cap prin tot orașul ca aurolaci, boschetari, hoţi și cerșetori internaţionali, cu permis de liberă trecere prin toată Europa, vezi, se emancipaseră de-acum, Occidentul venise să-i ia de suflet cu ajutoare și cadouri",
    "175": " Adevărul e că a picat și a curs ca din cer și ca de la un Dumnezeu al orfanilor, care a lăsat să dea din belșug pe afară, miluind toată suflarea școlii Păi, bineînţeles că datorită lor, orfanilor ăstora oligofreni, știe el domnu’ Ogrinjan ce știe când spune că ei ne vor scoate din necaz salvând lumea Până să pună jupân Foloștină picioru-n prag, numai cine n-a vrut n-a luat, ceea ce s-a dovedit până la urmă o strategie deșteaptă a jupânului, adică să-i lase pe toţi să pună botu’, ca să-i aibă la mână în caz că le-ar trece prin cap să-l reclame Cristinica a băgat în ea din dulciurile aduse de Rafael, de să dea în dizenterie, iar Rafael și soră-sa s-au mai întremat și ei cât de cât, fără s-arate, totuși, că s-ar fi îngrășat E nevoie de timp și stăruinţă ca să te îngrași, nu faci curul mare de azi pe mâine, și cât să mai fi durat sărbătoarea Crăciunului ăluia? Pe la începutul verii, deja dădea semne de osteneală, tot mai rar apăreau camioane în curtea școlii, în timp ce Rafael rânjea cu bogdaproste, să fie primit, să fie de sufletul eroilor-martiri și al orfanilor care suntem, surioară, nu ne mai întâlnim cu pomana asta… Elenuţa nu știa ce să creadă, și parcă s-ar fi temut să râdă văzându-l pe frate-său cum îi dădea înainte cu sângele martirilor și, orfanilor, care s-a făcut banane și portocale, carne, brânză, ouă, tot ce-am poftit la viaţa noastră și-am visat… Parcă ar fi înghiţit în sec soră-sa, aplecându-se peste ceașca de cafea, dând parcă să se ascundă după ea, șoptind șuierat: ai cui eroi? care orfani? la care Rafael că vorba vine că ai noștri, așa scrie-n ziare, eroii noștri care ne-au scăpat de dictatura lui Ceaușescu, pasămite copiii care au scăpat de sub supraveghere pe străzi în noaptea aia… Își aducea aminte cu întârziere că-n noaptea aia nu mai era nici un sfert din efectiv în dormitoare, își luaseră lumea-n cap la Revoluţie, acolo era de ei, și cinci dintre ei muriseră împușcaţi sau culcaţi de tancuri, și iarăși își aducea aminte ceea ce uitase deliberat, și anume că se întorsese acolo în noaptea aceea din reflex, ca un cal care trage la grajd, să se pună la adăpost… De bună seamă că și Elenuţa avusese de-a face cu eroii ăștia în orfelinatul unde crescuse cu frate-său, deși mai apoi n-a mai vrut să audă de ei",
    "176": " Doar că a auzit câte ceva din povestea asta la televizorul color adus de frate-său din ajutoarele de la școală Barem cu atâta lucru să se aleagă din balamucul de Revoluţie, cu un televizor și niște haine și ceva mâncare, și-n rest, povestea asta de râs și de plâns de care se agaţă Rafael, cu eroi care și-au dat viaţa și sângele pentru ce? Elena nu înţelege și nu concepe, în timp ce el că uite, tot ce-a visat și-a poftit, păi și ce dacă? Tot așa a tras nădejde și la moșteniri, umblând prin arhive de primării, da’ n-a fost să fie N-are nimic, Rafaele, ducă-se, noi să fim sănătoși, dar el că nu, surioară, ei ne-au amăgit și ne-au încercat cu spoiala asta de belșug care ne-au băgat-o pe gât, și de-acum încolo ne așteaptă tot ce-i mai rău… Nu se lua însă Elenuţa după mintea lui, care n-o mai fi întreagă de șapte ani încoace, după ce s-a întors la orfanii printre care a crescut, păi, cum e vorba aia c-a dat în mintea copiilor, păi, chiar așa, uite-l cum se scălămbăia precum orfanii ăia când reproduceau scene din filme cu bătăi și că ce-oi fi crezut, surioară, că după ce ne-au omorât și ne-au mâncat fripţi or să ne-aștepte ăștia cu mese-ntinse? Măcar că nu pretindea să fie luat în serios, nu-i puţin lucru că trăgea a rău",
    "177": " Se răcise și de madam Ortansa, care-i înţelese nevoia de singurătate și se mută pe altă tură Rămas iarăși singur pe tura lui de noapte, își trecea timpul cu altă distracţie Venea seara la școală cu o sacoșă de ziare din care citea toată noaptea, ca să aibă mai apoi la ce să mediteze, făcând și desfăcând pe cont propriu versiuni ale intrigii Revoluţiei, năuc și înfierbântat de lumea în schimbare despre care afla din ziare și de la televizor și-o remodela, la rându-i, încontinuu, până nu-i mai simţea forma și consistenţa Praful și pulberea, da, sângele de consistenţa aerului umblându-i prin minte; sângele lumii, viaţa, vidul, și el urnindu-se tot mai anevoie spre vechile deprinderi, apăsat de urma curgerii lente, anevoioase, implacabile, totodată, a unui timp ferecat în sine, care dădea să-l prindă în el pentru totdeauna – moţăiala, somnul de veci prin paturile din oficii, cu Milică în coastă, cu madam Ortansa ori cu alt gardian condamnat pe viaţă, sau de unul singur cu sacoșa de ziare, așteptând copiii să vină la el, ţestele lor chiluge, colţuroase, năpădite de cicatrice și cucuie și îngrămădindu-se de-a lungul culoarelor ca spinările unor animale mânate în turmă, răsfirându-se și regrupându-se și iar risipindu-se, după legi imemoriale ce călăuzeau și viaţa lui",
    "178": " Se vedea oglindit în privirile ochilor lor negri animate de o mobilitate neostoită, insistentă, lacomă, pendulând între frică, viclenie, implorare, și se simţea tot mai asemenea lor, preluându-le slăbiciunile și puterile ascunse, cu un gând de împotrivire de-acum, frământat de șansa unei eliberări Șapte ani, da, timpul acela îl ţinea legat de mâini și de picioare, prizonier al unui trecut și al unui viitor pe care nu se mai îndura să le recunoască și să creadă că ar face parte din viaţa lui \n12 \n\nMirela îi auzise numele, porecla de batjocură parcă, printre glumele proaste și râsul ălora, pe când Velicu se achita de datoria de soţ gelos, stâlcind-o-n bătaie Cică Vandam Ţi-a dat să mănânci prăjituri, Vandame, strigase cineva Adevărul e că se lipise ca disperata de Vandam L-ar fi mâncat fript, și el mormăindu-i la ureche niște vorbe îmbăloșate, din care nu înţelegea nimic și nici n-o interesa",
    "179": " O strângea și o frământa și o împungea în coapsă cu sculăciunea aia, de n-ar mai fi avut mult până s-o încalece acolo, în văzul lumii Ce vasăzică băutura, Mirelo, și nici ea nu era în firea ei după cât de înfierbântată și dornică de pipăială și frecuș, iar de Velicu ce să mai spui? Dimineaţa s-a ţinut după ea până acasă, idiotu’ dracului, ce mai vroia? O să cheme poliţia dacă-l mai prinde la ușa ei A strigat Păi, s-o audă vecinii Să-i ia de martori, dacă l-ar pune dracu’ să mai dea pe aici după toate câte i-a făcut De data asta, era mai hotărâtă ca oricând să scape de el Numai bine că, peste câteva zile, s-a înfiinţat la ușa ei Vandam Acum îl vedea mai bine – un puști în blugi și cămașă-n carouri, negricios, ţânţăros și vânos",
    "180": " Nu doar pentru că a băut câteva pahare de lichior în plus se înfierbântase Mirela, ceva ca un tremur îi fremăta în piept Îi era cam frică În prima clipă crezu că o caută ca să se răzbune că din cauza ei se făcuse de baftă tăvălindu-se prin trufe Uite însă că pe Velicu vroia el de fapt să se răzbune D-aia venise… — Să-mi spui unde aș putea să dau de el, fetiţo… Și iar se temu, de astă dată gândindu-se că, dacă i-ar spune unde dădea de Velicu, el o să plece Îi spuse apoi că, întrebând de Velicu pe la niște tipi, cineva îl trimisese la ea, și din cauza asta… — Lasă, lasă, intră înăuntru să-mi spui, că te aud vecinii și nu-mi convine… Chiar nu-i convenea De data asta, n-ar fi vrut să-i amestece pe vecini în ciorba ei; Velicu să fi aflat de prin vecini că-i bate un bărbat la ușă… Ca să vezi, tot cu gândul la idiotu’ de Velicu, ca și cum i-ar fi frică sau dor de el, și puștiul ăsta cu fetiţo-n sus, fetiţo-n jos, Mirelo, și ea zor-nevoie să-l bage-n casă și poate să-l bage și între picioare… Arăta mai tânăr decât ea cu vreo doi-trei ani",
    "181": " Îi spuse că nu știe adresa lui Velicu și că, din partea ei, poate să-i facă orice Ea, una, a rupt-o definitiv cu idiotu’ ăla Oricum, el e capul răutăţilor pentru tot că s-a întâmplat în noaptea aia la vila lui Cremenaru, așa încât i-ar plăcea ca Vandam să-l umple de sânge, cum i-a făcut Velicu ei… — Cum îţi zice de fapt? — Păi, tot Vandam, rânji el, pus parcă pe șotii Ce, nu-ţi place? — Cum să nu Îmi place la nebunie, dar presupun că ăsta-i numele de scenă Poate mai ai și altul — Toţi îmi spun Vandam și mi-ar place ca și tu… — Chiar ţi se potrivește Ai niște mușchi pe tine… Îl complimenta, se purta cu mănuși Să nu care cumva să-l sperie și să plece El venise, desigur, ca să continue ce începuseră în noaptea aceea, și poate că gândul ei ascuns îl chemase, ca să-i împrospăteze acel curaj al vieţii care, de o vreme, i se vlăguise… Timp de o săptămână, el n-a mai plecat de la ea",
    "182": " N-au ieșit deloc din casă în săptămâna aia de miere Mirela i-a pus fotoliul-pat lui Mugurel în bucătărie și-l trimitea doar pe el după mâncare și după bere, și coniac mai ales, hrana cea de toate zilele a lui Vandam Era într-o veșnică stare de semitrezie, care aproape că-i lua glasul, dar în schimb îi ridica la cote incredibile energia și imaginaţia amoroasă Pentru prima dată după mult timp, a simţit și ea că are un bărbat alături, un soţ… Poate că ar mai fi durat, dacă lui Vandam nu i s-ar fi terminat banii de combustibil S-a dus să facă rost de alţii, și dus a fost Nu l-a mai văzut de atunci A fost ca și cum presimţise sărmanul Vandam că trebuie să dispară definitiv din viaţa ei de artistă făcută varză de bărbaţi, că peste câteva zile pică Velicu răvășit de căinţă și îndurându-se să recunoască faptul că o făcuse cam de oaie, deh, o făcuse nefăcută… Păi, băutura, ce să-i faci, Mirelo, s-a îmbătat ca un porc și n-a mai știut de capul lui, că nici acum nu-și mai amintește de la ce s-au luat",
    "183": " Doar c-a umplut-o de sânge, atâta mai știe, și c-au sărit ăia grămadă pe el ca să-l liniștească… O rugă cu cerul și cu pământul, Mirelo, să-l ierte, și ea, neclintită, fixându-l cu privirea încercănată de vineţeală de la pumnii lui, ca să-i spună că oricum nu-i dispusă să-și îngroape viaţa și viitorul lângă unul ca el Păi, bineînţeles că ea merită mai mult, și chiar nu-și face probleme Bărbaţi se găsesc destui, și chiar neînsuraţi… Velicu se uita la ea, cu ochii mijiţi și buza de jos răsfrântă, îndurând parcă niște lovituri nu îndeajuns de puternice ca să-i facă vreun rău, dar nici atât de ușoare ca să nu le simtă Parcă ar fi luat-o în serios… Ba mai curând, făcea pe seriosul Aștepta să-i treacă Păi, să-și facă numărul, nebuneala asta de doi lei, Mirelo, să i se vlăguiască furia și să alunece în îngăduinţă și dragoste… Acum ai fi văzut-o răsucindu-se",
    "184": " Păi, dragostea lor care înfruntase și răzbise prin atâtea piedici și încercări Știa, doar, nemernicul cu cine are de-a face, Mirelo, o cunoștea mai bine decât se cunoștea ea însăși Îi spusese, vezi, ce avea pe suflet Rău făcuse Tot ce ar fi fost de spus era că nu mai vroia să-l vadă, da’ ce te faci cu prostu’, că nu mai scăpa de el ca de râie Într-un târziu, se înmuie văzându-l cu lacrimi în ochi la ușa ei Chiar plângea, cretinu’, de-ai fi zis că murise, Mirelo, păi, de bună seamă că pentru el chiar murise… Adică, vezi cât de greu îi pica lui hotărârea ei ca s-o rupă definitiv, și iarăși că regretă, cât de mult regretă și că n-o să se mai întâmple și că ce însemni tu pentru mine, Mirelo, nici nu-ţi dai seama, și fără tine sunt mort, tot felul de abureli din astea care s-o ia de cap și s-o zăpăcească, de nu mai era în firea ei, și uite așa s-au împăcat din nou, și din nou era bine",
    "185": " Era bine și din nou se iubeau, deh, vorba vine Mirela tânjea iarăși, așteptându-l câte patru-cinci zile, văzându-și tot mai limpede soarta, cum își irosea viaţa stând la mâna cui n-ar fi trebuit… Oricum, se strâmtase și se subţiase și se rărise, Mirelo, nu mai era ce fusese pe vremea când lucra la cantină și avea banul ei și nu depindea de nimeni Păi, Velicu, deh, ce să-i faci dacă s-a obișnuit cu ea și ţine la ea ca și la o nevastă? Păi, dacă aia de-acasă nu e în stare… atâta că nu vrea să divorţeze De câte ori nu se certaseră la cuţite și pe chestia asta? De câte ori nu i-a spus, și el nimic, Mirelo, tot ca piatra și ca bolovanul, de nu l-ai urni nici mort din ale lui Vedea bine că nu poate să-l aibă doar pentru ea, iar pe de altă parte, degeaba ar fi vrut s-o rupă de tot cu el, că nu putea",
    "186": " Era cum e mai rău Avea dreptate Roșioara că boală lungă Ba se înmuia, ba se răsucea, și iarăși îi spunea că în felul ăsta nu se mai poate Ori cu ea, ori cu nevastă-sa… Ba uite că se putea Vechile obișnuinţe, Mirelo, care încă se învechesc și devin tot mai nesigure pe harul lor Te macină și te seacă, și ea tot s-ar mai fi bătut cu pumnul în piept în faţa lui Velicu că cine mai e ca ea, o femeie liberă și așa mai departe, căreia nu-i pasă și nu depinde, păi, cum dracu’, iar faţa lui osoasă și congestionată, de cocoș și drac împieliţat, se umbrea de un surâs îngăduitor, ce părea să spună că știe el mai bine cât de liberă și de cine depinde… De o vreme, apărea tot mai rar, iar ea îl aștepta parcă tot mai încrâncenată",
    "187": " Ceasuri în șir nu s-ar mai fi dezlipit de la fereastră, uitându-se după mașina lui, și nu-i mai venea să iasă din casă fără el Ce ușurare mare când apărea, în sfârșit, și avea pe cine să-și verse oful și năduful, spaimele și obsesiile ei de doi bani, pe care de bună seamă că Velicu le știa de-a fir a păr, nu doar pentru că îi împuia capul cu ele, ci și pentru că el le sădise în ea, și tocmai de aceea depindea de el mai mult decât ar fi bănuit vreunul din ei și, oricum, mai mult decât și-ar fi dorit chiar el I se cam acrise și lui Velicu, dar încă nu într-atât încât să-și ia mâna de pe ea și s-o lase baltă Oricum, îl obosea femeia asta Era ca un copil, pe care degeaba îl hrănești și îi suporţi capriciile, fără vreo speranţă că ai să-l vezi cândva om întreg, matur, cu mintea la cap și pe picioarele lui",
    "188": " I se tocise răbdarea și nu mai avea nici timp, prins cum era, toată ziua, de treburi, de învârtelile și alergătura aia nesfârșită și epuizantă din care-și ţinea cele două familii, și uite că tot nu era bine I-ar fi plăcut ca Mirela să-l înţeleagă, să-l compătimească, și uite că pe ea n-o ducea capul decât la balamuc și reproșuri Uneori, o lua după el prin târguri și după cumpărături pentru magazinele colonelului Cremenaru, iar între două drumuri, se opreau la o bere la o terasă… Halal distracţie, Mirelo, să-l aștepte pe Velicu și să se ţină după el prin oraș când apărea Nu-i mai ardea nici de prietene Îi picau greu, vezi, sfaturile lor cum că să pună piciorul în prag cu Velicu, să aleagă între ea și nevastă-sa ori să se ducă dracului, ba bine că nu, se simţea legată de el mai mult decât dacă ar fi stat amândoi sub același acoperiș, așa încât trăgea nădejde că într-o bună zi o să divorţeze și o să-l aibă doar pentru ea",
    "189": " Trebuie că nădejdea aia deșartă i-a luat minţile când a rămas iarăși gravidă Te tâmpiseși parcă, Mirelo… Ceasuri în șir înţepenea cu coatele pe pervazul ferestrei, cu privirea spânzurând în gol și legănându-se deasupra curţii autobazei CET Sud de peste bulevardul Fizicienilor, pe care nu mai apărea Dacia roșie a lui Velicu Cerul în zori și-n amurg, Mirelo, lumina scăzând și crescând din visul ăla lânced, îmbâcsit de fum, de dincolo de gardul din plăci de beton, înălţat cu o fâșie de sârmă ghimpată: halele garajelor, cimentul cu pete și bălţi de ulei ars și câinii murdari umblând printre basculante ridicate pe cricuri și cu capotele căscate, arătându-și viscerele motoarelor, și ea așteptând și amânând de pe o zi pe alta, Mirelo, oare ce o ţinea în loc de nu se mișca odată să se rezolve? Velicu nu se zgârcise, plătise de se uscase pentru cine mai știe câte avorturi, deși pe vremea aia, până-n Revoluţie, avea și ea salariu și s-ar fi descurcat și de una singură",
    "190": " Nu atârnai ca acum, Mirelo, și uite că el galanton, culant, drăgăstos în draci, ca un soţ și-un tătic fericit când venea la spital cu prăjituri și buchete de flori, de-ai fi zis că tocmai născuse Doamne ferește! Să-și fi dat amândoi peste gură Nici să nu fi auzit Velicu, măcar că și lui îi mergea mai bine pe atunci Amândoi erau altfel, și vremurile erau altfel, da’ ce să mai zici, Mirelo, că acum, printre amărăciuni de toată mâna, barem atâta înlesnire ai avea, că s-au legalizat avorturile și nici nu te costă cine știe ce… Poate că tocmai din pricina asta amâna și nu mai ajungea la policlinică ori la vreun cabinet din alea particulare de curând apărute, și parcă ar fi dus dorul vremurilor ălora când el venea cu mașina s-o ia de acasă ca s-o ducă la doctorul ăla cu care aranjase",
    "191": " Visa, lâncezea, amâna, dracu’ știe ce aștepta? Nu se mai gândea nici la Velicu Gândul îi umbla străin, Mirelo, prin soarta și prin viaţa ei care curgea prin ea și o ţinea în loc și o ţinea vie Copilul din ea, da, creștea, era viu și o ţinea în loc și nu se putea împotrivi Velicu îi dăduse bani și-i spusese că n-are timp să meargă cu ea El trebuie să alerge și să producă, fiindcă are atâţia în spinare și, oricum, nu mai e ca pe vremea lui Ceaușescu, ce naiba, poate și fără s-o ducă el de mână… Avea dreptate, Mirelo, dar n-ajunsese încă la cabinetul ăla de care-i spusese Velicu, la doar două staţii de mașină de blocul ei De două săptămâni o trimisese acolo, așa încât nu mai prididea să se mire că ce dracu’ o fi în capul ei, și ea că să-și vadă mai bine de ale lui",
    "192": " Să nu-și mai bage nasul în treburile ei Să se intereseze de nevastă-sa, auzi, pe ea s-o lase-n pace, și iarăși că-i o femeie liberă… Culmea că, de astă dată, ceva îi spunea că nu mai e vorbă-n vânt Chiar simţea că n-o mai leagă nimic de Velicu care belește șoricu, hi-hi-hi, și altfel, cum ar scăpa de el decât punându-l la încercare în felul ăsta? Îi spuse gata, nu mai are la ce să-și facă griji, gata, s-a chiuretat, să nu-și închipuie că ar fi vrut cumva să-l oblige, să-l silească, să pice pe capul lui cu un copil Nu e ea genul, deh, și uite-l ușurându-se, și de-acum se putea considera și el un bărbat liber Asta era tot ce l-ar mai fi ţinut agăţat A fost ultima dată când a căutat-o, și n-a stat la ea decât un sfert de oră",
    "193": " Mirela îi spuse să plece, că nu se simte prea bine Tocmai că-i era foarte bine De mult nu se mai simţise atât de bine și de fericită fără vreun motiv anume, pe care să-l fi bănuit cât de cât Vroia să rămână singură, poate fiindcă n-ar fi vrut să împartă cu el starea aia de bine Se ghemuise sub plapumă într-un capot larg, și Velicu, pe scaun, măsurând-o circumspect și speriat parcă N-ar fi vrut să-l sperie și mai tare, s-o vadă cine știe cum că se cam umflase și să-și dea seama că-l minţise Îi spuse că nu se simte în stare să se dea jos din pat să-l conducă de cât îi e de rău Să tragă ușa după el, și numaidecât în urma zgomotului yalei, copilul începu să se răsucească și să se zvârcolească în ea Ca și cum atâta așteptase, să scape de dușmanul lui și să rămână doar cu ea să se zbenguie-n voie",
    "194": " Cât stătuse taică-său acolo nu se mișcase, stând ca și ascuns și ţinându-și parcă respiraţia Cu Mirela însă, uite că-și permitea, deși nici ea n-avea gânduri prea bune în ce-l privea Vai de viaţa ta, Mirelo, ce ar însemna acum încă un copil? Nu te poţi gândi și nu-ţi poţi închipui Tot chipul și disperarea și umilinţa adunate în ultima vreme, și peste toate astea, nu mai putea de bine De atâta bine și fericire se prostise și se tâmpise Zi după zi amâna… 13 \n\nEra ca și cum ar fi vrut să ţină timpul în loc și să rămână veșnic așa, lungită și contemplându-și buricul și pielea întinsă peste umflătura burţii, ca un cearceaf sub care simţea zbenguiala aia și o vedea: niște umflături apărând și dispărând precum valurile și clipocelile unei ape sub care înota copilul, iar pe lângă ăsta îl avea pe celălalt, pe Mugurel, știindu-l mereu la școală ori jucându-se afară, știindu-l mereu în siguranţă și fără s-o oblige la nici un efort",
    "195": " N-avea decât să stea întinsă în pat și să creadă din toată fiinţa ei că nu se mai termină, măcar că toate se termină odată și-odată și reîncep de fiecare dată ca să te hăituiască și să te chinuie neîncetat, secundă de secundă, zi și noapte, păi, ce ar fi însemnat pentru ea, acum, doi copii și fără bărbat, și fără slujbă, singură pe lume și străină, rătăcind pe străzi, printre ghetourile astea de blocuri, ca prin grădina raiului, ocolind ispitele și călcând în ele, singură, singurică prin Valea asta a Plângerii care curge prin tine și se termină doar pentru a începe iarăși și iarăși Așa au mai trecut aproape trei săptămâni până să se hotărască să se urnească spre cabinetul ăla aflat la două staţii de mașină de blocul ei Acum aproape că înţelegea ce așteptase: medicul de la cabinetul ăla i-a spus că-i prea târziu, copilul e prea mare, nu poate să riște și să nici nu se gândească, de altfel, să mai încerce în altă parte",
    "196": " Și pentru ea e riscant, iar în privinţa copilului, e pur și simplu o crimă Ce vroia ăsta să spună, Mirelo, că dacă ar fi făcut-o mai din timp, n-ar fi fost deloc o crimă? Adică el nu vroia să se umple de păcate, și cum se mai uita la tine, Mirelo, ca la o creatură nevolnică, nevoiașă, vrednică de milă și de dispreţ… Un tip negricios, la treizeci și ceva de ani, cu sprâncene stufoase și antebraţe puternice și păroase de urangutan, acoperite de păr creţ și des ca o blană Se uită pentru o clipă la el, ca și cum ar fi văzut prin el, dincolo de aparenţa de virilitate și de tărie de caracter ce nu-l lăsa să accepte compromisul ce i se propunea Cu totul altfel se uitau bărbaţii, de obicei, la ea, Mirelo, îi erau cam străine mila și dispreţul pe când umbla pe străzi printre ghetouri, singură-singurică prin grădina ispitelor, cu atâţia bărbaţi întorcând capetele după ea, sorbind-o din ochi, nu, nu prea gustase din umilinţa asta, și totuși",
    "197": " Parcă i se mai întâmplase După ce ieși din cabinet, își aminti că la fel o priveau unii dintre patronii de buticuri și de tarabe de ziare la care lucrase câte o lună-două și care o simţeau înghesuită de lipsuri și profitau O șmechereau și-i tăiau din salariul ăla de nimic, și ea n-avea decât să nu arate că știe… Așa o fi și dom’ doctor, pus pe jecmăneală și pe pricopseală, și se gândi că, dacă i-ar fi oferit din capul locului mai mult peste tarif, de bună seamă că ar fi acceptat… Mergea pe stradă ca și cum ar fi plutit pe adierile umede, răcoroase, însorite Era pe la începutul unui iunie răcoros Dimineaţă trăsese o răpăială de ploaie, după care se pusese un vânticel iute și curăţase cerul de nori Un miros îndepărtat de ierburi și de pământ reavăn îi deșteptă foamea",
    "198": " Intră într-o cofetărie și mâncă o prăjitură cu frișcă multă O năpădi o ameţeală dulce; era ca adormită, nu-i mai venea să se ridice de pe scaunul ăla, din faţa farfurioarei cu linguriţa și hârtia prăjiturii în ea Prăjitura parcă-i răscolise foamea și mai tare Foamea și osteneala și somnul o încolţeau din toate părţile Ai fi zis c-a tras la jug, Mirelo, păi, copilul ăsta din ea o făcea să se simtă ca după o zi de roboteală de douășpe ore prin halele cantinei, cotropind-o de o epuizare euforică, de gânduri, și lunecând parcă într-un vis cu damfuri grele de ciorbe și tocănuri Se smulse cu greu de pe scaun, iar după ce ieși din cofetărie, începu să grăbească tot mai mult pasul, până se pomeni alergând Fugea pe trotuar printre oameni, ca și cum ar fi vrut să prindă autobuzul care tocmai oprise în staţie, la douăzeci de metri în faţa ei",
    "199": " Trecu de autobuz și parcă ar fi fugit pe un câmp, spre o lizieră de pădure Privirea i se luminase intens și i se învăpăiaseră obrajii Încetini pasul balansând din mâini, așteptând să i se liniștească respiraţia Intră într-un butic aflat, ca și cabinetul de ginecologie, la parterul unui bloc cu zece etaje Cumpără o franzelă și doi cârnaţi, cu inima cam strânsă; dimineaţă, când ieșise din casă, își propusese să ţină de bani, să nu mai cheltuie nici un leu până n-ar fi rezolvat cu chiuretajul… Ce foame rea, deh, n-a plecat de nici două ore de-acasă, și parcă ar umbla de o zi și o noapte, Mirelo, ba ţi-e foame, ba ţi-e sete, ba ţi-e dor de codrul verde Pică nemaipomenit cârnaţii după prăjitură, și din nou mergea repede, aproape alergând, cu franzela într-o mână și cârnaţii înveliţi în hârtie în cealaltă, mușcând și mestecând îndelung, și din nou vroia să nu se mai termine; după ce termină de mâncat, se pomeni iarăși năpădită de îngrijorare",
    "200": " Păi, să scape, trebuie neapărat să scape, copilul… Până să ajungă la policlinică, dădu iarăși peste un cabinet particular, unde a fost iarăși refuzată, și tot așa și la policlinică Peste tot i se spunea că trebuie să nască, Mirelo, trebuie neapărat Păi, tocmai asta așteptai pe când stăteai răstignită-n fereastră, holbându-te ceasuri în șir după Velicu Nu de Velicu aveai tu nevoie, Mirelo, te durea în fund de el Așteptai de fapt copilul… Ce mai, așteptase cu folos Păi, cum? Făcuse o treabă bună, desigur, era pe drumul cel bun… A fost o ocazie, altminteri, ca să se lipească iarăși de familia ei de prietene, păi, Roșioara și celelalte, care nu mai pridideau s-o încurajeze și s-o ajute cu ce ar fi putut și ele… Ce mai, săritoare, n-ar fi avut cum să uite că și Mirela le făcuse cândva raţie din raţiile concentraţilor",
    "201": " Le îndatoraseși, Mirelo, se simţeau obligate să-ţi ţină companie și să-ţi ţină curajul treaz, dându-ţi ceva bani și câte ceva de mâncare și hăinuţe pentru ăla mic din ce le rămăsese de la ai lor și întrecându-se să-l bălăcărească pe idiotu’ ăla de Velicu că s-a dat la fund ca un laș nenorocit ce este și a lăsat-o de izbeliște când îi e mai greu, deh, un împuţit și o zdreanţă, și las’ că tot răul spre bine, bine că și-a dat arama pe faţă, ca să știe de-acum și Mirela cu cine și-a mâncat amaru’, ce șarpe a încălzit la sân Adică ce crede el, că nu-i un Dumnezeu care să vadă și să-i dea fiecăruia după cum merită? Și lasă că te descurci tu, Mirelo, treci tu și peste hopu’ ăsta Păi, unde-am ajunge dac-am sta în nădejdea idioţilor și a nenorociţilor? De bună seamă că avuseseră și ele de tras de pe urma idioţilor și a nenorociţilor, drept pentru care le pasionau în draci astfel de povești",
    "202": " Mai cu seamă când li se întâmplau altora Le plăcea, erau moarte să se amestece… La cine să te fi ușurat, Mirelo, dacă nu la ele? Păi, familia de prietene Celor de la Câmpulung nu le spusese încă Nu vroia și nu se putea gândi la ce vor face când vor afla, ce vor spune, cum s-or uita la ea, așa încât, doar pe ele le aveai, Mirelo, pe Vasilica, pe Getuţa, pe Luminiţa, pe Crenguţa, pe Roșioara… Li se destăinuia fără nici o reţinere, măcar că știa la ce s-ar fi putut aștepta Să le ia dracu’ de tute, Mirelo, nu-i păsa Până una alta, îi era prea bine ca să-și facă griji pentru bârfele lor Ca și cu avortul, din nou amâna, lăsa pe mai târziu să-i ajungă la urechi cum o vorbeau prin cartier, cum că ce-i trebuie inconștientei copil cu ăla, om însurat, cu rostu’ lui, și că ce-o fi zis ea, că-l îmbârligă ca s-o ia și a atârnat ca proasta la el atâta vreme, tâmpita, și acum auzi mofturi și figuri de doi lei, că nu-i pasă de el și nu vrea să-l vadă și nici să-l oblige cu ceva, de stai și te-ntrebi ce-o fi în capu’ ei",
    "203": " Pe ce lume trăiește idioata asta? Cum ai mai scoate-o la capăt în ziua de azi cu doi copii și fără bărbat și fără slujbă? Păi, uite-o pe Roșioara, că nici cu trei… Ba’ las’ că Roșioara-i altceva, aia se descurcă, îi merge mintea, nu ca proasta de Mirela… 14 \n\nOrice ai spune, vara-i mai lesne Vara te îngăduie și te iartă, îţi amână sentinţa cu belșugul de fructe și de legume care nu mai au loc pe tarabe Se revarsă și curg la vale pe foi de ziar și pe folii de polietilenă așternute pe trotuare N-ar fi mare lucru să te saturi și numai uitându-te, sorbind din lumina mare a amiezii și, oricum, în trecere îţi umpli buzunarele și sânul – o căpăţână de usturoi și o ceapă, două mere, două roșii și un ardei pentru o sălăţică, trei cartofi și doi morcovi, deh, o ciorbiţă pentru ăla mic",
    "204": " Furi ori cerșești, ori primești de pomană în timp ce te scurgi prin mulţime cu pas întins; praful de pe cartofi este amestecat cu transpiraţia de sub cămașă și se face noroi pe piept Praf și noroi și pământ, Rafaele, pământul care ne hrănește și ne rabdă, oh, și ce vară nemernică N-a dus-o el vreodată prea strălucit, dar ca-n vara asta, parcă nu-și amintește… Ba taci că-i bine Nu fi nerod E bine, e de nu se poate după cum umbli prin arșiţă, și lumina și nemurirea îţi suflă-n nas, ispitindu-te cu brize prăfoase, damfuri dulcege de gunoaie, inundaţii de canalizări irupând prin asfaltul crăpat Seara coboară cu roiuri de ţânţari peste ghetourile de blocuri din plăci de beton coșcovit de igrasie Umbra lui lunecă printre mașinile parcate bot în bot pe trotuare și printre mașinile hurducăind prin gropile cu apă puturoasă – Dacii concurând cu Mercedesuri fumurii și jeep-uri – sicriele de lux ale ţigăniei săltând prin zarva de muzici încrucișate, revărsate din boxe agăţate în balcoane",
    "205": " Toată lumea să audă și să vadă ce ai și ce-ţi place A avea mai cu seamă pentru a arăta – fala manelelor, a sârbelor și a hip-hopului dezlănţuit, după blocuri suntem noi care vă facem pe voi, cu fala mobilelor și a lanţurilor de aur de la gât, urechile și nările străpunse de belciugele cerceilor, buricele dezgolite sub blugii căzuţi sub pântece și lăsând la vedere pântece și fese semeţe, umeri și sâni printre șorturi multicolore și bermude și fuste până-n gaura curului și chiloţi cu aţa-n cur, preumblându-se și defilând prin lumina vitrinelor încărcate cu tot ce ţi-ar pofti sufletul… Bani să ai, păi, cum naiba, are lumea bani Degeaba se vaită lumea, că uite, dă pe-afară… Împărăţia nemuririi e departe; pentru ei, da, că el e asigurat de viaţa veșnică și n-ar mai avea la ce să-l frământe soarta lor În definitiv, fiecare se salvează singur, deși nu-i mai puţin adevărat că nu te poţi salva decât salvându-i pe ceilalţi",
    "206": " Să le arăţi, adică, să-i înveţi, să-i împiedici să-și facă rău cu mâna lor Pasămite i-ai învăţat până i-ai prostit Ei nu mai știu și nu mai vor să facă nimic în afară de ce au apucat și o ţin așa de-a surda Nu mai ai putere să-i căinezi văzându-i cum își cară de colo colo propria moarte în sacoșe burdușite cu fructe exotice, mezeluri și dulciuri și băuturi, detergenţi și săpunuri, și spary-uri, și parfumuri cu miros de paradis și pierzanie… Ţi se taie tot cheful, te apucă sila și mila, așa încât, trei seri din patru, el rămânea acasă Lasă morţii să-și vadă de moartea lor… O trimitea pe Mirela după ţigări Păi, să se ducă pe străzi să ceară dacă ţine cu tot dinadinsul… Se cam codea, mă rog, avea o reţinere I-o fi fost rușine probabil La o adică, erau bune și chiștoacele dacă-i era rușine se ceară ori socotea că nu-i de rangul ei",
    "207": " Să adune chiștoace, deh, din staţiile de tramvai, păi, când se grăbește omul să prindă tramvaiul, aruncă ţigara aproape întreagă… — Adică ce să ţin cu tot dinadinsul? Ce vrei să spui? Tonul de reproș îl face pe Rafael să întârzie răspunsul Adevărul e că n-ar avea cum s-o oblige să cerșească și, oricum, o simte confruntându-se cu un soi de impotenţă psihică, pe care s-ar putea ca într-o bună zi să fie capabilă s-o depășească Ar avea de tras totuși Umilinţa se învaţă cu trudă și răbdare și se câștigă doar prin înţelepciune… — Mă gândeam la un bărbat, dragostea mea Dacă ţii cu tot dinadinsul să ai un bărbat lângă tine, trebuie să fii ochi și urechi la ce te pune să faci și la ce te învaţă Nu ţi se pare corect? Și curajul, și puterea le capeţi tot prin înţelepciune și le păstrezi și le întărești tot cu trudă și răbdare, deși pentru o femeie s-ar putea să fie ceva mai greu… Mai ales pentru una ca Mirela, o femeie dominată de accese de trufie, poate unde n-a suferit îndeajuns pentru a se smeri",
    "208": " Auzi că ea nu ţine cu tot dinadinsul să atârne la un bărbat, nu-i trebuie, se poate descurca și de una singură… Trufia și ignoranţa s-ar putea să i se tragă și de la felul cum arată Încă o prinde să umble cu buricul dezgolit și cu fustă până-n gaura curului, măcar că a născut trei copii Ce ar fi pe cale s-o salveze cât de cât, înmuindu-i trufia, e că fiecare copil l-a făcut cu alt bărbat Primii doi s-au dus mâncând, ori, mânaţi, desigur, de același instinct irepresibil, care i-a îndreptat spre ea la un moment dat: un fel de spaimă de moarte, Rafaele, care te face să fugi de viaţă Ce o fi simţit Mirela pentru ei vreodată a alunecat pe nesimţite în milă; amintirea lor pecetluită de o milă nesfârșită i-a întreţinut nădejdea că într-o bună zi va da peste unul care să n-o mai părăsească vreodată",
    "209": " Vor traversa mână-n mână această Vale a Plângerii, păi, cum dracu’, nu-i trebuie ei bărbat, nu ţine cu tot dinadinsul, dar nu-i de colea că-n ultimii doi ani l-a avut lângă ea pe tatăl ultimului copil, pe Rafael, care pare să ţină cu tot dinadinsul să-i desăvârșească salvarea, iniţiind-o în arta nemuririi… — Stai liniștită, dragostea mea N-arăţi tu a cerșetoare și n-ai nici curajul necesar Oricum, e peste puterile tale să ceri și ar fi cam târziu să înveţi Asta nu se învaţă de azi pe mâine, ca tricotatul, mersul pe bicicletă sau limbile străine… Trebuie s-o iei din pripă, cu stăruinţă, ţi-am mai spus: ca să fii în stare să te umilești puţin, trebuie să te umilești mult Să ceri o ţigară, un ban, o pâine de la un necunoscut de pe stradă și să fii privită cu milă sau dispreţ, nu-i decât un mic exerciţiu de încălzire",
    "210": " În felul ăsta, poţi să afli pe cont propriu că cel care catadicsește să te miluiască depinde de tine mai mult decât ai crede că depinzi tu de el… — Chiar ţin cu tot dinadinsul să am un bărbat care să facă din mine o cerșetoare și să mă îndoctrineze cu tot felul de abureli… — Râzi a pagubă Într-o bună zi, ai să-mi mulţumești pentru aburelile astea Ușor aplecaţi peste masa din bucătărie, schimbau replici cu glas scăzut Trecuse de miezul nopţii, o oră la care Mirela dormea de obicei, în timp ce Rafael ar mai fi avut de picotit până să i se facă să se bage-n pat Aveau căni cu ceai de izmă dinainte și o farfurioară cu scrum și chiștoace folosită ca scrumieră, iar alături, aliniate pe un ziar, chiștoace de lungimi diferite, din mai multe feluri de ţigări, la care Rafael parcă s-ar fi încruntat în timp ce-i spunea că-i repetă aburelile astea atât de des fiindcă i se pare că nu se prea lipesc de ea… N-are nimic, deh, la o adică se poate mulţumi și cu chiștoacele astea prăfuite, adunate de prin cine știe ce gunoaie și rahaţi de câine",
    "211": " În definitiv, n-ar trebui să aibă pretenţii la ea, dacă el, unul, nu e în stare să se umilească până într-atât încât să se lase de fumat Ar putea rezista la nesfârșit cu ceai de izmă și câteva felii de pâine, dar uite că fără ţigări… Freca între degete, deasupra farfurioarei-scrumieră, capătul ars al unui Wincester fumat pe sfert, pătat și jilav, și parcă ar fi avut urme de ruj pe filtru — Așa ne umplem de microbi și boli, dragostea mea SIDA, sifilis, TBC Să nu uităm însă că, întotdeauna, e loc și pentru mai rău — E loc și pentru mai bine, Rafaele, de ce nu vrei?… — Cum să nu vreau? M-ar bate Dumnezeu Dar binele ăla… Orice rău e de fapt un bine de care nu-ţi dai seama când îl ai, dar cu timpul s-ar putea să-l descoperi Aprinse căpătâiul de ţigară și trase însetat",
    "212": " Dădu drumul fumului cu un șuier prelung Chiștoacele astea mizerabile, de exemplu, poate că mi-ar face un bine, scârbindu-mă până într-atât că o să mă las de fumat — N-aș crede, mai degrabă îţi deschid pofta Nu mai spun că te incită să mă trimiţi să umblu cu miloaga după ţigări întregi Știi cum e să ceri ţigări de la bărbaţi… — Mă rog, tu ești fată cuminte Ceri fără să promiţi altceva în schimb Am știut io pe ce am pus ochii Știi ceva? Când am spus că e loc și pentru mai rău, îmi venise în cap Roșioara… Am văzut-o azi-dimineaţă pe la cinci Cobora, lipa-lipa, pe Râmnicu Sărat Gâfâia parcă, îi era greu… Mă gândeam că ea cu trei copii și fără bărbat o duce mai rău decât tine Unde naiba s-o fi grăbit în halul ăla cu noaptea-n cap? — Se ducea la muncă femeia",
    "213": " — Parcă nu lucra — Și-a găsit de câteva săptămâni Lucrează la covrigăria din piaţă — De unde știi? — De la ea — Parcă eraţi certate — Ne-am împăcat M-a chemat la ea săptămâna trecută și am zis să nu ţin dușmănie — Aha E bine să te ai bine cu prietenele Da’ de la ce v-aţi stricat voi de n-ai mai vrut s-o vezi atâta vreme nici pe ea și nici pe celelalte? — De la mai multe, da’ mai mult de la copil Au dus vorba prin tot cartierul că l-am vândut, de se uita lumea la mine ca la… — Adevăru’ e că și io m-am uitat, dragostea mea M-am uitat până mi-au căzut ochii — Așa se uită toţi bărbaţii Da’ să le mai ceri și ţigări… Atunci pun direct mâna, fără să se mai uite",
    "214": " — Eu nu m-am uitat ca toţi bărbaţii Îmi pare rău că mă confunzi cu alţi bărbaţi — Cu care bărbaţi? — Cu bărbaţii-n general Mai ales cu ăia care te-au futut și și-au pus coada pe spinare — Nici pentru tine nu-i timpul pierdut să-ţi pui coada pe spinare — Mă gonești, dragostea mea… Ei îi tremurau buzele de nervi Dădea înapoi: — Nu te gonesc Ești cam porc Îţi vezi doar interesul — Care interes? — Toţi bărbaţii își văd interesul… — Iar mă amesteci cu toţi? — Toţi bărbaţii și toate femeile, întări neabătută, își văd doar interesul Cât le-am dat io să mănânce, și mai ales Roșioarei, și când am fost la greu… M-au mâncat de fund, în loc să m-ajute Și acum, tot ele dau cu nasu’ să se împace — Dacă mă amesteci și cu prietenele tale, e clar",
    "215": " Te înfierbânţi degeaba Dau cu nasu’ să se împace, fiindcă s-ar putea să se simtă vinovate faţă de tine Oricum nu le merge nici lor prea bine Tot e bine, că ajungeau să cadă la pace, purtându-le de grijă altora, prietenelor Mirelei Ea îi povesti atunci de Roșioara că lucrează la covrigărie de două luni, dar asta n-ar avea cum s-o ajute prea mult Are și ea peste douăzeci de milioane la întreţinere Anul trecut a dat-o în judecată Asociaţia de Locatari, și să vedem ce o să aleagă Păi, sentinţa de evacuare, cum au mai păţit-o și alţii, să-i scoată la licitaţie apartamentul, și că nu te pui cu statul, Rafaele, când e să-și recupereze banii… Statul nu-și permite să piardă Or s-o scoată în stradă pe Roșioara noastră, și unde o să se ducă cu trei copii după ea? Ţi se face rău când te gândești",
    "216": " Ăștia s-au pus pe treabă să scoată lumea afară din case, și nici noi, cu cinci milioane și ceva la întreţinere, n-am fi prea departe de Roșioara O să trebuiască să facem la un fel… 15 \n\nDouă mogâldeţe conturate difuz în penumbra purpurie a zorilor parcă ar grăbi cu răsuflările lor sfera de foc a soarelui târându-se și rostogolindu-se peste valea de cinci hectare de sticlărie a serelor Vitan, dincoace de care se întinde balta Văcăreștilor În afara câtorva pensionari insomniaci făcându-și de lucru cu undiţele, doar ei ce se mai freacă pe aici la ora asta: Rafael și paznicul ăsta piscicol pârât, travestit în costum de camuflaj, care uite-l cum se gudură, după ce săptămâna trecută scosese briceagul ăla șantaliu și că să n-o dai cu mine pe prieteneală, și acum, tot el leșinat după prieteneală Norocul lui că nu e Rafael ăla care să răspundă cu aceeași monedă",
    "217": " Dintotdeauna a lăsat să treacă de la el, cât de mult, da, cât ar fi în stare să suporte, agonisindu-și în felul ăsta înţelepciunea Adevărul e că se cam pierduse cu firea din nimic, simţindu-se ameninţat cu briceagul, gonit de pe tocătura de paie, iarba verde de acasă, ce tâmpenie, drept pentru care ameninţase și el Acum n-are decât să se arate îndatorat faţă de jivina asta scheletică, Mărgărit Ba nicidecum jivină, ci prietenul, fratele pe care-l asculţi cu inima deschisă, da, cum să nu, așa e, ai dreptate, prietene Mărgărite După ce Mărgărit își face turul de la opt și jumătate dimineaţa ca să taie chitanţe eventualilor întârziaţi, se mută împreună la umbra unui pâlc de duzi Mărgărit își numără banii, încasările pe ziua în curs, sub privirea aburită de admiraţie a lui Rafael, mă rog, n-are ăsta fason de paznic piscicol nici de-acum într-o mie de ani, dar uite-l cum o face pe barba lui și pentru buzunarul lui, de nu se poate",
    "218": " Vai de steaua ta de cretin, Rafaele, gândește-te că-ţi trebuie ceva tupeu și imaginaţie ca să-ţi scoţi pe chestia asta în jur de două sute de mii în câteva ceasuri, fără să te întrebuinţezi cine știe ce Și-a format clientela Mărgărit al meu, s-a rodat afacerea, n-are decât s-o târâie așa tot restul verii E asigurat pentru aproape trei luni Doar dacă, Doamne ferește, n-ar apărea între timp un veritabil paznic piscicol angajat de patronul bălţii, care să-i dea peste cap scamatoria asta deșteaptă — Ce-mi place de tine, Mărgărite, că te zbaţi Sunt destule metode în ziua de azi ca să faci bani dacă te trage inima și-ţi pui mintea la treabă… Era totodată un bun prilej pentru Rafael să-și facă reproșuri că pe el nu-l duce mintea A intrat într-un punct mort, desigur, nimeni nu moare, în afară de Rafael Mărgărit surâde, mestecând un fir de iarbă între dinţi",
    "219": " — N-avem ce face, prietene, trebuie să ne descurcăm cum putem, trebuie să mâncăm… Vorbele astea sună în gura lui ca un argument suprem și o motivaţie irefutabilă, măcar că arată ca și cum nu s-ar hrăni cu altceva în afară de iarba și de paiele astea pe care le mestecă, asezonate eventual cu un pumn de dude Întins pe spate cu blugii împăturiţi sub cap și palmele odihnindu-se încrucișate sub stern, într-o simetrie desăvârșită, ca un mort în sicriu, Rafael îl aprobă din toată inima: — Așa e, prietene, trebuie să mâncăm, să ne hrănim familiile… Oi avea și tu o familie grea în spinare, ca orișicine… — N-am cine știe ce familie Doar pe mama Ea mi-a mai rămas pe lumea asta Are optzeci și doi de ani și nu se mai dă jos din pat de un an și ceva Trebui’ să am grijă de ea, îţi dai seama, mâine-poimâine se duce și n-aș vrea să-mi pară rău că n-am făcut tot ce trebuie pentru ea… — Bravo! Uite o treabă frumoasă",
    "220": " Ca să fiu sincer, nu m-aș fi așteptat de la tine… D-aia te zbaţi Pentru mămica ta Bine că reușești să te descurci din chestia asta cu pescarii Pentru tine și bătrână ar ajunge… — Nu mă plâng, da’ dacă aș sta doar în baza pescarilor… — Ce, mai ai vreo slujbă? — De unde? Arăt io a om bun de muncă? Am o gaură în plămân de bagi pumnu’ prin ea și-am zis să profit: m-am pensionat pe caz de boală după Revoluţie, ca să nu mai intru în restructurări și-n șomaj… Am lucrat în turnătorie, bă, șaișpe ani am stat în gura cuptorului… Acolo m-am nenorocit Degeaba stau toată ziua la soare, la aer curat, pe balta asta… — Care aer? Te crezi în staţiune? În praful și-n gunoaiele astea, n-ar avea cum să-ţi priască la plămâni… Da’ cu pensioara ta și-a bătrânei și cu ce-ţi mai iese de pe aici, s-ar spune că ești liniștit",
    "221": " — Mda, șapte sute de mii ai mei și un milion al bătrânei… Ce iau de aici e de sezon, cum îţi pică Nu se știe de azi pe mâine — Cam două milioane și ceva, face Rafael circumspect E mai bine decât nimic Să am io banii ăștia… — Păi, tu? — Io nu N-am deloc Sunt cam pe scândura goală de vreo două luni — Și? Salariu? Pensie? Șomaj? — Nimic, ţi-am spus Am lucrat în mai multe părţi, dar de două luni nu mai mi se leagă nimic — Păi, și-atunci, din ce? — Din ce dă Dumnezeu, prietene! se aprinde Rafael iritat, simţindu-se privit ca un animal ciudat Nu durează însă mai mult de două secunde ca să-și dea seama că are cine să-l înţeleagă și-i un moment cât de poate de prielnic să se vaite",
    "222": " Oricui, deh, și tocăturii de paie și până și dudului ăstuia i s-ar putea confesa, și deja îi e bine spunându-i lui Mărgărit că se cam zbate ca peștele pe uscat, prietene, o duc destul de greu, iar Mărgărit îi promite că o să-l ajute în vreun fel, să se gândească, iar promisiunea asta parcă-i dă imboldul lui Rafael să se smulgă din poziţia de mort lungit în sicriu, cu gesturi lente, descleindu-se parcă, stricând simetria trupului în formă de cruce — De-acum încolo o să ia pământul foc, spune ridicat într-un cot — Mai intri în apă? Rafael strâmbă din nas — Nu cred Nu mi-ar mai ajuta cu ceva — Aș fi vrut să plecăm De la ora asta în sus nu-mi mai vin clienţi și nici ţie nu-ţi mai arde de balăceală — E prea caldă apa E ca o ciorbă",
    "223": " — Atunci, hai Bem o bere, mâncăm ceva… — Trebuie să mâncăm, râse Rafael — Îmi place de tine, Rafaele, că ești om de înţeles Complimentul ăsta îi înteţește râsul, și că scuză-mă, ce-i aia, ce înseamnă om de înţeles? Glumește, desigur, ca să-și înveselească proaspătul prieten, care afișează o figură gravă, conformă cu situaţia lui Rafael Atâta că Mărgărit n-o ia ca pe o glumă Îi explică pe un ton de o naivitate senină cum că-i om de înţeles, fiindcă ei doi se înţeleg și-și pot spune necazurile unul altuia și discută și-s gata să se ajute, nu ca alţii care se uită unul la altul doar ca să se jecmănească, Rafaele, înţelegi? Păi, cum dracu’ să nu-nţeleagă? Rafael râde scurt: doar e om de înţeles, după care nu mai scoate o vorbă A rămas ridicat într-un cot, cu privirea dusă, imobilă, așa încât Mărgărit simte nevoia să-l bată pe umăr îmbărbătându-l: lasă, nu mai fi supărat, găsim noi ceva ca să… Vorbele lui Mărgărit și atingerea îl fac să sară în picioare și să-și tragă hainele pe el",
    "224": " Unde, cât de departe, sună un glas în adâncul lui, și cât de greu e să te apropii… O greutate, o apăsare adunată tot timpul vieţii lui, hrănită de o îndoială imemorială: oare merită să te apropii de oameni? Deja o luase din loc, da, e foarte posibil să merite, de vreme ce-l urmează pe omul ăsta fără o vorbă, și el pare să-i respecte amuţirea, nemaiscoţând nici el un cuvânt Ies împreună la șosea și pe urmă merg pe șosea până la staţia de autobuz Așteaptă o vreme doar ei doi în arșiţă și-n praful stârnit de mașini Se urcă apoi într-un autobuz care-i trece peste Dâmboviţa și pe lângă Fabrica de Pâine Titan, și după un sfert de oră se dau jos din el în staţia din capul bulevardului Sălăjan, la intersecţia cu bulevardul Șulea Și zona asta e cotropită de legiunile de buticuri și improvizaţii de cârciumi și localuri, prăvălii de tot felul crescând din intersecţia bulevardelor spre piaţă și spre gurile de metrou, de o parte și de alta a șinelor de tramvai care însoţesc traficul prin aerul încins, saturat de gaze de eșapament și de huruit de motoare, învortoșând și vânzolind vipia într-un bazar tentacular ce-ţi reamintește la fiecare pas că trebuie să mănânci",
    "225": " Zi și noapte să ni se spună încontinuu, prietene Mărgărit: trebuie să mănânci, da, și să bei, să te îmbraci, să te tratezi, să te distrezi, deh, trebuie neapărat să mesteci, să miști din fălci și să-ţi miști fundul, să te freci încolo și-ncoace ca să nu mucezești stând în loc și întrebându-te și frământându-te dacă merită cumva, până ai s-o iei razna și-ai să te risipești vâslind cu nădejde prin arșiţa asta fumegoasă care te năucește cu tarabe și chioșcuri și barăci, berării și patiserii și gogoșerii, grătare de mici și plăcintării, frizerie și stomatologie și cabinet de obstetrică și ginecologie, casă de amanet și centru de schimb valutar, papetărie și birotică, fast-food, kebab, hot-dog, covrigărie, brutărie și pâine pe vatră, magazin de produse naturiste și hrană pentru animale, café-bar și Night-Club Harlem, cu striptease și fitness și saună, și solar, și cosmetică, și accesorii pentru autoturisme… Umblă ca-n transă dizolvându-se în agitaţia păstoasă, îndepărtându-se și totodată ţinând aproape de Mărgărit, care-l duce la niște mese cu scaune din plastic, răsfirate pe pietriș, printre copacii de lângă un bloc",
    "226": " Este un grătar de mici aici și un bar într-un apartament de la parter, iar zidul blocului ţine umbră și răcoare Amândoi întind gâtul după o adiere vagă, abia simţită, care încearcă să înfioreze frunzișul copacilor E bună umbra și să stai pe scaun după drumul prin arșiţă Rafael simte sudoarea zvântându-se sub cămașă, în timp ce Mărgărit vine dinspre bar cu două halbe de bere, legănându-se surâzător, și că o să ia și niște mici O să ia doi pentru el, că mai mulţi nu poate, nu-i pică bine, dar bineînţeles că Rafael vrea mai mulţi Câţi să ceară? \n16 \n\nOchii lui Rafael fugeau în toate părţile, excitaţi de lumina răsfrântă din grămezile de fructe exotice de pe tarabe Astă-iarnă șuiera vântul a pustiu pe-aici… A năvălit belșugul, uite, cu tot ce-am visat și-am poftit la viaţa noastră, ca să ne oblojească sufletul și stomacul, și lumea asta mișunând încolo și-ncoace prin aburul pârguit al dimineţii de iunie",
    "227": " Privirea îi zăbovi într-un târziu pe un dog german uriaș, negru, deh, privirea se minuna și se bucura și lăcrima de admiraţie voluptuoasă, superb animal… Odată cu belșugul, au apărut prin oraș câini de toate rasele, care mai de care mai ciudaţi și mai impresionanţi Uite ăsta, să tot aibă vreo optzeci de kile… Ditamai leopardul, cât un catâr numai bun să-l înhami la o teleguţă și suplu, înalt, musculos, cu blana strălucind în lumină ca unsă… Plescăia Îţi lasă gura apă, deh, ca și cum închipuirea ar pofti la ceva ca o panteră-leopard – ceva de genul ăsta, un animal făcut să alerge liber prin sălbăticie, în junglă sau în deșert Cât de liber, Doamne ferește, e legat, priponit cu lesa de gărduleţul de fier din faţa băcăniei Uite-l și pe tipul care a venit să-l dezlege cum se chinuie să descurce nodurile lanţului, mormăind parcă niște ocări în contul cui le-a strâns și a încurcat zalele, în timp ce câinele îi latră în ureche cu glas tunător",
    "228": " Ăsta vrea să fure câinele sau ce naiba face? S-ar putea să fie totuși a lui javra asta de lux Pare să fie o convenţie în sfada de lătrături și ocări, un fel de ceartă în familie, și Rafael apropiindu-se să vadă mai bine, curios, deh, după cât de agitat e dulăul, n-ar fi mare lucru să-i înfigă colţii în ureche… Ce dracului! Tipul, cocoșat, sub dulău… Să vezi și să nu crezi Uite-l chiar el, Emil Milică Teodorescu, colegul lui de ocnă grea prin oficii Jigodia care a plecat astă-toamnă și l-a părăsit fără o vorbă de rămas-bun și n-a mai dat nici un semn, de-ai zis că l-a-nghiţit pământul, umblând prin lume să-și recupereze nevasta de la amanţii ăia mulţi care i-au făcut căsnicia un iad, sărmanul Milică, vai de mintea lui… Cum îl vedea aplecat, asudând peste gărduleţul rigolei să descurce lanţul, abia își stăpânea pornirea să-i tragă un șut",
    "229": " Așa ca de bine te-am găsit, Milică, fi-ţi-ar mintea și căpăţâna aia seacă, da, cu toată puterea, să-l proiecteze cu capul în vitrina băcăniei, în belșugul de mezeluri-brânzeturi-băuturi Nu se putu abţine și chiar o făcu Reţinut însă, cu grijă să nu-l dezechilibreze Gestul și intenţia contează totuși mai mult decât încărcătura: ori că tragi cu alice pentru raţe, ori cu gloanţe de mistreţ, important e c-ai pus mâna pe armă, și uite că bestia asta neagră nu știe de glumă dacă te faci spre stăpânu-său… Bine că n-a apucat să desfacă ultimul nod al lanţului, uite bestia smucindu-se și ridicându-se pe picioarele din spate, de n-ar lipsi mult să rupă lanţul ca să sară-n gâtul lui Rafael De-acum nu se mai sfădește: lătratul e un strigăt de luptă și o ameninţare Pare gata să facă moarte de om, Milică, fi-ţi-ar javra a dracului și spânzura-te-ai de ea cu lanţu’ ăla",
    "230": " Se oprise lumea-n loc Se uitau ca la circ, incitaţi, nu l-o încăiera dracului câinele să-l tăvălească? Doar niţel să-l încingă, hă-hă-hă, nu te mai râde, dom’le, că-i bun un câine d-ăsta la casa omului dacă te supără careva… Păi, n-ai văzut, bre, c-a dat cu picioru’? Da’ bine că n-a dat cu cuţitu’, că-l făcea fărâme… Pă cine? Cum pă cine? Păi, nu te pui c-un dulău din ăsta Uită-te la el că-i cât ursu’ Păi, cum dracu’, dom’le, ce m-aș fi râs să-l mozolească niţel ca să se-nveţe minte… Ce vorbești, dom’le, dă-ţi seama ce vorbești la băutură De când cu democraţia asta, toţi face pe deștepţii, să umble cu ditamai animalu’ dupe ei… Io unu’ n-aș da voie pă stradă cu javre d-astea să se dea la lume Aș da o lege, dom’le, și ce vorbești bre, dă-ţi seama, și mai dă-le dracului de legi, că numai legi aveţi în cap, de-o să se-aleagă prafu’ cu atâtea scumpiri, și dă-ţi seama, rahat cu perje",
    "231": " În loc să aivă grijă d-un copil, târâie javra-n lanţ dupe el Ditamai huiduma de câine cât un viţel… Nu te gândești cât mănâncă ăsta? Te rupe la buzunar, dom’le, s-a smintit lumea definitiv de când cu democraţia S-a dat drumu’ la avorturi, de crește lumea câini în loc de copii Câini din ăștia cât viţelu’, dom’le Milică se întorsese cu oarecare întârziere Tot cu ochii pe câine Să nu-l scape din lanţ, că-i nenorocire Faţa roșcovană, asudată și schimonosită de nervi, începu în sfârșit să se răsucească Rafael dispăruse însă Fugise printre oameni cât îl ţinuseră picioarele și se ascunsese după o tarabă, să se pună la adăpost de câine și, totodată, să-l observe pe Milică fără să fie văzut, și-acuma miră-te, prostovane, de unde plouă cu șuturi în fund, hi-hi-hi… Într-adevăr, se mira, dezorientat și intimidat de atâtea perechi de ochi urmărindu-l cum ţine lesa cu amândouă mâinile și trage de câinele întărâtat, care nu se mai oprește din lătrat, gata să-l trântească și să fugă cu el târâș ca să dea iama prin lume",
    "232": " — Care dracu’ dai? îngăimă Milică Ghemuit după tarabă, Rafael striga vesel, ca și cum i-ar fi dat o veste bună: — Băi, jigodie! Javră ordinară! Nu mai conta cui i se adresa Câinelui sau lui Milică, fiindcă acesta nu-i recunoscu glasul Ba poate nici nu-l auzi Se calmase de-acum Nu-i mai păsa de indiferent ce ar spune oricine și se calmase și câinele, în urma unei comenzi repetate de câteva ori O luaseră din loc Când Rafael îi ajunse din urmă, tocmai ieșeau din piaţă Milică bălăngănea într-o mână punga de plastic cu târguieli și lesa în cealaltă și fu abordat lateral, de la oarecare distanţă Rafael n-ar fi vrut să riște Adică să nu fie nevoit să-i tragă și câinelui un șut Ăstuia în nas, ca să-l pună cu botul pe labe E cel mai sensibil loc; efectu-i garantat, iar câinele parcă i-ar fi ghicit intenţia și părea gata să răspundă provocării",
    "233": " Se oprise-n loc odată cu stăpânul și ridicase privirea rece, fioroasă, căpăţâna fălcoasă, cu limba atârnând într-o parte Gâfâia, îi curgeau balele, pândea… — Mai bine era cu copiii decât să te apuci să furi câini… — Rafael! izbucni Milică entuziast Tocmai mă gândeam la tine Mă crezi? — Cum să nu? Fii atent la animalu’ ăla N-aș vrea să… Lăsase să-i cadă lesa din mână ca să-l îmbrăţișeze — Nu-ţi face probleme E cuminte — Am văzut cât de cuminte… Zici că te gândeai Ţi-era dor, ai? M-ai lăsat acolo și-ai fugit ca un laș — Mă săturasem, crede-mă, îmi ajunsese la os De șapte ani… — Și la mine nu te-ai gândit că tot de șapte ani? Mie nu-mi ajunsese la os? Și uite-mă că-s tot acolo, spuse, smiorcăindu-se teatral De ce nu m-ai luat cu tine? Ai vrut să scapi de mine? Bine c-ai scăpat",
    "234": " Acum ţi-e mai bine că furi câini? — Ești nebun? Cum să fur câini? E câinele meu — Da’ pe cine înjurai de zor când dezlegai lanţu’? — Pe cine l-a-nnodat, râse Milică Eu l-am înnodat Mi-e frică să nu-l pierd Pe Ghiocel… — Rău ai ajuns, Milică-tată Râzi și rânjești ca prostu’ și te înjuri singur… — Ce să fac și io? Cine să-l lege și să-l dezlege? N-aș vrea să dau de belele… — Spuneai că-i cuminte… Milică mustăci — E ascultător Cuminţenia câinelui adică, ar fi în mâna lui Ca și nebunia de altfel Ţinu să facă o demonstraţie Strigă: culcat! Dulăul se scutură și se purică o vreme șovăitor, încercând parcă să tragă de timp Ghiocel, culcat am spus! În sfârșit, Ghiocel se așternu cât era de mare în praful asfaltului, lângă piciorul lui Milică",
    "235": " Ai văzut? Atâta că se mișcă greu E mare animalu’ D-aia nici nu pot să intru cu el în magazin, în aglomeraţie Îl leg Să-l auzi cum chelălăie și plânge, ca un copil, să vină după mine Se smucește și trage ca apucatu’ de lanţ, de nu mai pot pe urmă să-l dezleg E o pacoste… Îl vând, îl dau de suflet, văd io ce-i fac Îmi mănâncă o grămadă de timp… — Câine-ţi trebuia, Milică-tată — Nevastă-mea De gura ei, plăcerea ei… — Văd că-ţi merge bine Ţi-ai tras și câine, te-ai și însurat… — Eh, nu mă plâng Ridică ochii spre cerul senin, ca și cum i-ar fi mulţumit pentru situaţia lui de acum Soarele urcase și se pusese deja căldura, care răscolea praful și damfurile de gaze de eșapament — Ar fi trebuit, totuși, să mai dai pe la școală",
    "236": " Nu m-aș fi gândit De anul trecut, din octombrie… — Crede-mă, n-aș mai fi suportat să văd școala aia Mi-au fost prea destul ăia șapte ani — Oricum, aveai un prieten acolo — E adevărat Păru să cadă pe gânduri pentru câteva clipe lungi Cel mai bun prieten, spuse pe un ton patetic Singurul care mă asculta și mă înţelegea… — Ai văzut? D-aia ai dispărut ca măgaru’ Da’ până la urmă tot n-am înţeles pe cine te-ai supărat Milică dădu din mână Nu i-ar pica bine să despice firul ca se afle pricina unor supărări trecute A fost și prea ocupat ca să-i mai ardă de vizite la școală, la care Rafael că se bucură pentru el: a ajuns o persoană ocupată Înţelege că și-a găsit altă slujbă, care-i mănâncă, desigur, tot timpul În treacăt parcă și fără chef, Milică îi spuse că lucrează la o revistă",
    "237": " E ziarist… Făcea pe modestul Vorbea ca despre ceva fără importanţă, o slujbă printre atâtea altele Lui Rafael i se dezmorţiseră vechile obișnuinţe: prinse să-l mustre blând și să-l dojenească, Milică-tată, foarte frumos și interesant, ziarist, da’ n-ar fi trebuit să uiţi de vechiul tău coleg de ocnă pe viaţă, cum spuneai Acum ai scăpat, te-ai eliberat… Vroia de fapt să nu lase să se vadă cât de tare îl impresiona chestia asta – ziarist, după nopţile din ultimele luni petrecute în oficiu printre vrafuri de ziare, concentrat asupra distracţiei ăleia cu știri și evenimente comentate și analize politice, povești și zvonuri de tot felul, și uite că și Milică, tocmai Milică… E de admirat, de invidiat, cine l-ar fi crezut în stare? Un pârlit de supraveghetor, un dulgher plecat cu traista-n băţ de la ţară, și uite-l cum face pe nevinovatul și pus să te câștige cu ce are mai la-ndemână",
    "238": " Cocoșat de umilinţă, Milică scotea ziarul din sacoșa cu târguieli — La revista asta lucrez Blocada-i zice, poate-ai auzit — Mi se pare c-am auzit Au apărut o mulţime Toată noaptea bag la presă-n mine, non-stop Sunt la curent cu tot ce mișcă Da-da, sigur am auzit Da’ încă nu mi-a picat în mână \n17 \n\nNu treceau trei-patru seri să nu se strângă câteva O puneau la cale în bucătărie, cu ţigări, seminţe, cafele… Prietenele Elenei După șapte-opt, începeau să apară: Roșioara, Geta, Vasilica, madam Belciu… Cristinica, tot cu ochii-n gura lor, curioasă de nu se poate, de nu s-ar mai fi dezlipit de ele toată noaptea Abia de-o urnea maică-sa la culcare, ajutată mai cu seamă de Roșioara, pentru care era un bun prilej să-și etaleze tactul pedagogic și tandreţea maternă, păi, ce vorbă-i aia, Cristinico, că nu ţi-e somn? Copiii mei doarme duși la ora asta… Copiii lu’ tanti Roșioara sunt mari, pe clasa a șasea, a șaptea",
    "239": " Vorbesc urât, spun prostii, înjură… Altă dată, Cristinica a auzit-o pe tanti Roșioara că ea s-a sacrificat pentru copiii ei I-a crescut pe toţi trei în necazuri și-n greutăţi, singură-singurică, da’ altă dată când tanti Roșioara nu era aici, madam Belciu s-a strâmbat că dacă ăia s-or mai numi copii… Răpănoși și nespălaţi, și nemâncaţi, și răi, mâine-poimâine îi vezi că-ţi dă în cap pe stradă să-ţi ia geanta, că mai bine i-ar fi dat la stat să-i crească, putoarea ordinară, care ea s-a bucurat la pensia alimentară și alocaţia lor, care ea cică d-aia nu se duce la muncă, că are copii de crescut, ditamai măgădăii, care poate să-și poarte și singuri de grijă, și ea stă ca o boleșniţă-n pat până la prânz și-și trimite copiii să bată la uși la vecini după un pahar de ulei, o cană de orez, două linguriţe de cafea cu zahăr într-un șerveţel și două ţigări, tanti cutare, m-a trimis mama să-mi dai, mai mare rușinea cum îi trimite ea la cerșeală și la milogeală pă copiii ei pentru care mănâncă rahat că s-a sacrificat",
    "240": " Cristinica se îmbufna Nu vrea la culcare, iar Roșioara, iarăși, că toţi copiii doarme la ora asta și numai tu stai cu ochii-n gura femeilor, păi, frumos e? Și Cristinica nu, nu se duce la culcare fără maică-sa Ce vorbă-i aia, Cristinico? Și-acuma, în clasa a doua tot cu mă-ta te culci? Și când te-oi mărita, tot cu mă-ta? Adormea pe scaun și o ducea Elena în braţe în pat Atunci puteau să-și dea drumul mai în voie la conversaţia împănată cu măscări și hohote înfundate Mai încet, făăă, mai ușor, șușoteau, fiindcă se făcuse târziu de-acum și vecinii s-au pus pe sforăit și horcăit, sunt duși cu porcii, să nu-i deranjăm, și mie-mi spui, dragă, ce se aude prin pereţii ăștia subţiri?, hi-hi-hi, și cel mai mic pârţ… Vasilicăi însă, nu-i suna bine râsul Getei — Râzi ca fraiera de toate pârţurile Ne-au făcut proprietari pe pereţii ăștia subţiri, care mie una nu mi-ar fi trebuit în veci… — Dacă ne-a plăcut la bloc… zice Elena",
    "241": " — Că să dai bani pe o casă care o împarţi cu ăla de sus, tavanu’, și pereţii ăștia subţiri, cu vecinii de-alături… — Ba mai bine, face madam Belciu În loc să zici mersi că te-a făcut Revoluţia cu casă la bloc — Și ce mare pricopseală? face Vasilica Degeaba dacă n-are lumea bani de întreţinere și vinde apartamentele și se duce la ţară să muncească pământu’ și tot nu s-ajunge Nici cu pământu’ nu-i o pricopseală N-are lumea posibilităţi să-l muncească Nu s-ajunge lumea deloc-deloc și nu se mai descurcă nici la ţară și nici la oraș, că n-are unde să se ducă să muncească Ie mai rău ca pe vremea lu’ Ceaușescu Mai rău și mai rău îmi pare de copiii ăștia Care ei are să sufere, copiii… Roșioara agita și învârtea zeama de zaţ de pe fundul ceștii, urmărindu-i prelingerea cu o privire împietrită, în timp ce Geta parcă s-ar fi încrâncenat pe un soi de blestem",
    "242": " — Oh, nebună să fii să mai faci copii în vremurile astea — Se mai găsește, se mai găsește, mărunţea Vasilica din buze, îngânând-o, contrazicând-o Femei ca lumea, sănătoase la cap… Degeaba c-a dat drumu’ la avorturi, că la destule le arde să se reguleze cu folos Păi, Mirela, Getuţo, prietena ta și a Roșioarei… Roșioara puse ceașca cu gura-n jos pe farfurioară, ca pentru ghicit — E și prietena ta — Ba mai mult cu voi Io n-am mai văzut-o de două-trei luni Mi-e că s-a dat la fund… — S-o fi dat, ridică Roșioara din umeri Nici io n-am mai văzut-o — Pe-aicea, pe la Elenuţa, ce să zic, nu cred s-o fi văzut vreodată — Nu prea sunt în relaţii cu ea, confirmă Elena De la Roșioara ce-o mai știu Pe-acolo am mai văzut-o",
    "243": " Mi s-a părut o fată retrasă — Păi, de retrasă ce-i a făcut-o — Ce-a făcut? — Roșioara știe cel mai bine Ea ie cu toată lumea pă relaţie Umblă prin toate casele și ţine legătura În rest, lumea se mai răsfiră, nu prea știu unele de altele… Erau fripte să știe de Mirela Vasilica auzise, dar nu era sigură Cică ar fi născut sau ar fi pe cale să nască Ce știu toate e că Mirela e pe liber, divorţată, cu un copil de șapte-opt ani… Aia da femeie bazată, dacă i-a dat mâna să mai facă un copil cu te miri ce fute-vânt Nu se poate ca Roșioara să nu știe cum s-a întâmplat, că doar ele două, deh, și Roșioara, mustăcind spre ceașca întoarsă, trăgând din ţigară și tușind de mama focului Nu-i o fumătoare dibace, ca Geta, Vasilica ori Elenuţa",
    "244": " Doar că se prostește, se joacă, mai mult ca s-o afume și ea pe madam Belciu pe lângă celelalte Ce dracu’ o mai căuta și asta să se amestece cu ele? Femeie serioasă madam Belciu, cu soţ și copii mari, mâine-poimâine o vezi bunică, uite-o, curioasă mai rău decât Cristinica, o mănâncă-n cur să știe ea tot ce mișcă… — Da’ zi odată, Roșioaro, ce-a făcut Mirela? — Ce aliș-beliș ai matale cu Mirela, madam Belciu? — Vai, Roșioaro, așa vorbești cu mă-ta? îi arată madam Belciu obrazul Puteam să-ţi fiu mamă dacă te făceam la cinșpe ani… Roșioara scutură din cap, într-un gest de drăgălășenie ostentativă — Vai, mămico, te rog să mă scuzi Mirela, da, o proastă… Ie plină lumea de curve proaste Ce nu-ţi convine, mămico? Madam Belciu legăna a reproș faţa prelungă, coșcovită — Vai, Roșioaro, așa vorbești tu de prietenele tale? Urât, urât, urât",
    "245": " Înseamnă că tot așa spui și de noi la altele când nu suntem de faţă Las’ c-am auzit io Unele ie curve proaste, altele ie curve pă interes, altele, ca mine, care are bărbat, ie curve cu legitimaţie… Barem dacă ai spune la fiecare-n faţă, ca să știe omu’… — Ca să-ţi spui drept în faţă, madam Belciu, io una nu-nţeleg ce ţi-o trebui matale să te-ncurci cu d-alde d-astea ca noi… — Vai de capu’ tău, Roșioaro, de unde atâta obrăznicie și nesimţire?… — Păi, matale, ca femeie serioasă, cu soţ în cadru’ Armatei și doi copii mari la casele lor, care mâine-poimâine îţi face nepoţi… Nu ești matale de teapa noastră, vădane, care lăsate de bărbat, care văduve, și nici ca proasta aia de Mirela, care io una nu mi-am permis să te fac obraznică și nesimţită… Deja se răstea Roșioara; Elena, ca gazdă, socotea de datoria ei să aplaneze",
    "246": " — Mai încet, Roșioaro Trezim vecinii Ne bate-n calorifer Și-n contu’ meu, la mine-n casă, io mă fac de râs… — Te faci, dacă lu’ madam Belciu, zor-nevoie, i-a intrat c-o vorbește lumea pe la spate Și zor-nevoie să fie mereu de faţă să-și bage nasu-n fundu’ nostru… — Vai, Roșioaro… — Și ce ţi-o fi cășunat ţie, fă, pe madam Belciu? face Vasilica — Mie? Doamne ferește Scuză-mă, mămico, dacă ţi-am greșit — Hai sictir! — Aţi văzut? Femeie bătrână… — Las-o, face Vasilica, doar n-o fi îmbătrânit la ușa ta Zi-i mai bine de Mirela — Mare lucru, face Geta Nu v-a spus? O curvă fraieră Cască gura la bărbaţi însuraţi Roșioara se înduplecă, în sfârșit, la amănunte — A zis și ea că-l corupe p-ăla cu care trăia ca s-o facă pă treabă",
    "247": " Și lu’ aia i-am spus în faţă: făăă, proasto, ce-o fi fost în capu’ tău când ai zis că-i faci lu’ ăla un copil și o să cadă-n nas după tine și-o să te ia? Tare dusă ar mai trebui să fie o femeie în ziua de azi ca să se riște-n felu’ ăsta Da’ vorba Vasilicăi, uite că se mai găsește Și ăla, om însurat, cu doi copii, și ea pasămite o fi tras nădejde c-o lasă p-aia de-acasă s-o ia pe ea Doamne ferește Omu’ nici n-a vrut să auză Cine l-ar fi tras de ceva? Ce treabă ar fi avut el? Să vă spui drept, io una n-aș fi crezut-o-n stare de așa ceva Părea fată scuturată Ce înseamnă să fii curvă proastă, să crezi că prostești lumea cu pizda ta, să mă scuze madam Belciu… Tocmai că Roșioara știa că madam Belciu se dă în vânt după porcării",
    "248": " Ar înghiţi uscătura asta purie la fum de ţigară în credinţă, numai ca să audă măscări și se-și bage nasu-n fundu’ lor Curioasă să știe tot ce mișcă-n cartier, dar fără să fie atinsă cu ceva, fără să se mânjească, acolo, cât de puţin… Ba cum înghite fumul, să înghită și altele Păi, ce zice că s-ar spune despre ea pe la spate? Nici o problemă, dacă până la urmă află, înseamnă că, într-un fel sau altul tot în faţă i s-a spus Să știe și ea pe ce picior dansează: curvă cu legitimaţie, cu soţ, carevasăzică, cu paravan după care să-și facă de cap și s-o ţină lumea de femeie serioasă, care n-are nici o treabă cu bârfa lor și strâmbă din nas, da’ pe de altă parte îi place de nu mai poate… Elenei îi plăcea poate mai mult și decât lui madam Belciu, de vreme ce le strângea la ea în bucătărie, iar când și când, apărea și Rafael printre ele",
    "249": " Întârzia preţ de o ceașcă de cafea și două-trei ţigări Mai mult i-ar fi picat greu și, oricum, când se încingeau la ciorovăială, le auzea din camera lui din fund prin pereţii ăștia subţiri Îndeobște, nu se uita prea mult în gura lor Începe să te ia ameţeala Stai ca pe marginea unei prăpastii ascultând niște femei vorbind, mai cu seamă, despre alte femei O distracţie periculoasă, alunecând cel mai adesea în bătaie de joc, dar care uneori te prinde E cea mai ieftină distracţie să afli din gura lor pe ce lume trăiești, ce se mai întâmplă pe valea asta a Vitanului – o intrigăraie vastă, punctată de răbufniri pasionale, de care te freci de când te știi, ai tot nu ţi-e de ajuns… Uneori se descoperea și el curios și plăcându-i la nebunie, mai ceva decât Cristinelei, Elenuţei ori lui madam Belciu, povestea asta nesfârșită, hrănindu-se din ea însăși și din curiozitate și din plăcerea celor care-o spun, cine cu cine mai trăiește și din banii cui, cine și-a deschis firmă ori butic și ce bunătăţi pune pe masă, ce fel de mașini și câte case și ce excursii în străinătate, în timp ce alţii s-au tot strâns, până și-au vândut apartamentul sau garsoniera, că nu se mai ajungeau de nici un fel, vai de soarta lor de nesocotiţi, și au băut banii și au rămas pe drumuri ca să fluiere la stele, păi, lumea-n ziua de azi… Tot așa se întâmplase să audă și de Mirela, și ea una printre altele și la fel cu celelalte, și ea friptă cine știe cum de un soţ care a lăsat-o cu un copil, dar uite că mai cu moţ, permiţându-și luxul să se lase iarăși friptă, ca una de cinșpe ani, care ar face-o pentru prima dată-n viaţa ei",
    "250": " Făcuse al doilea copil, de data asta un copil din flori, și pe chestia asta se considerau trădate Adică smintita asta le-a cam făcut de baftă și le-a cam stricat firma de femei bazate, cu capul pe umeri, care nu se lasă prostite de orice prost și nu se lasă la mâna proștilor E foarte adevărat că cine le face trage ponoasele, dar e la fel de adevărat că ponoasele uneia n-ar avea cum să nu le atingă și pe celelalte Ea nu vrusese să le asculte, ca și cum n-ar ști la ce să se aștepte de la niște porci care doar să dea cu râtu-n troc, și-n rest nu-i interesează ce lasă-n urma lor, și uite că se întâmplase așa cum ele prevăzuseră și cum o avertizaseră, de altfel, până să nască: ea s-a chinuit o vreme să crească și copilul ăla pe lângă primul și i-a mers tot pe dos, Mirelo, păi, cine-i de vină? Nu e vorbă, c-a făcut ce-a făcut și, până la urmă, l-a rezolvat ea",
    "251": " L-a dat de suflet I l-a înfiat o familie de francezi, printr-o avocată, care mai apoi a fost arestată… Știa și Roșioara, dar Geta știe mai bine, că i-a botezat copilul și a stat mai mult pe lângă ea și a ajutat-o cum a putut… Păi, avocata aia, deh, cică ar fi scos bani grei din adopţii… Geta a mai auzit că francezii ăia i-au lăsat Mirelei niște bani în contul copilului, cică vreo trei mii de dolari… Păi, nu doar Getuţa, ci toate au ajutat-o cum au putut, da’ ce să te faci cu idioata de Mirela A făcut copilu’ ăla ca să-l vândă, vezi, ca ultima ţigancă ursăreasă, din alea cu fuste lungi, care le vezi prin ziare și la televizor că-și dau copiii de ţâţă pe bani la oricine, vai de viaţa lor de păcătoase Ce o mai fi acuma cu ea nu mai știe nici una",
    "252": " Păi, bineînţeles că s-a dat la fund după toată povestea asta Le-a pus ușa-n nas prietenelor și a tăiat-o cu vizitele Păi, de rușine pentru ce a făcut Ori de frică, să nu mănânce cu ele banii ăia care i-a luat pe copil… Atâtea și atâtea nimicuri de senzaţie, șușotite cu mâna la gură și răzbătând prin pereţi, se spărgeau în capul lui Rafael Părerile și obiecţiile lui erau totodată întoarse pe dos, făcute ferfeniţă, înadins parcă pentru a-l scoate din sărite E lucru mare ce încerca el să le spună, cum că prietena aia a lor a fost încercată, așa cum toţi suntem încercaţi și adesea cădem, și poate că ne vom ridica dacă dă Dumnezeu, la care Roșioara îi ia vorba din gură cum că vezi de treabă, căzută a rămas, cum stă ea singură-nchisă-n casă ca șobolanu-n gaură să-și roadă dolarii luaţi pe copil și că mâine-poimâine auzi că mai fată unul și-l vinde la străini, e mult până se-nvaţă, iar Rafael că multă stricăciune mai trebuie să ai în tine, Roșioaro, ca să spui asta",
    "253": " Am înţeles c-aţi fost prietene, la care Roșioara păi, și ce mare lucru c-am fost prietene? Și porni să-și facă numărul, că ea singură-singurică și-a crescut copiii și s-a sacrificat și și-a rupt de la gură pentru ei, degeaba că lumea o mănâncă de fund că nu-i în stare să le asigure ce le trebuie și că se bucură să trăiască din pensiile și alocaţiile lor, că altfel de mult i-ar fi dat la stat să-i crească, vai dă capu’ ei dă lume păcătoasă care mănâncă ce nu trebuie, și care ea, Dumnezeu îi e martor, a făcut tot ce i-a stat în putinţă pentru copiii ei da’ nici că i-a trecut vreodată prin cap ca să-i dea pă dolari la străini, ca idioata și nemernica aia pentru care, ce să zic, fraieru’ ăsta de Rafael pune curu’, și Rafael burzuluindu-se că fii atentă, Roșioaro, că mă confunzi cu șoferii cu care te-ntinzi, și ea că te-ai sonat băiete de cât stai cu orfanii ăia handicapaţi pe care i-oi fi luat de suflet pe degeaba, fără nici un dolar, hă-hă-hă… Ba bine că nu, Elenuţa o anunţă pe Roșioara că frate-său a dat cu sare-n urmă la orfani de mai bine de un an",
    "254": " Lucrează la ziar acum Rafael, mă rog, domnu’ ziarist, așa că vezi cum vorbești, Roșioaro, iar Rafael că n-are a face, oricum văd că mă confunzi cu vreunul dintre ăia care ţi-au făcut copiii, prea îţi permiţi și prea ești obraznică, și Roșioara rânjea cu ochii fugindu-i într-o parte, ca și cum ar fi dat să se ascundă, și uite-l, Getuţo și Vasilico și Elenuţo, că domnu’ ziarist nu știe de glumă, păi, vorbim și noi, glumim, ce aia mă-sii, că doar d-aia îi dăm la gură să mănânce, ca să vorbească și să râdă… Erau ca-n familie femeile alea, de ani de zile de când se strângeau la Elena sau în alte părţi, iar pe Rafael parcă l-ar fi apăsat atâta familiaritate Îi venea peste mână să se rupă barem preţ de două ţigări și o cafea de familia celor fără familie Ele îl priveau ca și cum ar fi avut de împărţit cu el ceva mai mult decât vorbele alea de clacă",
    "255": " Chiar îl confundau, îl tratau ca pe un altul, poate unde nu catadicsise să se încurce cu vreuna dintre ele, iar în situaţia asta poate le-ar fi înţeles și le-ar fi suportat precum un soţ sau un amant care își poate permite să insinueze ameninţări Ameninţase sau doar i se păruse Roșioarei, fiindcă altminteri Rafael e băiat bun, e de-al nostru, păi, dacă noi ne strângem aici la soră-sa, uite că-i place și lui să dea cu nasul… Ce să ne facem dragă, deh, mai curios ca o femeie, mai rău decât madam Belciu care una-două îi pute c-o vorbești pă la spate, și uite-o pe Roșioara c-a prins din nou curaj, e din nou călare pe situaţie și îndreptăţită să-l ia din scurt, adică dacă tot râdem și glumim, ce glume ar putea avea el cu boarfa de Mirela? De ce face pe avocatu’ ei, și faţa lătăreaţă a Mirelei, încruntându-se și chiar insinuând ameninţări, pornită să-l dea în fapt, că vezi că n-ar fi mare lucru ca ei doi să se fi îmbârligat",
    "256": " Păi, dacă soră-sa le dăduse nas și le băgase în casă, erau ca-n familie și-și permiteau Pline de tupeu, obraznice, dar nu te gândi, Rafaele, că și tu le dădeai nas și le dădeai apă la moară, oferindu-le explicaţii, păi, chiar se simţea dator să se justifice, amintindu-le că a văzut-o o singură dată pe Mirela și să nu i-a făcut o impresie atât de rea cum încearcă ele… Păi, atunci, la vot, aha, auzi, dragă, nu mai știi când am băgat-o noi la urnă prima dată după Revoluţie? Trebuie că de-atunci s-au îmbârligat ei, Rafael cu Mirela, hi-hi-hi, și lasă, Rafaele, c-am zis că știi de glumă Am zis și noi, n-am dat cu paru’ Mai știi dacă nu de-atuncea o frige ei în taină de nu-i știe nici vântu’, nici pământu’? Și barem să ne fi spus și nouă Rafaele ca să știm să n-o mai vorbim de rău pe febleţea ta, Mirela… 18",
    "257": " \n\nDin partea ei, nu l-ar mai fi văzut pe Velicu în veci, dar ele o îndemnau și insistau să nu lase lucrurile așa Nu te lăsa călcată-n picioare, Mirelo, unde-am ajunge dacă am face mereu pe placul idioţilor și nenorociţilor? De gura lor s-a hotărât, într-un târziu, să-l caute pe Velicu, să-i spună… Prin decembrie a fost asta, pe un ger uscat, cu zăpadă puţină și lunecuș pe jos S-a dus la fabrică la el, păi, să-i facă hatârul proastei ăleia de Roșioara Pășea ca pe ouă, Doamne ferește s-alunece și să cadă ca să se-ntâmple ceva cu copilul Abia aștepta, bucuria aia care creștea în ea odată cu copilul n-o mai încercase la prima naștere, deh, și tocmai că acum n-ar fi avut chiar deloc motive să se bucure Era ca pe altă lume, desprinsă de soarta ei Se lepădase de tot ce-ar fi așteptat-o",
    "258": " Chiar nu-i mai păsa cum o s-o scoată la capăt, iar în Velicu nu-și punea nici o speranţă că ar fi dispus s-o ajute cu ceva Păi, doar să-și facă datoria să-l anunţe, atât, în rest, îl interesează… Ea să-și vadă de ale ei, de copilul ăsta din ea și de celălalt La o adică, nu depinde de nimeni, și cu atât mai puţin de Velicu Nu l-a mai văzut de trei luni și ceva și nici nu-i duce dorul… N-avea burta prea mare, și cum era subţirică de fel, nu i se prea cunoștea sarcina sub haina lungă și largă din blană sintetică Se așezase pe o bancă de lemn în holul de la poarta fabricii Mersese prin ger, încordată, atentă să nu alunece, așa încât, iar o cotropiseră ameţeala și moleșeala aceea dulce care-i dădea târcoale și o adulmeca și se freca de ea ca o pisică",
    "259": " Trecea tot mai des prin stările astea înainte să i se facă foame sau după ce se sătura Aștepta nemișcată, pândind, stând la fereastră și uitându-se după Velicu Își asculta trupul: foamea, somnul, copilul care începuse din nou să miște, ca și cum ar fi dat să-i spună ceva și n-avea glasul destul de limpede pentru a se face înţeles… Îi spusese unui paznic în combinezon negru pe cine caută și secţia unde lucrează Velicu, și omul telefonase de câteva ori după el Trecu vreun sfert de oră până reuși, în sfârșit, să-l găsească Mirela îl auzi spunându-i la telefon că-l caută cineva la poartă O femeie, o doamnă, soţia… Velicu știu atunci că-i ea Îl mai căutase de câteva ori la poartă, dându-se drept nevastă-sa, și tocmai că nevastă-sa nu venise niciodată după el la fabrică Era destul de ocupată ca să-i ardă de așa ceva",
    "260": " O femeie la locul ei până la urmă, care-și vedea de treburi și nu-i dădea bătaie de cap Își închipuia cu strângere de inimă cum ar fi fost să se pună la mintea Mirelei, să se însoare cu ea, cum ar fi stat tot pe capul lui; i-ar fi mâncat minţile, venind toată ziua-bună ziua la fabrică și ţinându-se după el peste tot pe unde ar fi avut treabă… De fapt, așa o învăţase, îi plăcuse s-o poarte după el pe unde avea treabă, mai cu seamă în vremea din urmă De silă, de milă, deh, ca să-i astupe gura că n-o mai caută așa des, dar parcă mai mult de plăcere… Îi plăcea s-o ţină lângă el în mașină, asta e, o plăcere și un viciu care s-au întors împotriva lui Păi, i-a dat nas, rău a învăţat-o, da’ tot învăţul are și dezvăţ Pentru Mirela, după cum și pentru el, așa încât acum nu mai vroia și nu-i mai trebuia",
    "261": " N-o mai căutase din ziua când îi spusese că s-a chiuretat Sunt femei gârlă, iar el, unul, nu se plânge Gata! S-a săturat până peste cap de ifosele Mirelei Cum se mai încăpăţâna să creadă și să-l facă și pe el să creadă că ea e altceva decât e de fapt O amărâtă, asta e, care după ce c-o ajuţi, mâncându-ţi de sub unghii și făcând niște sacrificii, mai strâmbă și din nas și dă cu mucii-n fasole Curva asta de doi lei, fără nici un rost pe lume, acum uite că-l caută Dă din colţ în colţ, bineînţeles, i s-a făcut dor de banii lui E cu foamea-n gât, da’ să-și ia gându’ Nu se mai lasă el prostit Cu o voce rece, străină, pe care ea aproape că nu i-o recunoștea, o întrebă pentru ce-l caută, ce vrea, și că are de lucru, n-are timp de pierdut",
    "262": " Era în halatul de lucru din doc albastru, cu poalele pătate de ulei ars, și cu căciula rusească, din blană de pisică, înfundată peste urechi Faţa lui prelungă și osoasă, de cocoș și drac împieliţat, se făcuse de ger și mai stacojie decât era de felul ei Era vânăt și încruntat, cum ea îl știa când n-ar mai fi avut mult până să-și iasă din fire și s-o repeadă, așa încât se pomeni nehotărâtă pentru câteva clipe, să-i spună sau să nu-i spună, după care își dădu drumul aproape fără voia ei: e gravidă, trebuie să nască peste mai puţin de o lună A venit doar ca să-l anunţe, să știe și el, și atunci îl văzu Îngălbenindu-se și surâzând prostește, ca unul care-a făcut-o de oaie și încearcă s-o scalde dând-o pe glumă Își aprinse, cu degete tremurânde o ţigară și se așeză lângă ea pe bancă",
    "263": " După o jumătate de minut, se ridică și parcă-i tremurau și picioarele — Să ieșim puţin, îi spuse Ieșiră afară, făcură câţiva pași, și pe urmă hotărî s-o ducă în Dacia lui aflată în parcarea din faţa porţii Ea își spuse că o duce acolo ca să nu-i vadă cineva împreună Vreun coleg, vreun prieten care l-ar fi făcut de baftă, vezi, s-o întindă prin fabrică, și poate ar fi aflat și nevastă-sa, în felul ăsta, că-l caută la poarta fabricii femeile pe care le-a lăsat gravide… Uite-l totuși că tot nu-i vine să creadă Sau se face că nu înţelege, face pe prostu’… — Cum adică ești gravidă? Ultima dată mi-ai spus că ai rezolvat Așa am înţeles Ea își descheie haina și-i arătă burta — Te-am minţit — De ce m-ai minţit? Oh, nu trebuia… Dacă mi-ai fi spus, am fi rezolvat",
    "264": " Nu trebuia, nu trebuia… Se frământa, îi tremurau buzele, își aprinse altă ţigară Arăta făcut praf, iar Mirela parcă s-ar fi bucurat Așa merită, își spuse, păi, ce-o fi crezut el, c-o să-i îndur la nesfârșit Și deja se bucura Era satisfăcută Mai mult decât din alte pricini, o făcuse ca să se răzbune Mai ales de asta o făcuse, da, ca să-l vadă cum face pe el de frică, să-l vadă cum suferă… Îi râse în nas cu un hohot cumva sinistru, mustind de cruzime — Sunt o mincinoasă D-aia te-am minţit Sunt mincinoasă și perversă, și curvă, și căţea, și profitoare, și cum mă mai făceai când aveai draci și trebuia să ţi-i verși pe mine La ce dracu’ mă mai căutai dacă mă vedeai cum sunt? Acum dă-ţi cu pumnii-n cap Am să-ţi fac un copil",
    "265": " Copilul tău, deh, ai să-l iubești, o să-ţi semene… O s-o lași pe nevastă-ta și-ai să vii după mine, ca să fii lângă copilul tău… Probabil că n-o auzea Privea în gol și trăgea din ţigară cu coatele sprijinite de volan, rumegându-și parcă panica Se întâmplase ceva ireparabil, și ea, așteptându-i, nerăbdătoare replica, și el, tăcând, uitându-se-n gol prin parbrizul aburit de ger — Hei! Ce părere ai? — Ce părere? repetă el mecanic — Ce ai de gând? Recunoști copilul? Te căsătorești cu mine? Asta vreau să știu Ca să știu ce am de făcut — Înţelege-mă, Mirela, nu pot să-ţi spun acum Tonul îi devenise instantaneu cooperant, mângâietor și familiar, ca-n zilele lor cele mai bune, când erau cei mai buni tovarăși de petreceri și plimbări la iarbă verde Îi explică: m-ai luat prea repede, pe nepregătite… Trebuie să mă gândesc puţin",
    "266": " Să vedem cum facem… Am să trec zilele astea pe la tine să vorbim, și pe urmă iarăși, amintindu-și parcă de un mort drag pe care nu-l jelise îndeajuns: da’ n-ar fi trebuit, n-ar fi trebuit, n-ar fi trebuit… N-ar mai fi avut mult nici Mirela până să-și spună că n-ar fi trebuit Deocamdată însă, privea înainte neabătută, liniștită, încrezătoare, copilul, da, copilul ei, abia așteaptă… Lui Velicu să-i fie de cap Indiferent ce ar face, nu mai are nici o putere asupra ei Copilul ăsta parcă a eliberat-o și de Velicu, și de tot ce ar fi crezut vreodată că i-ar face rău El n-o mai căută în zilele următoare cum îi promisese Mirela știuse, presimţise, să-i fie de cap Bine că scăpase de o grijă: îl anunţase Se și înfoiase puţin la el, deh, oricum, nu-l putea constrânge N-aștepta nimic de la Velicu, cum n-așteptase nici de la Ticuţă",
    "267": " Asta e, Mirelo, o să răsufli iarăși ușurată c-ai scăpat, ducă-se învârtindu-se, ușurată și-mpăcată… Ba bine că nu Ca să vezi, parcă i-ar fi părut rău și parcă ar fi încercat-o mila I se strângea inima amintindu-și cât de răvășit și de speriat îl lăsase acolo-n mașină… Cu o săptămână până să nască, mai trecu o dată pe la el pe la fabrică Să-l liniștească, deh, să-l asigure că n-are nici o pretenţie dacă nu vrea să miște contribuind cu ceva, cât de puţin, măcar că deja contribuise, mă rog, de una singură nu s-ar fi descurcat, da’ lasă, să-și vadă de nevastă-sa și de ceilalţi copii dacă nu-l trage inima, că de-acum încolo ea se poate descurca și fără el… scena asta n-avea decât s-o pună la cale de una singură, închipuindu-și-o cum i-ar fi plăcut mai mult, fără să întâmpine vreo împotrivire din partea lui Velicu, hotărât, se pare, să n-o mai vadă vreodată",
    "268": " La telefonul de la poartă răspunse cineva care spuse că nu mai lucrează acolo maistrul Velicu Rădescu și că nu știe unde s-a mutat, iar Dacia lui nu mai era în locul unde o știa Mirela Bineînţeles că parca mașina în altă parte, Mirelo, sau venea la lucru fără mașină Tocmai el, care nici două sute de metri, până la buticul din colţ, să-și ia ţigări, nu-i făcea fără mașină Fudul, domnos, îl făcuse mă-sa-n mașină… Cocoșelul ei împieliţat și drăcos, deh, în ruptul capului n-ar fi crezut că o să-l înfricoșeze până într-atât povestea asta A fugit, și-a pierdut urma… Dacă ai fi știut, Mirelo, nu l-ai fi pus la încercare Păcat, mare păcat, n-a vrut… Oh, și proastele astea, familia ei de prietene, că ce idiot și ce șarpe ai putut să-ncălzești la sân, Mirelo, iar ei i se rupe sufletul de milă, ca să vezi… Mila aia care băltea în ea ce ar fi putut să însemne? Ceva tulbure, nămolos, o scursură a urii și a dorinţei de răzbunare… Nu că l-ar fi așteptat să se întoarcă și să se împace iarăși cu el și s-o ia de la capăt",
    "269": " De data asta, nu, în nici un caz… Fără să știe, i-o fi fost mai degrabă milă de ea însăși, măcar că nu vroia și nu se simţea în stare să se gândească la ce o să fie Până una-alta, se cuvenea să se bucure, Mirelo, născuseși un băiat frumos și sănătos Îi puse numele lui tăică-său, Petre, trăgând nădejde că în felul ăsta i-ar intra pe sub piele bătrânului și l-ar îmbuna ca s-o ajute, cum o ajutase, de altfel, și cu Mugurel, Mirelo, în părinţi ne e toată nădejdea După ce i se confesă lui frate-său, din toată inima, despre tărășenia cu Velicu, Vlăduţ le povesti, la rându-i, bătrânilor cum se pricopsiră cu încă un nepot Inimile lor se împietriră – Vlăduţ îi transmise soră-sii că bătrânii nu mai vor să mai audă de ea, iar de-acum, Dumnezeu cu mila Dumnezeu știe cum o să se descurce cu un copil de opt ani și cu unul de ţâţă, care o ţine legată de mâini și de picioare, nelăsând-o să-și caute ceva, o slujbă, din care să trăiască, Mirelo, toţi trăim până la urmă din mila lui Dumnezeu",
    "270": " Numai și numai Dumnezeu, Mirelo, iarăși trebuie să-ţi reamintești că El ne încearcă și ne împovărează pentru că ne iubește De-acum n-avea decât să-și plângă de milă în voie Cei de la Câmpulung nu-i mai călcau pragul și nu mai vroiau să audă de ea, așa cum de bună seamă că taică-său hotărâse Nea Petrică, deh, îmbătrânise și ostenise, și uite că fiică-sii tot nu-i venise mintea la cap Degeaba că se fripsese cu Ticuţă, că iar o făcuse nefăcută Tocmai ieșiseră la pensie maică-sa și taică-său, iar Mirela parcă-i vedea și-i auzea plângându-și de milă că nu le tihnește din pricina ei Păi, dac-ar fi fost și ea în rândul lumii cu un bărbat, s-ar fi bucurat și ei, ca toată lumea, de nepoţi, da’ ce să te faci, că iarăși îi făcuse de râsu’ lumii, taică, și tocmai în vremurile astea grele, maică, când prea nesocotit la cap să fii ca să-ţi mai poţi permite, ce mai, fata lor mereu a făcut cum a tăiat-o capul și n-a ascultat de părinţi, și uite unde a ajuns… Cât de rău ajunseseși, Mirelo, ce tâmpenie",
    "271": " Nici măcar pe stradă la produs, n-ajunsese, cum fusese cândva tentată, da’ poate că nici acum n-ar fi târziu… E o femeie liberă în definitiv, păi, cum dracu’, face ce vrea, și nici n-a tocat te miri ce averi agonisite de maică-sa și de taică-său, după o viaţă de muncă într-o postăvărie și o fabrică de mobilă, sărmanii ei părinţi, tot cu coada pe sus, până într-atât de sărmani în mândria lor de doi bani, că ar fi împărţit și cu ei mila aia care băltea în ea, dacă n-ar fi fost ca și pierdută pentru ei Păi, chiar așa, după toate câte le făcuse, o pierduseră pe Mirela Cu Vlăduţ ce s-ar mai fi alinat, că, uite, își terminase cuminte zece clase și ieșise pe leafă Și el tot în fabrica aia de mobilă, tâmplar ca și taică-său, și ca mâine îl vezi că se-nsoară și o să-i facă lui nea Petrică nepoţi cu care să se mândrească la lume… Da-n rest, fiecare-i dator să-și crească copiii și să le-asigure, taică, așa cum și noi ne-am luptat cu greutăţile ca să vă facem mari, maică, da’ acuma nu mai putem, c-am îmbătrânit",
    "272": " Ce ar mai fi vrut Mirela de la ei? La o adică, fiecare să se ajute singur, așa încât se retraseră la ţară și-l lăsară pe Vlăduţ să se gospodărească cum s-o pricepe în apartamentul de la Câmpulung, a cărui întreţinere apăsa prea tare pe pensiile lor, maică, păi, după o viaţă de muncă, și-au bătut joc de bătrâneţile noastre, taică, ne-au lăsat muritori de foame, da’ lasă că până la urmă tot e bine, că s-au dus de unde a plecat nea Petrică, în casa din cătunul de munte a bunicii Mirelei, mama bătrânului, care, la cei nouăzeci de ani ai ei, avea, desigur, nevoie de sprijin… Era ca și cum ai fi rămas pe dinafară, Mirelo, ca să vezi și să iei aminte cum toţi se sprijină unii pe alţii Și familia de prietene parcă ar fi dat semne că s-ar dezice de ea N-o mai căutau, iar când se ducea pe la ele cu copilul în braţe, că i se făcuse dor, pasămite, dar friptă de foame, de fapt, și pusă pe cerșeală, oftau, se uitau strâmb sau i-o luau repede înainte cu văitatul, că n-au de nici unele, până să apuce ea să se plângă și să ceară",
    "273": " \n19 \n\nO făcuse pă treabă Copil îi trebuise, aha, și una ca Roșioara i-ar fi plâns de milă acum Ce să mai zici de Getuţa, care-o pusese c-un italian O lălăia cu el de vreo jumătate de an, da’ de bună seamă că omu’ avea intenţii serioase, nici n-ar fi conceput altminteri Getuţa: în primăvară or să se căsătorească și se vor muta la el, în Palermo… O să scape din ghetourile astea jegoase, Getuţo, așa să-ţi ajute Dumnezeu Mirela s-ar fi bucurat din toată inima pentru ea Din toate pe care le miluise din porţiile concentraţilor la Centrul Civic, doar Geta ce se mai îndura s-o bage-n seamă, până într-atât că i-l boteză pe Petrișor Păi, nu te gândi, finuţă, că trecuse și ea prin greutăţi din astea, și uite c-a ieșit la lumină și a avut noroc și-o să-și refacă viaţa… Nășica, deh, moldoveanca asta blondă-spălăcită și coșcovită, cu urme de vărsat pe obrajii supţi, mai mare cu vreo trei ani decât tine, Mirelo, și n-ar arăta ea chiar rău așa înaltă, slăbuţă, băieţoasă, da’ te-ar prinde mirarea ce gusturi au și italienii ăștia… Nimerise bine în ajunul Crăciunului ăluia la nășica, mai preocupată parcă decât altă dată de soarta ei și-a lui Petrișor, poate unde era singură și așteptându-l pe Roberto al ei, care de pe o zi pe alta ar fi trebuit să apară",
    "274": " Pusese pe masă, dinaintea Mirelei, un castron cu cârnaţi prăjiţi și farfurioare cu tobă, șorici, șuncă și castraveciori muraţi Moldovenii ei de la ţară tăiaseră porcul și-i trimiseseră pachet, finuţo, la mulţi ani, ia de bagă-n fizic, avem di toate, sărbători fericite și pule belite, până vine Roberto am terminat și porcu’… Cum de pusese italianu’ ochii pe așa ceva? Mirela înfuleca de zor la cârnaţi, socotind că nu s-ar fi dat pe una ca Geta, cât de friptă de foame o fi, de abia se mai ţine pe picioare, Doamne iartă-mă, și-n același moment o fulgeră gândul: se spurcase – cârnaţii, deh, acum, tocmai acum, cu mai puţin de-o săptămână până să iasă din post… Ţinuse la sânge tot postul, păcătoasa de mine, am zis că poate s-o îndura Dumnezeu să-mi meargă mai bine, dar nici n-aș fi avut cine știe ce cărneturi să mănânc Păi, foamea, Mirelo, o să te ierte",
    "275": " Acuma n-ai ce face dacă te-ai spurcat Getuţa n-a mai postit și râvnește, și vorbește, cât de gureșă și veselă, cu gura plină de cârnaţi și de Roberto al ei, plecat de o lună cu afaceri în turneu prin Europa, cică, mă fute de mă rupe, și să vezi ce tip agreabil, distins, la cincizeci și doi de ani, dragă, da’ nu-i dai nici patruzeci Așa ie străinii, finuţo, ei arată bine și bătrâni, păi, îngrijiţi și bine hrăniţi și nu le lipsește nimica Păi, nici nu se pune problema la ei, păi, se joacă cu banii, îţi dai seama, arhitect Cum ce caută aici? Are firmă de construcţii, da, afaceri, și să-și caute nevastă, hi-hi-hi, uite că m-a găsit, și iarăși, italienii, occidentalii, străinii, finuţo, oameni serioși, scuturaţi, civilizaţi, nu ca pârliţii ăștia de români… Mirela-și amintea că-i povestise cândva de fetiţa ei, făcută tot așa, cu un nemernic ca Velicu, c-așa ie Mirelo cu bărbaţii ăștia ai noștri dacă stai în loc de ei, după ce că-s vai de capu’ lor, îţi mai dă și peste bot și se ţine cu nasu’ pă sus, că ie-n drept să te fută fără nici o obligaţie",
    "276": " Ţinuse fetiţa la un leagăn, până ce, într-un târziu, s-au îndurat părinţii ei s-o ia, și până la urmă atât au prins drag de ea, că n-au mai vrut să i-o dea înapoi și-au dat-o la școală acolo, la ei, într-o comună de pe lângă Bacău — Pân’ la trei ani am ţinut-o la leagăn, și să vezi, asta vroiam să-ţi spun… Mai pune-ţi bere, dragă, ce dacă te ameţești? Te culci cu copilu’ aici — Două pahare mi-e de ajuns Mi-e că-mi vine rău… — Ai ajuns rău, Mirelo, tu, care duceai… Ești nemâncată, biata de tine Ce? Ai postit? Vai de capu’ nostru! Ești nebună Vrei să te-mbolnăvești? Te-ai tras, ai slăbit, arăţi rău… — Las’ că nici tu nu ești prea grasă — Da’ nu mi-am pus mintea să postesc, că dădeam în primire… Las’ că mai bine slabă, mă menţin, Roberto mă place așa… Nu ca Roșioara",
    "277": " Ai văzut-o c-au început s-atârne cărnurile pă ea? Oricum, ea e destul de mare faţă de noi Are aproape patruzeci, mi se pare Ce pretenţii să mai ai? — Ce ziceai că vrei să-mi spui? Cu fetiţa ta, dragă, cu leagănu’… — Aha, lasă că-ţi spui io… Se duce la bucătărie și se întoarce cu o farfurie cu fursecuri și una cu prăjiturele cu ciocolată — Ia, finuţo, să ne mai îndulcim puţin existenţa… — Poate-mi dai vreo idee cu ăsta mic Nu cred totuși că i-ar prii la leagăn… — Vezi? Nici io nu te-nvăţ să-l dai, ca să-mi scoţi ochii p-ormă Ia prăjiturele! Ori și din astea ţi-e rău? — Nu, da’ m-am cam dezvăţat, n-am mai mâncat de mult… — Ești o sfântă, Mirelo, nu mai bei, nu mai mănânci… Ce vroiam să spun? Uite, când aveam fata acolo, la leagăn, a venit cineva la mine ca să mă-nveţe ce să fac",
    "278": " M-am codit, n-am vrut, da’ mai apoi m-am căit că n-am ascultat-o pă persoana aia Și-acum mă căiesc, dacă vrei să mă crezi E cel mai bun lucru pentru o femeie în situaţia noastră, ca și pentru copil… S-o ia dracu’, nășico, care cum și ce a învăţat-o? Prea nerăbdătoare-i Mirela, iar Geta, din cale-afară de secretoasă, tace și-l leagănă pe Petrișor, cu privirea căzută pe faţa lui roșie, care molfăie și plescăie din buze E foarte absorbită de legănat, parcă i-ar plăcea să se simtă în pielea Mirelei cu un copil mic, s-o facă mai curând pe treabă în felul ăsta, decât cu Roberto, care uite-l, nu-i, vine și nu mai vine, și totodată i-ar spune și nu i-ar spune Mirelei Parcă s-ar teme, dar cine știe? Poate că ce nu s-a potrivit fetiţei ei o să meargă cu băiatul Mirelei, și nu mai contenește minunându-se ce băiat frumos, zici că-i o pictură, și-ai zice că-l leagănă nu doar cu braţele, ci și cu privirea",
    "279": " — Parcă are ochi albaștri — Uneori bat în verde, spune Mirela Se mai schimbă Are opt luni abia… — Seamănă cu tine Ochii ăștia mari și verzi, și gura, și nasul… — Seamănă cu tac-su — Cu cine? Cu mârlanu’ ăla de Velicu? Fugi de-aici Ăla are faţă de drac Cu ochii ăia bulbucaţi, phhhh… Nu știu ce dracu’ oi fi găsit tu la el Ţi-a făcut-o, Mirelo Ţi se rupe sufletu’ când vezi ce copil frumos și n-ai cu ce, n-ai nici un fel de posibilitate… Las’ că-ţi spun io ce să faci — Da’ spune, dragă, odată, face Mirela cu gura plină, mestecând acum cu nădejde, în credinţă, bogdaproste, Getuţo, cu cârnaţii ăștia Îţi merg la casa sufletului… Dă-i și lui Petrișor puţin, aha, ai văzut că-i place? — Tu n-ai postit, Petrișor? întreabă Geta, îndesându-i bucăţele de cârnat și pâine în gură, jubilând: îi place, oho, ce-i mai place! Petrișor molfăia lacom",
    "280": " E bun cârnaţu’, Petrișor? I-a tocat mămica cu barda… — L-am învăţat să mănânce de toate, absolut orice… Pe cine zici că i-a tocat cu barda? — Pă cârnaţi Ie din carne tocată cu barda, nu cu mașina de tocat D-aia ie așa gustoși Mânca-l-ar nășica de Petrișor scump Ai copil frumos, Mirelo, te doare-n fund de toată lumea Ce-ţi mai trebuie? — C-așa ie, nășico, ce dracu-mi mai trebuie? Fi-mi-ar capu’ și soarta… Nu-mi mai trebuie nimica-nimicuţa Stai că acuma-i sănătos, da’ când l-am avut la creșă… După două săptămâni, a trebuit să-l iau acasă, că era bolnav copt, de-am zis că moare Am stat cu el în spital o lună, cu perfuzii și penicilină, ca să-l pun pe picioare și pe urmă l-am ţinut acasă înc-o lună, după care m-a mâncat în fund să-l dau iar la creșă Am zis că să mă mișc dracului să caut ceva de lucru, că suntem trei guri acuma, și nu-ţi mai spun c-a fost cu un făcut, s-a-mbolnăvit iarăși",
    "281": " Răcește, se umflă-n gât, nu știu ce-or face alea la creșă, că mi-e și frică să-l mai dau, da’ n-am încotro… — Ce dracu’ să facă? Le știu io și p-alea de la creșă, stă toată ziua la ţigări și cafele și lasă copiii neschimbaţi și dezveliţi, vai de mama lor Mie-mi spui? Sunt păţită cu fata… — N-am decât să stau cu el acasă până o mai crește niţel Pă banii cui? Copil mi-a trebuit, nășico, așa-i că mă doare-n cur de toată lumea Brrr, când mă gândesc… — Lasă, nu te mai gândi Mai bea un pahar de bere, mai ia o prăjiturică… — Să ne-ndulcim existenţa, oh, nu mi s-o face dracului rău de la cârnaţii ăștia? Prea am mâncat cu poftă Am o lună de când nu m-am atins de carne Lui Petrișor și lui Mugurel le-am mai dat, da’ io deloc",
    "282": " Carne, lapte, ouă, brânză, deloc Nici pește n-am mâncat când a fost dezlegare la pește N-am avut de unde, nășico, a-ngheţat balta, hi-hi-hi, să vedem, oi muri cu pâine și margarină și marmeladă, fiertură de orez și cartofi?… — Mi-e că nici mult n-ai mai fi avut până să mori Ţi-a dat Velicu sărbători fericite și pule belite, Mirelo, uită-te la tine, c-ai ajuns ca o scoabă Pune mâna să mănânci, că nu-i de glumă, și nu te mai văita ca idioata – nu mai pune la inimă toate răhăţișurile, că cine m-a pus și fi-mi-ar soarta… — Așa am să fac, nășico, da’ dac-ai putea să-mi mai dai niște bani ca să dau drumul la lumină… Tocmai acuma, de sărbători, s-au găsit să mi-o taie… — Oh, Mirelo, ce sărbători… Ai răbdare puţin, până vine Roberto, și-am să-ţi dau și de lumină Azi-mâine trebuie s-apară… — Dacă nu m-aș fi stricat și cu ai mei pentru copilul ăsta… Nu mai vrea s-audă bătrânu’ de mine",
    "283": " Altădată, de sărbători, îmi mai trimitea câte ceva, da’ lasă că nici io… — Nu ţi-am spus fă că te doare-n fund de toată lumea că ai copil? Ai impresia c-am glumit? — Nici io n-am să mor în curu’ lor Să nu-i mai văd, să nu-i mai prind că mă caută Cât am tras io cu copilu’ ăsta… Geta ridică ochii de pe copil și se opri dintr-odată din legănat, ca și cum ar fi scos-o cineva din priză — Te chinui, fă, se chinuie și copilu’ pe lângă tine… Și dacă l-ai da unei familii să-l înfieze? — Asta vroiai să mă-nveţi? Crezi că nu m-am gândit? Să-ţi spun drept, n-aș avea curaj Dacă ar fi la familia aia ca și la creșă? Mai bine aș muri de foame cu el și cu celălalt în casă Nu poţi să știi la ce familie îl dai, cum e familia aia",
    "284": " Aș merge la noroc Și o familie bogată dacă ar fi, nu poţi să știi cum îi îngrijește… — Pot să te trimit la sigur, îţi garantez c-o să încapă pe mâini bune Am o avocată care se ocupă de chestii d-astea, de adopţii Lucrează numai cu străinii, familii pricopsite de francezi, italieni, nemţi… Străinii are condiţii, dragă, ie de alt fason Poţi să ai toată-ncrederea că-i asigură copilului un viitor Nici nu se compară cu ce i-ai oferi tu aici Tu nu vezi că s-a-mpuţit toate treburile și că, pe zi ce trece, se împute mai tare? I-ai face un mare bine copilului și te-ai ușura și tu — Cred că mi-ar fi greu Am prins drag de el, nășico, de ce nu vrei să mă-nţelegi? — Ești proastă? Cine nu te-nţelege? Am zis și io o vorbă, ţi-am dat o idee, Doamne ferește, nu te silește nimeni",
    "285": " Da’ io zic c-ar fi bine să te gândești la ce te-ar aștepta cu doi copii de gât Mă rog, altele are și mai mulţi, da’ vezi bine, finuţo, că nesimţirea-i mare… Și-acuma încă ţi-e ușor c-ai douășcinci de ani, arăţi bine încă, da’ nu te gândi, că timpu’ zboară, se duce dracului, și noi cu el odată… Ca mâine te văd ca Roșioara, falită și borșită și chiaunită de puradeii ăia, de nu s-ar mai uita nici dracu’ la ea Crezi că ei îi e bine dac-o vezi rânjind și umblând de chiaună încolo și-ncoace să bată la toate ușile că n-are ce pune pe masă? Geta se opri pentru câteva clipe Se înfierbântase, gâfâia, dându-se de ceasul morţii s-o înveţe de bine, păi, mă crezi că și acuma-mi mușc mâinile că nu mi-am dat fata s-o înfiez la o familie de străini ca să-i asigur un viitor? Mi-a fost frică, m-am delăsat, am lăsat-o la mama la ţară, la coada vacii, și dac-aș fi ţinut-o aici, tot într-o amărală și-o foame ar fi crescut",
    "286": " Atâta mai trag nădejde, că mi-o ajuta Dumnezeu să-mi aranjez în Italia și s-o iau cu mine acolo, da’ nu poţi să știi cum s-o lega cu Roberto Degeaba zic io că intenţii serioase, că oricând se poate răsuci Știi doar că nu pui bază-n bărbaţi, și d-aia spun că dacă aș fi dat fata atuncea, aș fi pus-o barem pă ea la adăpost Gândește-te bine, fă, Mirelo, că nu te mai întâlnești cu așa ocazie \n20 \n\nNici el și nici ea nu mai aveau să-și amintească în ce zile și-n ce ani se întâlniseră în acel răstimp de patru ani și ceva Fusese primăvara sau toamna, atât, vremea răcoroasă de martie sau de octombrie rămăsese singurul reper al acelui timp calp ce-i separase, lucrând totodată subtil și pe nesimţite ca să-i apropie, pe când își vedea fiecare de viaţa lui de nimic – burniţa și vântul șuierând sincopat printre blocuri, delirând și gesticulând cu o trufie agresivă, ca un beţiv supărat pe lume, răstindu-se la zidurile din plăci de beton afumate, la ferestre și la rufele fluturând în balcoane, și ei doi acolo-n stradă, uneori sub un soare șovăitor, nesigur pe harul lui, ivindu-se în răstimpuri printre nori, ca o rană supurând o lumină rece, acidă, jupuindu-le carnea chipurilor până la os și diluându-le privirile rătăcite peste o lume străină, ostilă, de la o zi la alta, tot mai străină și ostilă… Ea ieșea probabil la alte ore decât el sau stătea mai mult în casă, tot așteptându-l pe Velicu, iar după ce a rupt-o cu Roșioara și cu celelalte, a început probabil să iasă tot mai rar",
    "287": " N-ar fi fost de mirare că se întâlniseră doar de trei-patru ori într-un răstimp de patru ani Dăduseră nas în nas prin zonă, întâmplător, de trei sau patru ori și sporovăiseră preţ de un sfert de oră în mijlocul drumului O știa de la vot, desigur, dar nu mai arăta atât de pusă pe rele cum i se păruse atunci Prima impresie, deh, acum părea cumva aeriană și aproape neroadă și tare dornică de bârfă… De bună seamă că nu-i priau statul în casă, singurătatea, izolarea, supărarea pe lume Era alt gen, și bucuroasă nevoie mare să dea peste Rafael s-o asculte, aparent dezinteresat Până ar fi ajuns la băgatul la urnă, vorba Roșioarei, uite că-i pica bine preludiul schimbului de impresii despre cunoștinţe comune, prietene ori foste prietene de-ale Mirelei, pe care se întâmpla să le știe și el – tovarășe de bârfă de-ale soră-sii, care bineînţeles că trebuiau și ele bârfite",
    "288": " Păi, Roșioara cu copiii ei crescuţi vai de capul lor, care o șantajează de nu-ţi vine să crezi Păi, să-l vezi p-ăla mare cum o ameninţă cu bolovanul că-l aruncă-n televizor dacă nu-i dă bani de discotecă, un mucos de treișpe ani, ziceţi și dumneavoastră, domnu’ Rafael, dacă acuma, la treișpe ani, la care el că te rog io mult de tot să nu mai mă iei cu dumneavoastră și domnu’ Rafael, că mă faci să mă simt nu știu cum, bătrân, ca un moș d-ăla care umblă cu bale la gură după fetișcane ca tine, și ea, râzând, că n-a ajuns chiar așa, ca Roșioara, să se uite la bătrâni pă interes… Amintindu-și și retrăind pas cu pas prima lor întâlnire, Rafael a amuţit N-a mai scos o vorbă de mai bine de un ceas, dinainte să plece de sub duzii ăia de pe baltă, și uite-l cum i s-a răsucit uitătura",
    "289": " Are o uitătură frântă, ruptă-n două, de nebun, de animal care suferă, iar asta pare să-l incite pe Mărgărit, vesel și gureș și îmbiindu-l cu mici, păi, cum să nu-i fie foame după atâta bălăceală? Apa te trage, te suge, îţi zgândăre foamea și setea, hi-hi-hi, păi, bineînţeles că trebuie să mâncăm Câte zile om avea pe pământu’ ăsta, n-o să scăpăm de grija asta În primul rând, mâncarea Să umplem maţu’ Facem ce facem, ne sucim, ne-nvârtim, trebuie să băgăm pe sub nas… Da’ să te mai și bălăcești? Mie-mi spui? Până să mi se agraveze cu plămânii, ce-mi mai plăcea și mie să mă bălăcesc… Toată ziua aș fi stat numai în apă, ca raţa, da’ acuma gata, s-a dus… Era delicată, mă rog, îl complimenta subtil cum că n-ar fi chiar așa bătrân faţă de ea, friptă cum era să se lege de viaţa Roșioarei, care mereu pă interes și care n-ar mai avea mult până să-i dea fiu-său cu bolovanul în cap ca să scoată bani de la ea, și c-o știe ea pe Roșioara ce-i poate pielea încă de pe vremea când lucra la cantină și-i ţinea copiii pe mâncare, și drept răsplată, s-a apucat să umple cartierul cu minciunile și mizeriile alea",
    "290": " El o întrebă care mizerii și ea dădu din mână, adică nu vrea să-și facă sânge rău amintindu-și De șase ani de zile n-am mai intrat în gârlă, în sfârșit, zi câţi mici vrei Uite, fata așteaptă comanda la grătar… Cât să se mai lase rugat? Cu o sorbitură lungă golește jumătate din halbă Berea îi dezleagă limba lui Rafael, că ce bună e și ce sete mi-a fost, prietene, bogdaproste și să fie înaintea la toţi morţii tăi și turnă puţin din halbă peste pietrișul de sub masă Atâţia morţi însetaţi de berea asta ce-i curge pe gât, Rafaele, și uite că-i rugat să și mănânce, Mărgărite, mulţumesc, da’ nu prea le am io cu mâncarea Te rog să mă crezi, deh, dacă insiști atât, ia-mi și mie doi mici, la care Mărgărit insistă iarăși, păi, să nu se ia după el c-a luat numai doi… Să ia mai mulţi, da, păi, la fizicu’ lui nu i-ar ajunge nici pe-o măsea",
    "291": " E ditamai omu’ Rafael, păi, și el a fost așa până să i se agraveze, ba și mai și, a avut nouăzeci de kile, și pe atunci mânca, nu se încurca cu doi mici, și Rafael că bine, bine, ia-mi patru Îi spusese de vreo două ori că a tăiat-o cu Roșioara și cu celelalte, dar lui Rafael îi era limpede că le duce dorul Până și Getuţei, da, cu italianul ei care o tot duce cu vorba, altă proastă A tras nădejde c-o ia ăla, da’ vezi de treabă, că nici în pierdere n-a ieșit O sponsorizează omu’ la greu O plimbă prin toată Europa, deh, că neam de neamul Getuţei nu s-a plimbat atâta… Asta în vreme ce una ca Vasilica trage de amărala ei, cu patru copii și cu bărbatu-său ăla beţiv și puturos, care se uită tot în spinarea ei, o sfrijitură de femeie, de te miri de unde mai e de atâta muncă… Păi, câţi ani să aibă, Rafaele, e destul de tânără, n-are nici treizeci",
    "292": " Are toată viaţa înainte, da, da’ decât așa viaţă, mai bine lipsă Să fie aproape un an de când n-a mai mâncat mici, așa că n-ar fi mare lucru să i se facă rău… Oricum, băiat bun prietenul ăsta al lui de două zile Grijuliu, deh, își dă cu părerea că poate d-aia a amuţit Rafael mai devreme Foamea îţi ia și graiul la o adică Păi, nu te joci Poate să-ţi ia și mâinile, și picioarele, și capu’ și să te-mpingă ușurel-ușurel, pe nesimţite, pe lumea cealaltă… Așa e, prietene, am stabilit doar de cincizeci de ori până acum că trebuie să mâncăm, iar Mărgărit că mai cu seamă pe căldura asta, sărmanul de tine, cine știe de când n-ai mai băgat nimic în gură… De aseară, îi spuse Rafael, iar Mărgărit, grijuliu, păi, cât e de-aseară, și acum e două și ceva, și ce-oi fi mâncat aseară?… Niște eugenii, iar Mărgărit se miră din nou, eugenii zici, păi, în felul ăsta, te distrugi sigur",
    "293": " E sinucidere curată Adevărul e că îi împuia capul cu tot felul de nerozii Uneori o asculta cu un interes și o amabilitate prefăcute Era un om ocupat în definitiv Avea destule treburi și obligaţii faţă de soră-sa, la care stătea fără să-i plătească chirie… Ce mare lucru să-i fi sugerat că se grăbește și că, oricum, nu agreează genul ăsta de conversaţie? Să fi făcut pe mojicul, deh, poate asta ar fi meritat puștoaica aia gureșă, care o întrecea și pe Roșioara în pasiunea ei pentru intrigăraie N-ar fi vrut s-o jignească, dar nici să-i dea apă la moară Replicile lui distrate, într-o doară, aveau menirea de a ocoli bârfele pe care le frecau la sânge musafirele soră-sii și din care se întâmplase, la un moment dat, să afle despre păcatele ei grele ca pământul, învârtoșate și întinse de prietene pe la ușile altor prietene și vecine, ca să știe toată lumea ce a făcut, păi, chiar că și-a vândut sufletul, dacă a fost ea în stare să-și vândă copilul, auzi, păi, ce mamă și ce femeie, o nemernică și-o smintită, și-o ordinară, oh, departe gândul de Rafael",
    "294": " Păi, cui i-ar folosi să se distrugă? Și iarăși râse, păi, foamea ne-a făcut și-o să ne mai facă, și uite-l că-i e bine: s-a înviorat Nici pomeneală să se mai întrebe dacă merită sau nu, cu fumul grătarului gâdilându-i nările și cheful, și forfota pestriţă de pe stradă și de la mese, și cu prietenul ăsta care-i dă să mănânce din bănuţii lui pentru care asuda umblând printre pescari și târguindu-se cu ei cu noaptea-n cap, punându-și la lucru imaginaţia și tupeul, și iar îi spune că are probleme, greutăţi… Păi, ca toată lumea, prietene, da’ știi cum e, că întotdeauna ale tale ţi se par mai mari ca ale altora, și că are o familie grea și că ar vrea să vândă garsoniera în care stă, că nu mai face faţă, pur și simplu, și să cumpere ceva mai ieftin, ca să rămână cu niște bani",
    "295": " Cam asta ar fi soluţia, prietene, ce părere ai? Mărgărit îi spune că o să-i găsească el cumpărător pentru garsonieră, la un preţ convenabil, peste preţul zonei… De vândut, nu-i greu, dar cu cât, în primul rând, asta contează Trebui’ să ţii la preţ, Rafaele, înţelegi? Rafael îi spune că dacă reușește să i-o scoată la șase mii de dolari, să nu creadă că nu i-ar ieși niște bani și lui din tranzacţia asta, niște procente, acolo, ca pentru orice agent imobiliar, dar Mărgărit să nici n-audă, lasă, să fie ei sănătoși, că-i găsește el client și peste șase mii… Nici chiar asta n-ar fi o problemă Mai complicat e unde o să se plece cu nevasta și copiii după ce o să vândă, că-s scumpe al dracului locuinţele în București Și casele la curte, deh, până și dărăpănăturile alea de paiantă, fără apă și gaze, iar la bloc nici nu poţi să te apropii",
    "296": " Cu cinci-șase mii, nu iei mare lucru, și să mai și vrei să rămâi cu niște bani… Trebuie să-ţi aranjezi din timp, să fii prevăzător… Adevărul e c-o urau și-ar fi batjocorit-o la sânge prietenele; era încă un motiv pentru Rafael să evite să intre în amănunte El nu știa dacă ea știe ce i se pune în cârcă și, oricum, nu știa nici că el știe N-ar fi vrut să fie suspectat că ar ști, tocmai pentru a nu fi tentată să i se destăinuie N-ar fi suportat, mă rog, nu vroia să se amestece… Pe jumătate, totuși, își dădea seama că deja era amestecat, luând aminte cum se găsesc destui care să ridice piatra, socotindu-se fără păcat și în drept să judece, și el întorcând capul, făcându-se că nu vede, deh, îi era lehamite să judece-i pe cei care judecă Sunt toţi o apă și-un pământ, chiar și după ce începi să consimţi că ești și tu asemenea lor, plămădit din același amestec noroios, oricât ai vrea să te ţii deoparte ca să nu superi pe nimeni, și mai ales pe fetiţa asta",
    "297": " Făcea pe distratul, pe indiferentul… Oricum, ea părea destul de conștientă de fizicul ei ca s-o lase rece indiferenţa vreunui bărbat Și ce mai bărbat, Rafaele, de aproape patruzeci de ani și părând chiar mai bătrân, cam tăvălit și cam uzat, și bineînţeles că ei nu i-ar fi dat mâna să se mai încurce după tot ce păţise… Ba de unde știi că nu tocmai asta aștepta, să se încurce și s-o facă iarăși… E o strategie, desigur, și Rafael s-a gândit la un moment dat să nu vândă până nu și-ar găsi un loc sigur unde să se mute De o vreme însă, nu mai are răbdare pentru planuri și strategii Să se vadă odată cu banii în mână și să plece înainte să-l dea ăștia în judecată și să-l scoată afară-n stradă Asta-i singura strategie, Mărgărite, poate și locul ăsta nu-mi priește, și dacă l-aș schimba, poate mi-aș schimba și norocul… Ba bine că nu",
    "298": " Mărgărit e de părere că oriunde s-ar duce, în orice loc, fără un cheag de bani, cât de cât, nu te descurci, și mai ales cu o familie după tine Familia-i crucea ta, da, o târâi după tine, n-ai încotro, asta e, n-ar fi suportat ca ea să se scape cu povestea aia care o stigmatizase în ochii lumii și care o cam debilizase, răscolindu-i pornirea de a se confesa oricui s-ar pune la mintea ei Oh, lui Rafael chiar nu-i trebuia Parcă ar fi dat să fugă Să faci pe indiferentul, să dai să fugi de lângă un astfel de specimen pursânge, ar fi fost un semn de boală sau de vocaţie pentru sfinţenie Oricât i s-o fi dus vestea de târfă periculoasă, unsă cu toate alifiile urât mirositoare, și tot n-ai fi rămas indiferent Cine știe ce boală grea îl ţinuse în loc și lăsase să treacă atâta vreme fără să insiste și să se invite la ea, în cuibușorul ei de nebunii, și bineînţeles că ea ar fi acceptat",
    "299": " Îl aștepta, cu gura căscată, ca broasca gata să-l înghită, asta el o știuse din primul moment Se vedea pe ea că primise niște lovituri care o slăbiseră și o ameţiseră poate mai mult decât pe Roșioara și pe celelalte, pe care degeaba le căina și le plângea de milă, că rezistau mai bine decât ea Rafael, la rându-i, se dădea de ceasul morţii să-i plângă de milă, luând aminte cât de slabă de înger și slabă de minte și, totodată, simţind nevoia să se dezvinovăţească: doar că se știau din vedere, se întâlneau din an în Paști, la colţul blocului, ca să schimbe trei bârfe… Pare căzut pe gânduri Rafael, dacă nu cumva o fi amuţit iarăși pentru un ceas sau mai mult Ba uite-l dezmeticindu-se după două minute și că toţi avem o cruce, prietene, pe care n-ar trebui s-o târâm, cum spui Adică să nu fie crucea aia ca o piatră de moară atârnată de gât sau ca un biloi de fier legat cu lanţul de picior",
    "300": " Să nu fie până într-atât de grea și pe urmă că-i nevăzută crucea aia, da’ nu trebuie neapărat să însemne o familie ori o mamă bătrână, paralizată la pat, ori un copil infirm… Păi, nici n-a pretins altceva Mărgărit, bineînţeles că-i nevăzută, dar Rafael altceva a vrut să spună, și anume că-n nevolnicia și, nemernicia, și-n păcătoșenia lui, omul vede o cruce grea, care-l strivește, în grijile și-n necazurile care se ţin de el și se zbate să scape de ele, trăgând nădejde că, într-o bună zi, va fi liniștit și împăcat și fericit pe lumea asta, fără să-și dea seama că, din se zbate mai tare, din aia se împotmolește mai mult N-ai cum să scapi, decât poate odată cu viaţa În ce-l privește pe Mărgărit, astea-s niște vorbe bune să te ameţească de cap, Rafaele, ce contează că-i văzută sau nevăzută crucea? Așa se spune, o cruce, dar indiferent cum i-ar spune, Rafael n-ar avea cum să știe și nimeni nu știe cât se chinuie el cu maică-sa paralizată la pat, că d-aia a băgat și nevastă-sa divorţ, că n-a vrut s-o ducă pe maică-sa la azil și și-a sacrificat familia ca s-o îngrijească, și-n afară de asta, cât l-a mai chinuit boala lui de plămâni, care a făcut din el o umbră de om, și cât și-a mai chinuit viaţa muncind în turnătorie, în dogoarea cuptorului… Crucea asta, sau cum i-o spune, numai el o știe",
    "301": " Degeaba ar povesti oricui, că tot n-ar înţelege și n-ar ști în veci cât de greu, la care Rafael, că dacă vrei într-adevăr să mă asculţi și să mă crezi, este într-adevăr o cruce, și crucea aia ești tu D-aia spun că-i nevăzută și d-aia îţi este atât de greu Crucea-i în om și-i chiar omul, și orice ar povesti omul despre el însuși nu se compară și nu poate întrece greutatea crucii \n21 \n\nCând s-au întâlnit a treia sau a patra oară, ea i s-a confesat că și-ar dori foarte mult să plece în străinătate Păi, cum naiba, își punea mari nădejdi în chestia asta În Italia, da, îi povestise ei Getuţa că-n Italia îţi găsești mai ușor de lucru decât în alte părţi Să muncești la negru, bineînţeles, în restaurante, la spălat vase, la spălat pe jos sau la spălat closete",
    "302": " Nu-i e greu și nici rușine Acolo munca-i plătită, da, muncești pe bani adevăraţi Nu ca aici, pe bonuri de masă și tichete de tramvai de fapt, ba de multe ori nici pe-atât… Fetiţa asta habar n-are pe ce pământ calcă Se-ncurcă în amăgeli de doi lei Bani adevăraţi, deh, Rafael iarăși întorcea capul și se făcea că nu vede Îţi vine să plângi Îi stătea plânsul în gât, simţindu-se la fel de slab de înger ca ea Poate la fel de slab la minte Ar fi fost, desigur, de plâns să se pună la mintea ei Într-un târziu, ar fi ajuns să înţeleagă, poate, că plânsul ăla i-a deschis ochii O iluzie și o amăgeală era și mila lui Ţi-e milă de cine? Fetiţa, femeiușca asta de douăzeci și ceva de ani… Ar fi mâncat-o de vie, mă rog, i-ar fi făcut un bine",
    "303": " Ar fi avut de profitat unul de pe urma altuia Oricum, ei doi aveau multe să-și spună Ea se uita la el ca la unul care o înţelege și-i dispus s-o ajute Cu un sfat barem, ar fi fost binevenit, și ce-i veni lui atunci s-o întrebe de copii, chiar așa, cu copiii ce-o să facă dacă pleacă afară la muncă? Parcă a auzit că are doi… Da, doi, minţi ea fără să clipească Dacă nu cumva, în mintea ei, rămăseseră tot doi, după ce scăpase de cel mic în felul ăla de care ar fi vrut să uite… S-o fi simţit cât de cât la adăpost în iluzia asta, pe care i-o împărtășea și lui, aidoma plecatului afară la muncă: pe cel mic i-l ţine taică-său la ţară Pe cel mare îl are aici, da’ n-ar fi nici o problemă să-l lase și pe el în grija părinţilor",
    "304": " Măcar de-ar găsi de lucru afară, să vină cu bani din care să poată să le asigure copiilor… Visele sărăciei care fac legea și-n cvartalele astea de blocuri afumate: copiii, casa, să ai ce pune pe masă, iar în rest, nu-ţi mai trebuie decât să ai pe cineva lângă tine care să te asculte cum o asculta el pe ea, să te încurajeze și să-ţi dea apă la moară… Care fetiţă? Gândea ca o femeie în toată firea, hârășită de viaţă, deloc slabă la minte Nu de sfaturi avea ea nevoie, ci doar s-o aprobi și s-o încurajezi, păi, bineînţeles că-i o manevră deșteaptă și să nici nu stea pe gânduri O vede destul de destupată ca să-și dea seama că aici nu mai are cum să se mai amelioreze treaba, vezi bine, de la o zi la alta, e tot mai greu… Se agăţa de plecatul afară, vezi, așa cum oricine se agaţă de un bărbat sau de o femeie, de un copil care să te mute de la umbră la soare, de o slujbă care să-ţi asigure o pensie… Acel instinct al supravieţuirii care poate că lui chiar îi lipsește",
    "305": " Lui Mărgărit îi e limpede, altminteri, că omul ăsta habar n-are pe ce pământ calcă Oricum, vorbește ca și singur Nu-i pasă dacă e înţeles sau barem ascultat După ce mai devreme l-a văzut amuţind aproape un ceas, uite-l acum că nu se mai poate opri Mărgărit se uită la el ca prostit, cu buzele ţuguiate, încremenit parcă în pornirea de a-l întrerupe ca să-l contrazică — Piedica și greutatea, crucea, se află în om Omul e, de fapt, crucea pe care o duce El trebuie să ia aminte la el însuși ca să poată duce crucea Nu s-o târâie Deja o târâie când începe să se plângă că-i e greu, când se văicărește sau își muncește mintea cu tot felul de planuri și strategii, care pasămite l-ar scăpa de greutate Omul se tot amăgește că într-o bună zi s-ar vedea scăpat de greutate, de cruce, de el însuși adică",
    "306": " El nu vrea să știe, se face că uită că doar în mormânt se eliberează cu adevărat, când ar rămâne din el doar crucea de la cap, ca un semn și o amintire… Mărgărit îl vede că s-a înfierbântat în ultimul hal, și de la ce? Doar că i-a spus să aibă grijă cu casa, că are o familie, o cruce pe care s-o târâie ori s-o ducă după el, ce mai contează? El e atent la vorbe și se împiedică de vorbe ca nerodul, când moartea-i cât capra pă capul nostru Auzi ce-l frământă pă el, tot filozofii de doi bani Cică omul, da’ mai dă-l dracului de om, că până la urmă-și merită soarta — N-ar trebui ca omul să se amăgească făcându-și griji Greutăţile care-l apasă, fie că le duce ori le târâie, fie că le păcălește ori le ocolește, sunt totuna",
    "307": " — Ba dac-ai sta nepăsător Dacă n-ai fi în stare să te lupţi, atuncea ce s-ar alege? Rafael nu-l aude pe Mărgărit Habar n-are, de cât l-a bătut soarele-n cap până i s-au uscat creierii Degeaba dă Mărgărit iarăși să-l întrerupă, amintindu-i că doar el, Rafael, l-a rugat să-l ajute să-i găsească clienţi pentru amărâta aia de garsonieră… Rafael o ţine pe a lui, pe același ton vindicativ, de răfuială, că omul ar trebui să rămână neclintit în faţa grijilor și a greutăţilor de tot felul, pentru că omu-i o cruce… Peste vreo trei luni, s-a întâmplat s-o întâlnească iarăși Și faţă de ea ar fi făcut pe înţeleptul Mai c-ar fi sfătuit-o să se smerească, să ia aminte la căile care i se deschid, și uite că ea tot cu plecatul afară, plină de fandoseli și abureli de doi bani Nu se putu stăpâni să n-o întrebe ce ar rezolva plecând",
    "308": " Ce-și închipuie că o așteaptă acolo? Câinii cu covrigi i-au prins alţii, care s-au trezit mai de dimineaţă decât ea Ce ne e dat, dragă, asta e Ascultă-mă, sunt ca tatăl tău; puteam să-ţi fiu tată dacă te-aș fi făcut la cinșpe-șaișpe ani… N-avem încotro, trebuie să primim cu braţele deschise ce ni se dă Și nu-ţi face probleme, și acolo unde vrei tu să pleci ca să faci bani sunt oameni Ca și aici Păi, cum dracu’, și la balamuc, și la pușcărie sunt oameni Peste tot unde sunt oameni se poate trăi Se poate și muri la o adică De foame, de boală, de glonţ, călcat de mașină E același drac și afară, și aici Dacă ar fi să-ţi dau un sfat, uite ce e… Rahat Ea deja nu-l mai asculta Se vedea pe faţa ei",
    "309": " Pur și simplu, n-avea nevoie de sfaturi Degeaba se înăsprea tonul lui explicându-i că-i extrem de periculos, draga mea, în primu’ rând pentru o femeie Nu știi pe mâna cui încapi ca să-ţi blestemi zilele Nu-ţi spun mai mult, știi și tu, oi fi auzit cum e cu fetele astea vândute și cumpărate ca să fie scoase la produs Nu-i mare lucru să pici în așa ceva, mai ales dacă n-ai ceva sigur acolo O relaţie, o rudă, un prieten… Păi, Geta cu italianu’ ei, deh, sunteţi certate, nu știam… Da’ și dacă te-ai împăca, fii sigură că nici atunci Vezi bine că și Getuţa mai mult pe-aici își face veacu’ Dacă și-ar fi găsit de lucru acolo ceva rentabil, fii sigură c-ar fi ţinut cu dinţii N-ai mai fi văzut-o că freacă menta pe aici Așa că Geta… Se întrerupse, amintindu-și că-i trecuse câte ceva pe la urechi despre Geta, cum o ajutase cu copilul să-l dea, pentru ca mai apoi s-o arate și ea cu degetul, ca celelalte, uimită și scârbită, ca și cum n-ar fi avut habar",
    "310": " I-ar fi spus și asta, deh, să aibă grijă cu cine se amestecă, să ia aminte la tot felul de ispite care o încolţesc, dar poate că nu i-ar fi picat deloc bine și, oricum, n-avea nevoie de sfaturi Nici ea și nici alţii, mă rog, Mărgărit îl vede ca pe un popă la slujbă în biserică, de vreme ce de vreo zece minute o ţine tot așa Păi, d-aia am venit noi în bodega asta, prietene, mai ia o pauză?! Chiar ia Uite-l cum se oprește brusc, amintindu-și că a fost întrebat, deh, păi, de ce să-i fi cerut ajutor lui Mărgărit? D-aia prietene, cineva care să te ajute se ivește la tot pasul, da’ poate că mi-a fost drag de tine acolo pe gârlă și mi-e bine cu tine și aici Cred că asta a fost de fapt Nicidecum că aș fi fost din cale-afară de disperat că m-ar azvârli cineva afară din ghetoul ăla răpănos",
    "311": " Asta-i un fleac, un pretext care să umple golul dintre noi în definitiv Adică io te-am văzut dornic să m-ajuţi și d-aia Ce mai, ce s-o mai lungească – astea erau prietenele ei, de care se și dezisese de altfel Practic, n-ar mai fi avut cu cine să se ajute, s-o pună la cale cu plecatul afară la muncă Ce-ar putea face de una singură? Unde să pleci câine surd la vânătoare, draga mea? Una-două te pomenești cu-n glonţ în cap Ce-ai crezut, fetiţo, că-i ca și cum te-ai duce la mama și la tata la ţară? După capu’ meu, io unu’ aș zice să te gândești bine la ce ai avea de făcut aici, să te descurci cât de cât… Aia e, că toţi sar să te ajute cu sfaturi, da’ mai departe nu se știe Păi, bineînţeles că Mărgărit e dispus să-l ajute – așa să-ţi ajute Dumnezeu, Mărgărite, da-n afară de asta, Rafael ar trebui să înţeleagă că să-ţi vinzi casa și să rămâi în aer, să nu-ţi pese unde te duci, nu-i nicidecum un fleac ori un pretext… Trebui’ să ai grijă, și el, c-am înţeles, Mărgărite, știi bine că io-s om de-nţeles și-mi pare bine că m-ai simţit aproape de sufletul tău și io pe tine la fel, măcar că la început m-ai văzut ca un dușman care n-aș fi avut altă treabă decât să-ţi dau peste cap aranjamentele cu pescarii și-ai scos cuţitu’ să-mi iei beregata",
    "312": " Poate c-ar fi trebuit să te las să mă crestezi niţel cu briciu’ ăla dacă-n felu’ ăsta ţi-aș fi câștigat încrederea… Păi, uite ce e, draga mea, n-am nici un interes… Dacă ţi s-a părut cumva că vreau să te fut, să știi că nu-mi stă capul, iar surâsul ei pervers-inocent parcă i-ar fi spus că nici o problemă, indiferent la ce i-ar sta capul, pe ea n-o afectează cu nimic, uite ce e, am o vârstă, la o adică aș putea să-ţi fiu tată, mă rog, orice te-aș sfătui, tot ce știi faci, mă rog, tot e bine că mă-ntrebi… Cum adică ce să faci? Și iarăși c-o vede fată deșteaptă, destupată, cât să-i mai repete chestia asta până să vadă că într-adevăr, îi merge mintea? Lua aminte curioasă și mai degrabă pofticioasă, iar el că să facă totuși ceva folositor vieţii ei, cum ar fi, bunăoară, să se mărite",
    "313": " Dintr-odată i se tăie pofta, tresări și se schimbă la faţă, ca și cum ar fi pălmuit-o Se răsti: cu cine dracu’ să mă mărit?! Chestia asta i-a pus capac În ruptul capului n-ar fi crezut că ar jigni-o în așa hal, dragostea mea, ce idiot am putut să fiu, și tu, atât de slabă de înger și trufașă în draci… Păi, în felul ăsta se alinta, adică ei nu-i trebuie, când de fapt așteaptă cu gura căscată, ca broasca, să-i pice și să-i intre… Păi, cu cine dracu’, Doamne iartă-mă, dacă nu cu un creștin de bărbat? Păi, de bună seamă că nu-i ceea ce pare, ba-ntotdeauna-i așa, și uite că Mărgărit îi spune verde-n faţă c-a scos briceagul ăla fiindcă i s-a făcut frică văzându-l că se școală de pe iarbă și se răstește cu uitătura aia zbanghie și ca scăpat de la ocnă cu căpăţâna aia rasă, dar mai apoi s-a căit, i-a părut rău și a venit să intre-n vorbă cu el",
    "314": " Păi, nu e vorbă, că și de curios a venit, să vadă ce fel de om e, și până la urmă a văzut, da’ uite că nu poate să-nţeleagă niște treburi… Privirea lui Rafael ridicându-se din fundul halbei, îl întrerupe, și să mai ia două halbe, dacă vrea, și un pachet de ţigări dacă mai are bani, și Mărgărit deja a luat-o din loc Nu mai aude să ia ţigări ieftine, cele mai ieftine de care are la bar Repetă, derutat-precipitat, un creștin de bărbat, și pe urmă că-n nici un caz nu s-ar pune problema c-ar duce lipsă de pretendenţi – o drese în felul ăsta Să n-o supere, dragostea mea, să n-o sperie tocmai acum, când a-nceput și i s-a făcut, oh, pulsa, exploda, te rog, și uite că rugămintea-i fu ascultată, complimentul îi pică bine și-i zgândări dorinţa de a se confesa, iar de-acum o asculta și o pândea, sorbind-o laolaltă cu confesiunea ei piezișă, alunecoasă, ţâfnoasă, cum că-i sătulă",
    "315": " Cât de pornită, dragostea mea, câtă ură, ea, una, nu așteaptă chiar nimic de la bărbaţi Aha, asta e, dă-i dracului de bărbaţi, dacă tu nu… Nu ţi-i bagă nimeni pe gât, iar ea că vrea să zică de bărbaţii ăștia de aici, din România… Aha Adică, înc-ar mai fi ceva de capul străinilor? Sunt buni ca bărbaţi ori în alte privinţe? Și ea că dacă o face adică, păi, exact cum a spus, în nici un caz n-o s-o facă pe tichete de tramvai sau de bonuri de masă Mi se pare corect, draga mea, și iarăși o complimentă cu un surâs precaut, adică și munca, și treaba aia cu băgatu’ la urnă sunt tot de nimic aici, nu merită, și uite-l pe Mărgărit al meu c-a adus ţigări din cele mai scumpe, Camel, în sfârșit, n-ar fi trebuit, ţi-am spus doar, la care el că nu-ţi face griji că mă bagi la cheltuială c-un pachet de ţigări, și oricum nu mă pricep, că n-am fumat niciodată",
    "316": " Nici când mi-ar fi permis plămânii, așa că vezi că degeaba zice doctorii, mă rog, se poate spune și așa, dar ea n-a vrut să spună numaidecât asta Nu ie ea d-alea care, mă rog, și el că, Doamne ferește, nici nu s-a gândit la așa ceva Om fi noi mai slobozi la gură, da’ asta nu înseamnă că… Noi nu suntem ca puștii ăștia care au scos nasul acuma, de copii, cu atâta pornografie și curvăsărie, noi am copilărit și ne-am mâncat tinereţea în alte vremuri, la care ea preciză că, de fapt, s-a gândit la căsătorie când a spus că-i sătulă de bărbaţii de-aici, iar Rafael insinuă, chiar atât de sătulă? Cu câtă poftă pufăie acum din ţigară, gândindu-se că s-ar fi vrut sătul de fumat N-a mai fumat de aseară și-ar mânca de vie ţigara, până într-atât încât i se face iar să-l dăscălească pe Mărgărit cu ce spunea el că zice doctorii, deh, cu boala lui de plămâni, de asta i-a mai rămas să se lege, explicându-i pe îndelete că boala și necazul, și răul se cuibăresc în om și lucrează în așa fel, că-l fac pe om să-i vadă pricina în afara lui, în ţigară, bunăoară, care de bună seamă că-i un rău, dar un rău atras și chemat de răul din om, de patima și păcatul care sapă și de ispita care te ţine legat de ele, și Mărgărit, nu te supăra că te întreb, ai fost cumva preot ori călugăr la viaţa ta? Prea te văd chitit pă chestiile astea… Ei, asta-i acum! Stătea acolo ca și legat, ţintuit locului, nu se mai putea dezlipi de curul ei, dragostea mea, patima și păcatul, te-aș fi mâncat de vie ca să te simt cum miști în mine să mă saturi, să-mi dai curajul vieţii, dragostea mea, să-mi dai viaţă",
    "317": " Simţeam cum se scurge viaţa din mine, iar în rest, vorbe, vorbe de clacă: aluzia lui că-i sătulă, c-ar fi mâncat la bărbaţi pe săturate, până i s-ar fi aplecat, era, desigur, prea subtilă pentru ea Degeaba că s-a săturat, că n-arăta deloc sătulă, și nu-i ardea de aluzii deștepte, de cât de pornită era pe bărbaţii de-aici, care după ce că-s faliţi în ultimul hal, nu se uită nici în oglindă, ce mai, te dezgustă Ai dreptate, draga mea, ce dracu’ mai pot să zic? Și iarăși că, după ce că nu se uită-n oglindă să vadă ce-i de capu’ lor, mai sunt și plini de pretenţii și se ţin cu nasu’ pe sus, mă rog, Rafael surâdea strâmb și înghiţea cu noduri, uitându-se la ea și văzând-o goală în oglinda fierbinţelii lui, și s-ar fi putut gândi că-i cel mai frumos lucru pe care l-a văzut vreodată: ea pășind peste ţeasta lui, pântecele supt și pubisul ei semeţ, înalt, agresiv, la fel ca pomeţii și chipul ei, și la fel de sfidător ca privirea ochilor albaștri, și-i era limpede aluzia, păi, n-are decât să se uite-n oglindă ca să vadă câte parale face și, totodată, să-i vadă și pe bărbaţii ăia fatali la care o trimite, faliţi, frumoși ca dracu’, mitocani, mârlani, iresponsabili, cretini și puși pe rele, drept pentru care ea, una, chiar nu vede rostul, păi, dacă e să-și mănânce amarul pe-aici, prin ţara asta de rahat, încă și mai rău i-ar fi măritată, păi, asta-i trebuie ei acuma? Un soţ și-un bărbat care s-o ţină din scurt, care să n-o lase să plece afară, la muncă, dacă i s-ar ivi ocazia? A văzut ea cum e și măritată, e mâncată… Ba tocmai pentru că era mâncată, lui îi era limpede că abia așteaptă, friptă, după un bărbat care să-i schimbe viaţa până într-atât că n-ar mai fi contat dacă-n bine sau în rău, și iarăși o vedea pășind peste capul lui și peste pieptul lui și lăsându-se pe vine deasupra lui, răscrăcărându-se și adulmecându-l ca și cum ar fi dat să-l înghită, și el, la rându-i, adulmecându-i gesturile, formele; de un ceas stăteau faţă-n faţă în picioare, în mijlocul drumului, apropiindu-se imperceptibil până să se atingă și până ea păru să-i împărtășească halucinaţia pe cale de a se înfăptui",
    "318": " De astă dată nu se mai grăbea și întorcea capul nu ca să nu vadă, ci tocmai pentru a vedea, iar mila și plânsul deveniseră altceva Se vedea pe ea și sub ea, se vedea cu ea mână-n mână și iar o vedea deasupra lui și dădea ochii peste cap spre cerul vaginului, pe care ea și-l ţinea și și-l desfăcea oferindu-i-l între două degete, arătând un semn al victoriei întors pe dos \n22 \n\nAruncă o privire peste titluri E de opoziţie, deh, privirea, îngreunată de deznădejde Cât ne-om mai lupta cu demonii deznădejdii oploșiţi în oasele noastre? Toată viaţa… Altceva mai bun n-am avea de făcut… E din alea cu Revoluţia furată și lovitura de stat, cu jos Iliescu și jos feseneul Combate restauraţia comunistă… Întreabă-te a cui e, de fapt, deznădejdea A diavolului! Scutură-te! Capul sus, capul sus… Ai căzut, ridică-te! Ai păcătuit, pocăiește-te! Și tot așa… Bineînţeles că revista-i pe gustul lui Rafael, revoltat și veșnic nemulţumit",
    "319": " Se regăseau după opt luni și după o Revoluţie cam debilă Ea nu zguduise lumea până într-atât încât să-l scape de Școala Specială nr 2 Chestia asta îl râcâia pe suflet, mai cu seamă revăzându-l pe Milică pe care, uite, l-a dus mintea să-și aranjeze ceva mai acătării Au mers pe jos mai multe staţii de tramvai, cu namila aia de câine după ei Milică nu-l învăţase să meargă cu tramvaiul și nici nu intenţiona Ghiocel are un fel de fobie a locurilor strâmte și aglomerate… Mă rog, nu se grăbeau Rafael lucrase azi-noapte, iar Milică îi spusese că trebuie să ajungă la slujbă după zece Noua lui slujbă îi lăsa desigur destul timp pentru astfel de distracţii Plimbări lungi cu câinele prin piaţă și pe străzi, pe jos, măcar că făcea figuri că-i ocupat… Rafael își aminti că și la școală se plângea în vremea din urmă, fără să dea deloc în brânci… Păi, nu se compară ce făcea atunci cu ce face acum",
    "320": " E de alt fason… — Cum ai reușit să-ţi găsești chestia asta, Milică tată? — Am văzut un anunţ într-un ziar Am dat probă de lucru Am scris niște articole… Au și acum nevoie de redactori Poţi să vii să încerci Ce zici? Nu zicea nimic Rafael Nu îndrăznea Iarăși îi lăsa gura apă Cât s-a mai frământat să scape de școală, și uite acum… Garsoniera lui Milică era la etajul șase, la capătul unui palier lung, cufundat în penumbră și întuneric muced, străbătut de mirosuri amestecate, de prăjeli și varză fiartă Milică îi povestise odată că stătuse aici la un bătrân care îl luase în spaţiu și-i făcuse viză de flotant, și el îl slugărise, și-l îngrijise ca pe taică-său, vreme de doi ani, până murise Se alesese cu buletin de București și cu garsoniera asta Stătuse în ea cu câteva femei, dintre care ultima fusese probabil aia care-l dăduse peste cap până într-atât ca să plece de nebun din școală",
    "321": " Nu e vorbă că și Rafael îl sfătuise să plece-n lume s-o caute, și uite că-l sfătuise bine După cum vedea Rafael, treburile se aranjaseră cum nu s-ar fi putut mai bine Femeia care-l aștepta pe Milică să vină cu câinele de la plimbare și cu târguielile i se prezentă Teodorescu Sabina… Așa carevasăzică… Rafael parcă ar fi răsuflat ușurat: bine că i s-a întors omului femeia acasă; Milică nu se putu abţine să nu adauge cu o mândrie abia reţinută, soţia mea… Să-ţi trăiască, Milică-tată Cu femeia asta i-a mâncat minţile la școală – Rafael îi reţinuse numele În sfârșit, Milică s-a îndurat să i-o arate A lăsat deoparte gelozia, luat desigur de valul bucuriei revederii Poate că pe bună dreptate fusese el așa de suspicios Cine știe ce-i poate pielea blondei ăsteia? Ce specimen de lux, rasat, ce animal superb… Cât de mult semăna cu câinele! La fel de suplă și de bine proporţionată, cu musculatura vascularizată și definită aproape ca la un bărbat",
    "322": " Era desculţă, în blugi mulaţi pe fese și pe coapse și într-un maiou roșu, din care-i ieșeau umerii și braţele puternice, de gimnastă, și prin care i se vedeau sânii mici, pieptul aplatizat, de animal care mai mult umblă, aleargă și muncește decât să alăpteze… Și-n privinţa femeilor s-ar fi potrivit la gusturi cu Milică Îi venea din nou apă-n gură Câinele, de fapt, semăna cu ea Preluase alura celei care-l hrănea și strălucirea părului scurt, chiar dacă al ei era auriu și bătând spre roșu, ca blana unui animal trăgându-și vitalitatea din lumină Se mișca iute și cu îndemânare în spaţiul strâmt dintre bucătărie și măsuţa din cameră, pe care îngrămădea sticle, pahare, cești, farfurii cu biscuiţi Nu se așezase la masă cu ei, nepăsându-i, poate, că și-ar jigni musafirul Asta e, n-are nici ea timp, e la fel de ocupată ca bărbatu-său, dacă nu cumva i-o fi frică să nu-i zgândăre boala, gelozia aia urâtă… Rafael o vedea prin ușa întredeschisă, în faţa aragazului, amestecând într-o cratiţă mare, și câinele scâncind și frecându-se de coapsa ei ca un copil răsfăţat peste măsură",
    "323": " Se împingea în ea nerăbdător și parcă se grăbea spunându-i să sufle-n foc, să facă ce-o face și să-i termine mai repede mâncarea Îl împingea și-l înghiontea și ea cu genunchiul și lăsându-se cu fundul pe capul sau pe spinarea lui, dând parcă să se așeze pe un scaun Se juca, râdea, și dintr-odată se întoarse, îi propti talpa-n piept și-l împinse cu o forţă nebănuită, doborându-l Câinele protestă, mârâind gros, și-i sări cu labele pe umeri Ea lăsă din nou cratiţa și-l apucă de labe cu amândouă mâinile și-l răsturnă peste pragul ușii, izbindu-l cu spinarea de picioarele măsuţei Rafael parcă ar fi pândit, cu gura întredeschisă și cu ceașca de cafea ridicată-n aer Parcă ar fi stat pe picior de fugă Nu e glumă, deh, să te lupţi cu animalul ăsta… Ăsta da sport, și berea vărsându-se din pahare și o sticlă căzând de pe masă, prinsă din zbor de Milică, Ghiocel, fi-ţi-ar căpăţâna a dracului de javră băloasă… Culcat! Culcat! Culcat! Unde naiba să se mai culce? Poate doar în patul cu așternuturile răvășite",
    "324": " Ghiocel mârâia sub masă cu fălcile odihnindu-se pe pantofii lui Rafael — Spune-i să se culce mai încolo Ziceai că-i ascultător… — Nu-ţi fie frică Nu-ţi face nimic Se joacă Îi place să se joace E o javră jucăușă… — E adolescent, are doar un an, explică Sabina Se adresă apoi lui bărbatu-său: și nu-l mai face javră Știi că nu-mi place Ghiocel părea să înţeleagă tot ce se vorbea despre el Cu un aer spășit, ieși de sub masă și se ridică iarăși cu labele pe umerii stăpânei, care-i luase apărarea Gâfâia, schelălăia, lingându-i tâmpla cu limba mare și roșie picurând de bale într-un sărut prelung, pulsând de-o senzualitate îndatorată Un soţ giugiulindu-și consoarta ocupată cu gătitul, inspirând drăgăstos și pofticios mireasma bucatelor Atâta că din cale-afară de nerăbdător, nestăpânit, lacom, javră băloasă, însă tonul ei era diferit de al lui Milică",
    "325": " Îl alinta pătimașă, în timp ce ochii lui Rafael fugeau de pe pagina de revistă cu articolul semnat de Emilian Teodorescu despre venirea minerilor la București, devastările și hăituiala de pe străzi a cetăţenilor pașnici, autobuzele incendiate ale poliţiei în Piaţa Universităţii și atacul de la Televiziune, regizate de Securitatea sereistă, în spiritul democraţiei originale a lui Iliescu… Se joacă javra, se face că o mușcă Jucăuș al dracului Ghiocel Acuma-l vezi că-i înfige colţii în jugulară Caninii ăia groși ca pe deget, crescuţi din menghina puternică a fălcilor, ar composta carnea și ar sfărâma clavicula și oasele vertebrelor ca pe niște vreascuri Îl certa, râdea, îl întărâta, javră băloasă, m-ai umplut de bale, vrei să mă muști, ai? Io-ţi dau să mănânci și tu mă muști?! Se răsuci și-l aruncă peste umăr ca într-o figură de judo, proiectându-l lângă măsuţă, și dacă domnul Iliescu le-a mulţumit minerilor, într-un discurs urmărit cu sufletul la gură de o ţară întreagă, fiindcă au făcut ordine în oraș și în piaţă și au plantat flori în faţa Teatrului Naţional după ce au devastat corturile greviștilor foamei, pe care i-au bătut și i-au schingiuit și i-au trimis cu dubele la Jilava, unde unii dintre ei au fost uciși în bătaie, lesne putem să ne dăm seama ce ne așteaptă și de ce e în stare actuala putere neocomunistă, aleasă de popor prin vot liber… Citea, trăgând cu ochiul la câinele tăvălindu-se peste pragul ușii",
    "326": " Căzuse ca din pod, pe burtă sau pe spate, iar la greutatea și la gabaritul lui, n-ar fi de mirare să-și fi rupt ceva Trebuie că s-au zdruncinat măruntaiele în el de Doamne ferește după cum se vaită, de ţi se rupe inima L-a pedepsit… I-a administrat o corecţie aspră doamna Sabina Îl educă și se și distrează totodată Ce distracţie idioată Să întărâţi ditamai animalul în spaţiul ăsta strâmt, bucătăria de unu jumate pe doi, în care abia te învârţi, și camera de trei pe trei, aglomerată cu șifonier și pat, și fotolii… Rafael se uita în jurul lui, strângând sticla de bere în mână ca pe un obiect inutil, ca și cum n-ar fi știut ce-ar putea face cu ea… Păi, în caz de nevoie, s-o spargă în ţeasta lui Ghiocel E înghesuiala dracului aici și Milică strigând la câine să nu mai latre, să lase gălăgia, și Ghiocel conformându-se, lungit pe prag, scâncind și rânjind colţii, mârâind înfundat",
    "327": " Parcă s-ar fi dezvinovăţit Adevărul e că n-are nici o vină… — Lasă-l, mami, nu-l mai întărâta O să te muște — Atâta-i trebuie! replică Sabina, întărâtată și ea — Fir-aș al dracului, mami, pufni Milică într-un avânt moralizator masochist Ce tâmpit pot să fiu! N-am să pricep vreodată ce plăcere ai să te pui la mintea unui biet animal Ie păcat de Dumnezeu să ne batem joc Atâta balamuc, pentru ce? Ca să-ţi satisfaci o manie proastă Și parcă tot dinadins o faci Mă vezi că vreau să discut cinci minute liniștit cu băiatu’ ăsta? Cinci minute și plecăm Vă lăsăm să vă hârjoniţi până vă umpleţi de sânge Aţi înnebunit?! Ce dracu’ aveţi?! Strigase Își ieșise din fire, iar ea parcă și-ar fi schimbat privirea — Mi-e că tu ai înnebunit Ce ai de strigi? Chiar ești prost?! Nu-l vezi că-i e foame? D-aia nu te mai înţelegi cu el",
    "328": " Nu mai are răbdare să se facă mâncarea Tot tu strici Trebuia să-l mai plimbi niţel până termin mâncarea Te-ai grăbit să vii repede acasă cu el… Milică surâse forţat, străduindu-se să aplaneze — Dă-l dracului de animal, mami Îi ajunge o oră cât l-am plimbat Îl mai scot o oră diseară și mi se pare rezonabil Mai am și alte treburi, mami… Tăcu După o pauză de zece secunde, parcă se rupse ceva în el și iar începu să strige M-am săturat de câinele ăsta Să nu-l mai aud, că-i crăp ţeasta cu toporul!… Mă duc și-i dau drumu-n stradă, să se ducă dracului în pizda mă-sii de unde a venit Mi-a mâncat zilele… — Nu-l mai înjura! Animalu-i animal, când îi e foame, nu te mai înţelegi cu el… N-are rost să-l înjuri… — Adică, numai tu ai dreptul să-l înjuri? Râse iarăși nervos, încercând să se calmeze",
    "329": " Io să nu-l înjur, că se pune pă el și dă în turbare, ai? Își flutură palma prin faţa ochilor, în semn că a încheiat subiectul Nu mai așteaptă nici un răspuns de la nevastă-sa Se întoarse spre Rafael: — Zici că-ţi place? — Cum să nu Ai o soţie la fel de bătăioasă ca Ghiocel Ești bine apărat din toate părţile… — Ziceam de articol… — Aha Băi, animalule… Scuză-mă… Asta n-am dat de ea până acum în articol — Am pus-o în alt articol Nu-l iert — Dacă-ţi închipui că de iertarea ta ar avea el nevoie… Îl iubește poporul, Milică-tată Latri și mârii la lună și la stele Îl iubește o ţară, e alesul pe viaţă, el cu ai lui… Nu se sperie ăștia de unu’ ca tine Până la urmă, ai să înveţi și tu limba lor, limba câinilor, ca să te înţelegi cu ei",
    "330": " Cu asta ai să te alegi din toată povestea… — Cu ce să m-aleg? Nu înţeleg — Ai să latri și ai să mârâi până or să-ţi facă și ţie o mică porţioară din porţia lor — Îmi pare rău dacă așa mă știi tu pe mine Chiar ai crede că aș pune botu’? — Nu știu Cine poate ști? Rafael schimbă vorba Oricum, ești dibaci Tocmai citeam aici, auzi, e de nu se poate, și Milică, numai ochi și urechi, salivând precum Ghiocel! — Te rog din suflet, mami, nu-l mai zgândări Câinele ăsta mi-a scos peri albi — Cine-l zgândăre? Acuma-i pun mâncarea la răcit și să-l vezi că se liniștește — Ce-mi place! jubila Rafael, scuturând capul peste revistă Ghiocel se ridicase pe labele din faţă pe pervazul ferestrei bucătăriei și lătra la cratiţa aburindă cu fiertură de orez cu oase",
    "331": " Se întindea să ajungă la ea, lungind gâtul și patinând pe ciment cu labele din spate Ai fi zis că vrea să sară pe geam și se zguduiau pereţii de lătrăturile lui… Îmi place la nebunie, e bestial, e trăsnet, combate la sânge… Cică feseneul și Iliescu au câștigat alegerile cu peste optzeci de procente și tot nu se simt îndeajuns de iubiţi Tot nu se simt în siguranţă Ei doresc o adeziune unanimă, la fel ca Ceaușescu… Bravo, Milică-tată! O minoritate de câteva mii de contestatari ai regimului, câţi mai rămăseseră după alegeri în Piaţa Universităţii… Păi, le e frică, bă, mie-mi spui!? Păi, la câte mânării au făcut… Dacă n-ar fi câștigat? Păi, cum să nu câștige? I-a prostit, le-a băgat mâncare pe piaţă… La ce te mai miri? Așa-i românu’, să mănânce bine și să se cace gros Așa-i, Rafaele, curvă hoaţă",
    "332": " Curvă proastă, Milică-tată, prostimea… Bine zis: cică o minoritate infimă, în care au văzut un pericol major și o ameninţare făţișă, drept pentru care au stârpit-o Efectiv au stârpit-o Acestea sunt, așadar, metodele de lucru ale democraţiei originale, metode de sorginte fascistă, puse în aplicare de puterea neocomunistă Incitarea la violenţă a populaţiei civile Minerii pe de o parte, braţul înarmat al clasei muncitoare, iar pe de alta, scutierii, trupele antiteroriste având drept misiune instituirea terorii, și provocatorii Securităţii sereiste, care au dat foc la autobuze și au pornit atacul asupra Televiziunii, pentru a motiva masacrul… Rafael citea răspicat, cu intonaţie ostentativă Incrimina plin de satisfacţie, iar satisfacţia lui părea să se proiecteze pe faţa lui Milică, ascultându-și frazele sorbite, la rându-i, din ochi de nevastă-sa Ea asculta stând în picioare, rezemată de ușorul ușii, în timp ce câinele încerca zadarnic să-i atragă atenţia, schelălăind la cratiţă",
    "333": " Nimic n-ar fi distras-o din momentul acela de răgaz, rezervat adoraţiei senine Bătăile, schingiuirile, arestările, crimele, abuzurile de tot felul, disimulate în măsuri pentru apărarea instituţiilor statului de drept democratic… Bravo, Milică-tată, și asta-mi place: tânăra noastră democraţie originală a pășit cu dreptul în Europa… Excelent! Halal de nevastă-ta cu așa om lângă ea N-aș fi crezut să te ducă mintea… Păi, de ce? Păi, după cum bănănăiai tu prin școală, după cum ne frecam amândoi pe lângă turma de orfani oligofreni… În fine, bine că ai scăpat de acolo Bine că ţi s-a deschis capul, auzi, cică la doar șase luni de la revolta românilor, deturnată și acaparată în folosul lor de către cei care au tras pe acest popor și l-au supt vreme de patruzeci și cinci de ani, până le-a venit acru-n gură, și tot nu li s-a aplecat… Asta chiar e bună, Milică-tată, are mai multe înţelesuri",
    "334": " Ar fi trebuit să li se facă greaţă, să vomite, să se pocăiască, s-o apuce pe calea bisericii… Îmbuibaţii, deh, Milică-tată, ăștia nu se satură cu una, cu două… La șase luni, da, de la Revoluţie, Piaţa Universităţii, a devenit o Piaţă Tien An Men, botezată cu sângele eroilor martirizaţi în numele unei libertăţi, care au mâncat-o porcii Păcat, păcat de sângele vărsat! După dictatura Ceaușescu, dictatura Iliescu își arată colţii \n23 \n\nEra învăţată, călită-tăvălită, mai trecuse ea prin faze din astea, păi, când scăpase de cretinu’ ăla de Ticuţă care-o lăsase pe linoleu’ gol cu Mugurel, ce vremuri, ce mai vremuri… De bine, de rău, acuma avea un pat, avea pe ce să pună capul, dar n-ar fi avut cum să uite că tot în vremurile alea cumpărase patul ăsta, din salariul de la cantina concentraţilor Astea fuseseră vremurile, și bune și rele deopotrivă",
    "335": " Norocul ei că apucase să-și cumpere pat, mobilă, frigider și televizorul ăla alb-negru, că de-acum n-ar mai fi avut cu ce Avea acum unde să doarmă, dar cu doi copii în loc de unul, iar de două săptămâni a pus pe liber televizorul și se trezește la lumina lumânării ca să-l îmbrace pe Mugurel să-l trimită la școală… Ba nu te gândi, Mirelo, că-i mai greu decât în vremurile alea când munceai la cantină Te dai de ceasul morţii să faci rost de bani ca să plătești curentul, păi, tot de la nășica, pe când s-o întoarce Roberto, dacă nu i s-o face și ăluia de ducă, la fel ca lui Ticuţă ori Velicu, fir-ar sămânţa lor de bărbaţi, și să nu uite, când o da ochii cu nășica, să se hotărască pentru un răspuns cu bâzdâgania asta de copil, Mirelo, cică nu te silește nimeni, da’ la o adică ești încolţită",
    "336": " După ce se-ntorcea Mugurel de la școală, îi dădea să mănânce și-l îmbrăca bine ca să iasă afară cu sania, iar în urma lui pleca și ea cu Moș Ajunul prin cartier, cu Petrișor în braţe Le lua la rând, după cum știa că le găsește acasă și după cum se știa dorită Vecine, prietene, cunoștinţe… Pe nășica o amâna până ar fi fost sigură că a venit Roberto Ajungea acasă nu așa târziu, dar pe întuneric, și se apuca să prăjească niște carne din porcul moldovenilor Getuţei, la lumina lumânării pâlpâind într-un pahar și cu Petrișor alături, pe masa din bucătărie, înfofolit într-o pătură din care-i ieșea doar nasul Bâjbâia cu furculiţa după bucăţile de carne din tigaie și le îndesa în gură fierbinţi, aproape s-o ardă, și întingea cu dumicaţi de pâine în grăsimea sfârâindă, pândind când se trezește copilul, să-i dea și lui să mănânce",
    "337": " Ce bine să ai un suflet lângă tine care să-ţi dea curaj, Mirelo, un tovarăș de întins în tigaie Numai să ai și ce să pui în tigaie… Nășica, Mirelo, vorbele Getei parcă-i sunau ca o ameninţare, păi, să se gândească bine, că nu se mai întâlnește cu așa ocazie… Ba bine că nu, Mirelo, ea nu-i făcută să se gândească, ci doar să mănânce Pentru asta e făcută Să bage-n ea, să mestece, să umple stomacul cu carne de la părinţii Getuţei, nășica și prietena ei, cea mai bună dintre toate câte le-a avut vreodată, și nu se mai satură Foamea asta rea dă cu tine de pământ; mirosul și gustul cărnii, sfârâiala din tigaie, risipind gândurile și gonindu-le unde nu ţi-ai dori, delirul și durerea că s-a întâmplat ce n-ar fi trebuit să se întâmple, și n-ai decât să-ţi spui că așa a vrut Dumnezeu și știe El mai bine și decât tine și decât oricine ce trebuie și ce nu trebuie",
    "338": " Retrăia parcă seara aia când se încurcase cu Velicu, tot în bucătăria asta și tot cu carne prăjită-n tigaie Pulpa aia de porc din cantina concentraţilor, Mirelo, parc-a trecut o sută de ani de atunci Nu umblai cu Moș Ajunul pe la prietene ca să-ţi dea să mănânci, ba tocmai că tu le dădeai lor… Aburul și mirosul prăjelii tremurau în pâlpâiala lumânării pe pereţi Petrișor înfofolit pe masă, era un boţ și un ghem de umbre din care creștea trupul alb și slab al lui Velicu, oasele împungând pielea, părul roșcat de pe piept și aura de păr roșu din jurul sexului congestionat, agresiv, ca un ţipăt de luptă victorios, care numaidecât se transformă în geamăt și plâns I se păruse prea slab Lung și slăbănog, ţânţăros, etalându-și parcă slăbiciunea, neputinţa când termina numaidecât Trebuie că asta i-a plăcut la el, Mirelo, văzându-l cât de repede devine neajutorat și are nevoie să fie mângâiat și consolat într-un anume fel, fără să i-o arăţi, iar tu parcă ai fi izbutit să-i fii pe plac și d-aia îl trăgea aţa aici",
    "339": " De fiecare dată când îl aștepta și el nu mai apărea câte o săptămână întreagă, își amintea de seara aia când se întorsese de la cantină și-l găsise la ușă: era lumină încă, vară, în august, și ea, înfierbântată cum era atunci, mereu în priză, mereu în mișcare, la cantină și pe drum, și acasă, și pe urmă cu cocoșelul ei împieliţat cu mașina la plimbare și doar că aţipea câteva ceasuri pe noapte și iar o lua de la capăt, temându-se că, dacă ar zăbovi prea mult într-un loc, s-ar rupe vraja… Fusese o vrajă și un vis Șirul gândurilor se rupea când venea Mugurel de afară de la sanie Îi mânca sufletul copilul ăsta Înfometat și înfrigurat, și smiorcăindu-se în draci că n-are lumină să-și facă lecţiile Smiorcăielile o apăsau în capul pieptului și-i luau tot aerul Simţea că se sufocă, iar Mugurel îi simţea slăbiciunea și se smiorcăia și mai tare, pornit parcă s-o ucidă",
    "340": " Știa că are putere asupra ei și-i plăcea s-o chinuie O ameninţa cu lasă că te zic io lu’ tataie că mă ţii pe-ntuneric să nu pot să-mi fac lecţiile și să vezi ce-o să-ţi facă tataie… Se punea la mintea lui și se lua în gură cu el, păi, nu vedea că pe tac-su mare îl doare-n fund, că n-a mai dat de un an pe aici să-i întrebe de sănătate? Nu mai poate el că stai pe-ntuneric Din partea lui tataie, poţi să stai și afară-n ger’ și Mugurel că d-aia nu mai vine tataie, las’ că știu io, că ai făcut copil, da’ las’ că te zic și-o să vezi ce-o să zică tataie, o să te bată și o să te-njure ca să te-nveţi minte O să vină el, o să vină, o să-ţi arate el ţie, striga Mugurel îndârjit, înrăit, pătimaș, împărtășind totodată nădejdea Mirelei că, într-o bună zi, s-or pomeni cu bătrânul la ușă, să le dea bani de lumină și de toate câte le-ar trebui… Altminteri, se certa cu Mugurel ca și cu un soţ",
    "341": " Îl lua în serios, deh, un copil de opt ani, uneori se simţea ajunsă la capătul răbdării Nu mai rezista, ce mai, copilul ăsta o terorizează Dacă de-acum, dar când s-o face de douăzeci? Și mai are unul de opt luni, cu care nu știe ce să se mai facă; să se gândească, să se frământe, să-i dea un răspuns nășicăi Cu două zile până-n Crăciun, s-a dus la biserică să se spovedească și să se împărtășească A podidit-o plânsul lângă preot, spunându-i că a mâncat cârnaţi cu o săptămână până să se termine postul A uitat, da, s-a lăsat ispitită și pe urmă n-a mai fost în stare să-și ţină pofta-n frâu, de hăituită ce-i de sărăcie și de necazuri, și-i singură și străină pe lumea asta în care nimeni nu-i întinde o mână de ajutor și-i e frică, și are doi copii pe care n-are cu ce, e disperată și nu știe încotro s-o ia",
    "342": " Ar fi vrut să ceară un sfat, cu gândul ăsta venise, părinte, și-n clipa următoare i se luă glasul Și auzul i se luă Din tot ce-i spunea preotul nu auzi decât un Dumnezeu mare și bun, iubitor, care nu ne pedepsește, ci ne iubește… Avea o voce care i se părea foarte familiară și care-i spunea lucruri deja cunoscute Presimţea că lucrurile acelea avea să le audă toată viaţa S-a dus la Geta a doua zi de Crăciun să-i ceară bani, și puţin pătrunsă de gândul că nașă-sa o ispitise cu cârnaţi, Mirelo, altminteri nu-i chiar așa mare păcat ce bagi în gură… Nu-i un Dumnezeu pedepsitor, ci unul iubitor, și poate că, după cum se spune, mai mare păcat o fi ce scoţi pe gură, vorbele pătimașe ieșite din inimă, și pe lângă ele, furia și deznădejdea, și frica, așa cum se jelea în inima ei că moare de foame cu copiii în casă, străină și părăsită în această Vale a Plângerii, pierzându-și credinţa într-unul bunul Dumnezeu, iubitorul",
    "343": " Tocmai că Dumnezeu a trimis-o la nășica și a picat iarăși bine Getei îi venise Roberto și îi umpluse masa cu de toate, din care a căpătat și Mirela I-a dat și bani nășica pentru lumină, să nu facă Revelionul pe întuneric, și bani să le ia câte ceva la copii, să simtă și ei că-i sărbătoare, așa încât s-a simţit cumva datoare să-i spună că da, s-a gândit zilele astea și i se pare bun sfatul pe care i l-a dat în privinţa lui Petrișor Altceva n-ar avea de făcut… Cum ar face să dea de avocata aia de care i-a spus? La care Geta că nici o problemă dacă te-ai hotărât Da, s-a hotărât, întări Mirela, dând să-și alunge îndoielile, copiii, deh, copilul, cui i-ar mai păsa când ești încolţită și ţi se pare?… Oare chiar i se pare sau chiar asta e? E cu spatele la zid și n-are încotro, iar Getuţa că o s-o sune ea pe avocata aia să-i spună, și bine, nășico, mulţumesc, mulţumesc pentru tot, sărbători fericite, te las cu Roberto, să ai parte de el și să-ţi ajute Dumnezeu… Mulţumită Getei a cumpărat și brad",
    "344": " Mugurel a atârnat în el beteală și instalaţia cu beculeţe și câteva bomboane de pom învelite în poleială colorată, legate cu aţă Se vedea dând ocol bradului cu Petrișor în braţe, rememorând o scenă de felul ăsta dintr-un film american pe care-l văzuse la televizorul ei alb-negru în ziua când îi dăduseră drumul la curent Cu trei zile până-n Revelion i-au luat sigiliul de pe contor, și din nou s-a gândit la Getuţa, că mulţumită ei, iar la trei zile după Revelion, din nou a trebuit să se gândească, fiindcă s-a pomenit la ușă cu doamna avocată Era o femeie trecută, de o vârstă incertă, cu părul coafat înfoiat, vopsit morcoviu, și o faţă cenușie, cu trăsături pulsânde, părând să se schimbe de la o clipă la alta Avea o haină lungă de blană ruginie, de vulpe sau de lup, și o geantă diplomat din piele ciocolatie, pe care și-o puse pe genunchi când se așeză pe fotoliu",
    "345": " — Dezbrăcaţi-vă, îi spuse Mirela O să vă încălziţi… Ea doar se descheie la haină și-i ceru o scrumieră pe care o puse pe geantă Prinse să pufăie dintr-o ţigară cu filtru alb, scoasă dintr-o tabacheră aurită, pe care o înfipse într-un ţigaret scurt, din lemn Râdea la Petrișor, ţinut de maică-sa cu faţa la ea, ca la fotograf și parcă îndemnându-l să zâmbească, să ia o mină veselă și binevoitoare, și copilul chiar asta făcea Gângurea la doamna avocată, venită special pentru el Trăsăturile și surâsul buzelor ei groase păreau să se spulbere odată cu fumul, în timp ce întreba, parcă într-o doară, ca și cum ar fi conversat să-și treacă timpul, ce vârstă are Petrișor, ce mănâncă, dacă l-a înţărcat, și pe urmă, tot în treacăt, din ce trăiește, ce surse de venit are, că soţ a înţeles că nu are Poate unde prea se văitase în vremea din urmă în stânga și-n dreapta, cui se nimerise, Mirela avea o reţinere să-i povestească cât de greu se descurcă",
    "346": " — Credeam că v-a spus Geta — Doamna Timuc Georgeta, să-nţeleg că la ea te referi? — Da — N-am apucat să vorbesc personal cu ea I-a lăsat un mesaj secretarei, cu numele tău și adresa și că ai vrea să găsești o familie, că ai un copil în întreţinere… — Am doi O fi uitat doamna Timuc Avocata trase chiștocul din ţigaret și-l strivi în scrumieră Se foi puţin, trăgându-și mâinile din mânecile hainei, care rămase întoarsă pe dos, cu căptușeala de satin la vedere și învelind fotoliul ca o husă Se încălzise și avea de stat aici ceva mai mult decât crezuse Trebuiau puse la punct niște amănunte — N-am știut că ai doi copii Celălalt unde e? Pot să-l văd? Nu mai conversa într-o doară Își schimbase tonul Se vedea că înregistrează meticulos ce-i spunea Mirela",
    "347": " — Trebuie să apară și celălalt E la școală E în clasa a doua — E mare… O să ne fie mai greu decât cu ăsta mic O să dureze ceva să-i găsim și lui o familie — Nu, pe cel mare nu vreau să-l dau Numai p-ăsta — Am înţeles, mai bine Cu ăsta mic o să meargă ușor Puse geanta jos, rezemată de fotoliu, și-i făcu semn Mirelei să i-l dea pe Petrișor Îl lăsă pe spate pe braţul ei și-l apăsă cu arătătorul pe bărbie, făcându-l să gângurească, și râdea și ea din toată inima Avea chef de joacă doamna avocată, și totodată ai fi zis că-l probează, și cum îl cheamă, aha, Petrică, Petrișor, să-l pupe tanti pe el că prea-i frumos Îi găsește tanti, o să-i găsim… Ridică privirea spre Mirela: — Să nu ne grăbim totuși",
    "348": " Să facem o treabă bună — Să nu ne grăbim, o aprobă Mirela prompt Cum spuneţi dumneavoastră, doamnă Din partea ei, să fi durat cât de mult Ar fi amânat la nesfârșit după îndoiala ce începuse s-o încerce Se simţea deja împinsă de la spate pe un drum pe care pașii o duceau parcă fără voia ei N-ar fi vrut să ajungă vreodată la capătul acelui drum — Prea e frumos copilul ăsta ca să nu merite… Ia-l, ţine-l, să nu-i suflu fumu-n nas Oftă; o osteniseră joaca și râsul cu copilul Aprinse altă ţigară Să aerisești după ce plec V-am afumat Tu fumezi? — Asta mi-ar mai trebui Să mai dau banii și pe ţigări… — Foarte bine că nu fumezi Ce slujbă zici că ai, că n-am reţinut? Cum câștigi? — Nu-mi prea permit cu copilul ăsta, doamnă… Nu-i priește la creșă",
    "349": " Trebuie să stau toată ziua cu el Îmi ocupă tot timpul Și dacă mi-aș găsi de lucru, cu un salariu tot nu aș ieși la capăt cu amândoi D-aia am zis și-am hotărât când mi-a spus Geta că dumneavoastră mi-aţi putea aranja… — Oh, nu se poate! izbucni avocata, smucind geanta și trântind-o la loc pe genunchi Așa ceva nu se poate, repetă gâtuită de indignare Scoase din geantă o agendă, o răsfoi și notă ceva în ea Extrase apoi dintre file două bancnote de o sută de dolari și i le întinse Mirelei Să ai cu ce să te descurci până om rezolva-o, și iar răsfoi agenda, până dădu de un calendar pe care socoti cu pixul, da, am să te caut eu, să zicem, peste vreo două luni Pe întâi martie, da, pică într-o miercuri Dacă intervine ceva între timp, dai telefon și-mi lași mesaj la secretară",
    "350": " Ţine aici Îi dădu o carte de vizită cu adresă și numere de telefax și Petronela Ghiţescu, consilier juridic la Ministerul Educaţiei și Învăţământului — Și-n două luni se rezolvă, doamna Petronela? Faţa ei cenușie plutea în fum de ţigară, deformându-se parcă și gata să se destrame — O să dureze ceva mai mult Ce, te grăbești? Trei luni cel mult, până găsim o familie care să prezinte garanţii solide Și pe urmă formalităţile, care ar fi cam tot trei luni Ţi-am spus că n-are rost să ne grăbim Să facem o treabă bună Important e să fim hotărâte Trebuie că doamna Petronela o simţise că-i cam îndoită, și uite că, prin felul cum vorbea și se purta, îi risipea îndoielile Îi dăduse bani, ca să nu mai ducă lipsă de ce ar fi avut nevoie până peste două luni, când s-ar fi văzut din nou, și vorbea în numele amândurora",
    "351": " Colaborau, da, deveniseră asociate Mirela chiar era hotărâtă de-acum să facă tot ce i s-ar fi spus pentru a fi pe placul avocatei \n24 \n\nMăcar că Mărgărit stătea pe picior de plecare, să ajungă acasă să-i facă toaleta maică-sii, se lungiseră iarăși la sporovăială, umblând pe străzi și mutându-se din local în local Rafael știa, se familiarizase cu problemele lui Mărgărit Maică-sa, deh, oricum se mozolește toată până spre prânz, când ajunge el, de obicei, acasă Trecuse de mult de prânz Se însera Și-ţi închipui, pe căldura asta, s-o speli și s-o schimbi ca pe un bebeluș… Un bebeluș ar fi floare la ureche Un morman de cărnuri vinete și veștede, de nouăzeci de kile, de-i iese sufletul pe toate părţile O legumă, deh, da’ are stomacu’ bun Se hrănește, mănâncă, e voinică… Poftește, bagă-n ea de toate",
    "352": " Ie cum ie mai rău: nu-și permite să angajeze o femeie să aibă grijă de ea, da’ nici să stea cu ea toată ziua acasă N-are încotro, trebuie să umble încolo și-ncoace să producă un ban Păi, cum dracu’, Rafaele, am stabilit doar că trebuie să mâncăm Indiferent! Păi, și când om ajunge să ne căcăm pe noi, să ne spele alţii la cur, și atuncea trebuie Păi, nu doar ca să produci Mai ieși și să te mai aerisești Îmbini utilu’ cu plăcutu’, ca să zic așa Ai înnebuni să stai toată ziua lângă ea ca s-o ţii de povești Să-i faci conversaţie, înţelegi, atâta bucurie i-a mai rămas, sărăcuţa de ea, și dac-ai ști cât de sucită și de mofturoasă, de nu poţi să-i intri-n voie… N-ai ce să-i faci, așa-s bătrânii, mai rău ca copiii, iar Rafael că știe și el cum e la copii, se mai pricepe, că a lucrat… Era rândul lui Mărgărit să nu-l audă",
    "353": " Păi, mă-sa, sărăcuţa, ar mânca de toate, tot ce mișcă, da’ nici ea nu știe ce vrea Numai ce-o auzi că dă comandă serioasă: din kilu’ ăla de carne să-i facă mărgăritaru’ mamii nește chefteluţe marinate și nește sărmăluţe-n foi de viţă… Cu smântânică Ba nu, cu iaurt, că-i mai ieftin și trebe să facem economii Tot din economii te-am crescut mărgăritaru’ mamii, la care Rafael hi-hi-hi, mie-mi spui? Economiile și foamea ne-a făcut așa mari și frumoși și pe noi, și pe copiii noștri, și pe părinţii noștri… Cică du-te tu, mărgăritaru’ mamii, și ia un borcănel de iaurt, și-ar mai merge și-o ciorbiţă de perișoare, și-un strop de musaca, în crăticioara aia mică, din trei cartofi doar Tot din carnea aia, mămico, o facem pă treabă Dintr-un kil de carne, gătim felurite feluri, ca la recepţie la ambasadă, da’ ce te faci că după ce-i duci tava la pat cu toate bunătăţurile alea, odată o vezi că strâmbă din nas și se mohorăște, de-ţi vine să turbezi, nu alta",
    "354": " Ardei umpluţi, cică asta a vrut de fapt, mărgăritaru’ mamii, uite pă mâna cui am nimerit, să nu-mi tihnească la o vreme de bătrâneţe, băiatu’ mieu, mai sclerozat decât mine, mărgăritaru’ mamii Nu mai recunoaște în ruptu’ capului ce a comandat – barem doi ardeiași umpluţi i-ar fi poftit sufleţelu’ de la mărgăritaru’ mamii și apucă-te iarăși, mărgăritaru’ mamii, de bucătărit, de te prinde două noaptea cu capu-n aragaz, și cât de stresat și tracasat, da’ poţi să zici ceva? Mămica lui E mai rău ca un copil Unui copil poate nu i-ai suporta și nici n-ar fi bine că l-ai învăţa cu nărav, da’ vezi bine că cu bătrâna-i altă treabă Te gândești că mâine-poimâine moare și-ai să-i duci doru’, și-o să te roadă viermele vinovăţiei la maţe că n-ai făcut tot ce ţi-ar fi stat în putinţă, Rafaele, e o cruce Am ajuns iar la vorba noastră",
    "355": " D-aia îmi place mie dă tine, că te frământă chestiile astea… D-aia te-am întrebat dac-oi fi fost preot ori călugăr… Ba bine că nu N-a avut de-a face cu preoţia ori călugăria Am lucrat în mai multe părţi, da’ cel mai mult într-o școală-orfelinat, pedagog, d-aia încercam să-ţi spun că știu cum e cu copiii… Ajunseseră pe terasa unui local improvizat într-o baracă de tablă, într-un parc răsfirându-și aleile printre boscheţi și pajiști împrejurul unei bălţi, alta decât cea de pe care plecaseră la vremea prânzului Plecaseră de pe balta Văcăreștilor și, după un ocol cu popasuri dese, ajunseseră pe înserat pe balta IOR-ului Sunt sumedenie de lacuri și bălţi prin zonă, cu localuri de toată mâna împrejurul lor, pe care n-ar fi terminat să le viziteze toată vara dacă și-ar fi pus mintea, și, oricum, Mărgărit n-ar fi dispus de atâţia bani Unde mai pui că se grăbea, deh, un tip ocupat, responsabil, cu niște obligaţii ce s-ar fi cuvenit să-l ţină cât de cât din scurt… Ba uite-l că nu s-ar mai fi dezlipit de masa asta și de Rafael",
    "356": " Îi căzuse capul puţin într-o parte și privirea i se îngustase, dar plin de snagă altminteri Se ţinea bine după vreo zece-douășpe halbe de bere împănate cu câteva cinzeci de rom, cât turnase în el de la prânz încoace Înţepat, întărâtat, hotărât să-și facă treaba până la capăt Mă-sa – asta ar fi treaba lui, pe care s-ar zice c-o evită Se cam fofilează margăritaru’ mamii, iar pe de altă parte, Rafael e să-l pui la rană El dintotdeauna s-a priceput să asculte necazurile altora în timp ce povestește despre ale lui, deși nu-i nici el în firea lui Păi, nu se pune el cu un profesionist de talia lui Mărgărit, prietene, păi, bineînţeles că trebuie să mâncăm, da’ după câte văd, mai cu seamă băutura – asta-i baza Mărgărit încuviinţă râzând – nu se poate operaţie fără anestezie; ţi se lasă durerea la inimă când tai în carne vie… Îţi explic când mă-ntorc",
    "357": " Îi spuse să-l aștepte puţin Fusese chemat la o masă de la celălalt capăt al parcelei terasei, ocupată de trei inși Vorbea acum cu ei stând în picioare și sprijinindu-se cu pumnii în marginea mesei După un minut, se îndreptă tresărind, ferindu-se, parcă, de o lovitură, și începu să-și frământe pumnii în buzunarele adânci ale șortului din material de camuflaj Rafael umbla printr-o ceaţă a memoriei, încercând să lege imaginea lui Mărgărit frământându-și pumnii în buzunare de o întâmplare pe care nu și-o mai amintea Gândul i se împleticea printre mesele terasei și se înălţa peste parcul cufundat în beznă și-n ţârâit de greieri și peste bulevardul Titan din stânga, trasat de luminile lunecânde ale farurilor mașinilor Feţele celor de la mese păreau să se întoarcă și să se aplece, ferindu-se din calea gândului său care se dizolva, totodată, în lumina neoanelor dimpreună cu întâmplări de tot felul",
    "358": " Tot ce-și mai amintea era c-ar fi trebuit să ţină minte acele întâmplări, și uite că le pierduse și le risipise odată cu zilele vieţii lui Când îl mai văzuse foindu-și pumnii în buzunare și lungind gâtul ca o găină speriată? Nu reușea să distingă prin zarva de la mese ce dracu-i spuneau tipii ăia trei Se vedea totuși că-l ameninţă Era unu’ blond, mic și rotofei, cu un lanţ gros din zale de aur lăfăindu-se peste cămașa înflorată, iar ceilalţi doi păreau tată și fiu, după asemănare și după diferenţa de vârstă Aveau figuri fumurii de soboli, fără bărbii, cu boturi ţuguiate și păr negru scurt, cu luciu șoricesc, și se agitau și-și înteţeau ameninţările ridicând glasurile, așa încât Rafael reuși să audă cum îl pomeneau tot mai des pe unul Zizi, care o să-ţi arate el, Mărgărite, să nu-ţi faci impresia greșită c-o să se mai lase prostit ca data trecută… Care el a zis că ești om, da’ nu",
    "359": " O zdreanţă, Mărgărite, asta ești, o zdreanţă de om! Și iarăși: ţi-arată el, ai să vezi, dacă nu te-o face dă spital, să mă scuipi! Așteptau, desigur, să apară și Zizi, să-și rezolve treburile cu Mărgărit Sobolul cel tânăr ţinea mobilul la ureche și dădea din cap, aprobându-l, de bună seamă, pe Zizi și ţinându-l la curent cu negocierile, cu felul cum reacţiona Mărgărit la mesajele lui Nu era totuși Mărgărit atât de spășit cum și-ar fi dorit cei trei Măcar că speriat și derutat, îi înfrunta, revoltat – el nu mai are nici o datorie la Zizi, și Zizi știe asta și ar trebui să știe și ei că i-a dat toţi banii, până la ultimu’ sfanţ… Cinci sute de parai, da, plus dobânda de o sută, cum au stabilit din capul locului La termen, da, ca la bancă Mărgărit s-a achitat Blondul sări atunci de pe scaun și ţopăi, în jurul lui ca un hopa-mitică, preţ de câteva secunde, și-i șterse o pălmuţă",
    "360": " Mărgărit încasă cu stoicism și tăcu, lăsând capul în piept, ca și cum n-ar mai fi avut nimic de spus Rafael îl văzu de-acum convins și învins și, în sfârșit, se urni de la masă Păi, să vină în ajutorul tovarășului aflat la ananghie Deja își făcea reproșuri ca n-a intervenit mai devreme După cât se lipise de Mărgărit de o săptămână, se simţea dator și aproape vinovat, și uite-l cum se duce, clătinându-se ca bătut de vânt, făcându-și loc printre mesele înghesuite una-n alta și înciorchinate de lume Se împiedică de un scaun, gata să cadă grămadă pe masa unora Până să ajungă, Mărgărit o mai încasă De la sobolul bătrân de astă dată – un jab lansat cu gestul unui aruncător de disc de undeva de sub coapsă, pe lângă care ce-i dăduse blondul fusese o mângâiere Mărgărit se cutremură ca electrocutat, se îndoi și se ghemui cu capul între braţe",
    "361": " Îi curgea sânge din nas, dar în pofida durerii și a umilinţei, rămăsese ţeapăn în loc Încăpăţânat ca un catâr ca să-și apere dreptatea, poate și unde-l simţea pe Rafael în coastă, gata să-l susţină, și uite-l deja cum protestează plin de năduf: ce-aveţi, bă, cu el?! ’Ţi-ai dracului de jegoși! L-aţi văzut mai pricăjit și v-aţi pus cu bătuta pă el?! Ai?! Zbiera de parc-ar fi scos foc pe gură Toţi de la mese îl măsurau cu priviri îngrijorate, mai puţin cei cărora le erau adresate zbieretele lui – nepăsători, sastisiţi câteșitrei, și parcă i-ar fi făcut semn să plece, să-și vadă de treabă, să nu-și mai bage nasul în problemele lor cu Mărgărit Idiotu’ și perversu’ ăsta de Mărgărit, preciză apăsat blondul, iar sobolul tânăr că lasă-l dracului, tată, îţi faci păcate cu tebecistu’ ăsta Ăsta-i om să dai în el? Acuma-l vezi că dă ochii peste cap, și blondul tot așa: lasă-l că știe el ce face; n-are decât să se spele pe cap cu Zizi",
    "362": " Noi i-am spus, să nu zică mâine-poimâine că nu i-am spus… Se calmaseră, deh, nu mai aveau nimic cu tebecistu’ de Mărgărit Îi dăduseră două palme și gata Trebuie că și Zizi le spunea același lucru Cu mobilul la ureche și atent la indicaţiile lui Zizi, sobolul cel tânăr scutură din mână, făcându-i semn lui Rafael să elibereze terenul, să cânte la altă masă, vede doar că aici nu-i dorit Boturile alungite ale celor doi soboli, mișcându-se tot mai încet și încleindu-se în lumina gălbejită a neoanelor, parcă i-ar fi spus și ele să plece Mărgărit parcă ar fi vrut să le facă pe plac, trăgându-l pe Rafael de mână spre masa lor, și hai să plătim halbele alea și să mergem Iar i se făcuse de mă-sa, sărmana, de-o jumătate de zi îl așteaptă s-o spele și s-o hrănească, oh, hai Rafaele",
    "363": " Lasă-i dracului p-ăștia Nu-i nevoie să te bagi; mă descurc io și singur… Îl trăgea de mână cam fără convingere, și Rafael tot fără convingere împotrivindu-se, pornit pasămite să se bată pentru obrazul și onoarea terfelite și sângele curs, și Mărgărit suflându-și nasul și ștergându-și mucii și sângele cu dosul palmei și scuturându-i jos pe pietriș, și pe urmă o luă spre masa lor și uite-l întorcându-se prin aglomeraţie cu cele două scaune de plastic deasupra capului Păi, să stea jos dacă tot stau, fiindcă după capul lui Rafael, ar mai fi de stat până ar pica la o înţelegere: cine și cui și-n ce bază ar mai avea de dat palme și jaburi în nas? Ce datorii ar mai fi de achitat? Cei trei se strânseră cu scaunele pe lângă masă ca să le facă loc și lor, și de-acum se sfădeau în draci Rafael nu putea fi de acord în ruptul capului, de ce să dea ei în Mărgărit? La care sobolul bătrân nu mai prididea să se mire că a văzut și el, în sfârșit, pe cineva care să pună curu’ pentru jigodia asta de Mărgărit, iar Mărgărit n-avea nimic de spus de chestia asta",
    "364": " Doar că se uita a milă la halbele goale și lungea gâtul spre sobolul bătrân Să-i dea bani pentru încă un rând, da, și acesta îi dădu fără să comenteze nimic, și pe urmă făcură prezentările Rafael, da, iar blondului cu lanţ de aur la gât îi zice Adrian Ceilalţi doi, tată și fiu într-adevăr, sunt nea Gheţu și Răzvănel Răzvănel, sobolul cel tânăr, se apucă să-i explice lui Rafael cum că ei, în definitiv, îi vor binele lui Mărgărit și-l învaţă numai de bine… — Păi, cum dracu! Umpleţi-l voi de sânge… — Uite ce e, moșule, nu știu de când îl știi tu pe Mărgărit… — De-o săptămână și ceva, da’ nu văd ce legătură… — Apă de ploaie, moșule, dădu Răzvănel din mână N-ai avea de unde să știi că Mărgărit are el talentu’ ăsta că pe orice ar pune mâna s-alege prafu’",
    "365": " Ascultă-mă pe mine: degeaba pui curu’ pentru el Io, în locu’ tău, mi-aș vedea de treabă Ai putea, adică, să-i faci și mai mult rău decât și-ar face el cu mâna lui Păi, ce-am făcut noi, decât să-l facem atent să nu calce pe bec cu unu’ ca Zizi? Știi cum e Zizi când e vorba de bani Răzvănel tăcu Mărturisirea lui Rafael că nu-l știe deloc pe Zizi nu pica bine Se mirau câteșitrei, iar el dădu ochii peste cap odată cu halba și o trânti la loc pe masă, expirând stropi de bere și salivă, spunând că s-ar putea să-l știe din vedere, chiar dacă numele nu-i spune nimic — De unde zici că ești de fel, băiete? îl întrebă sobolul bătrân — De pe-aici, din zonă Mă-nvârt de niște ani prin părţile astea: Dudești, Vitan, Văcărești, Sfânta Vineri, Piaţa Unirii… — De câţi ani? — De patruștrei de ani",
    "366": " Atâta am — Aș fi zis că ești mai mic Și io am tot patruștrei — Aha Special mă rad în cap Ca să par mai tânăr Să nu mi se vadă perii albi E și mai economic, știi, părul consumă Trebuie și el hrănit — Și tu ar trebui să te hrănești, moșule, se hlizi blondul Ai scos părul din porţie și l-ai desfiinţat; nu mai ai mult până să te scoţi și pe tine și să te desfiinţezi, hi-hi-hi… Nu te pricepi s-agonisești carne pă tine Uită-te la nea Gheţu cât de gospodar, cu ditamai burdihanu’ Mănâncă douăzeci de sarmale la felu’ unu, și pe urmă un grătar de mici, și dup-o juma’ de oră iar îi e foame Venise Mărgărit cu halbele și le aranja pe masă în faţa fiecăruia cu o meticulozitate exagerată, ca un ospătar sperând la un bacșiș",
    "367": " — Mai bine de Mărgărit, făcu nea Gheţu, că se hrănește doar cu bere și rom și uite-l că-i ca sârma Se întoarse spre Rafael: ca mâine te văz și pe tine-așa Știi… parcă te-aș ști din vedere Te-am întrebat de unde ești că m-am mirat că nu-l știi pe Zizi Mărgărite, mânca-ne-ai dă pulă, restu’ nu mi-l dai? — Care rest, nea Gheţule? — Ce să zic, tată, face Răzvănel Mare vedetă și Zizi ăsta, ca să-l știe toată lumea ca pe președintele Iliescu — Restu’ dă la bere, bă, iar faci pă prostu’ cu mine? — Degeaba vă râdeţi voi, că-i mai ceva ca președintele Iliescu — V-am spus că din vedere s-ar putea să-l știu, se dezvinovăţește iarăși Rafael Din vedere-i știu pe mulţi — Mi-aș pune gâtu’ că nici de-o lună nu te-ai liberat de la ocnă, face Adrian",
    "368": " — Nu ţi-l pune, că-l pierzi — Mie-mi spui?! îl apostrofează nea Gheţu Cine știe câţi ani ai stat de-ai ieșit așa bine conservat de habar n-ai pă ce lume trăiești?… Dacă nici de Zizi n-ai auzit… Ca mâine te văz că te duci la Zizi ca să-ţi dea o pâine bună de mâncat Izbucni în râs, anticipând: o să te trimită la Mărgărit, cu sabia, să-i scoţi datoria — N-am sabie… — Mare rahat Te dotează Zizi — Oricum, Mărgărit e prietenul meu… — Preten adevărat, de-adevăratelea, mânca-ne-ar pula Restu’, Mărgărite! — Am zis că să mai iau un rând, nea Gheţule, se smiorcăie Mărgărit — Atuncea du-te odată, mânca-ne-ai pula Nu mă ţine să mă usuc — Cred că-mi mai trebui’ douăj’ de mii pentru un rând de încă cinci halbe… Nea Gheţu ţuguie buzele spre Rafael",
    "369": " Seamănă încă și mai mult cu un sobol gras, cu gușa cotropită de reţeaua deasă a unei bărbi de o săptămână — Mânca-ne-ar pula pretenu’ ăsta al tău Așa face mereu Dacă-i merge cu noi, el crede că și cu Zizi Ești prost, Mărgărite? Vrei să-ţi ia ăla beregata cu sabia? Ie-n drept să te taie pân’ la urmă Datoria-i datorie Mărgărit dă din cap în ritmul intonaţiei sobolului bătrân, subliniindu-i parcă frazele — Așa-i, nea Gheţule, mai ales că și matale-mi ești dator Și Adrian pe lângă matale — Așa e! se repede Rafael să confirme, deși nu știe nimic de afacerile lui Mărgărit cu cei doi Îi sunteţi datori! Răzvănel îi amintește lui taică-său: — Aţi dat în el, bă, îi sunteţi datori pentru alea două palme Tu și Adrian Io unu nu m-am mânjit să dau în amărâtu’ ăsta",
    "370": " Sobolul bătrân se izbește cu palma peste frunte — Uitasem, Mărgărite, mânca-ne-ai… Datoria-i datorie Acuma, două palme n-ar fi cine știe ce — Ar fi-ncăput și zece, nea Gheţule, îl liniștește Mărgărit Știi că io nu mă supăr, da’ am rămas cam pă scândură De azi de la prânz umblu cu prietenu’ ăsta al meu, și el cu niște probleme, nea Gheţule, am să-ţi povestesc io… Și m-așteaptă și mămicuţa mea acasă cu ceva de mâncare Ar fi trebuit să-i iau niște pulpe de pui, mi-a comandat de-aseară, și niște mazăre la cutie, și niște banane… — Ce mă bucur și-mi place Mărgărite c-o ţii pă mă-ta pă trai bun — Ce să fac, nea Gheţule? Numa’ pă ea o am, și-altceva nimica De op’zeci de ani, paralizată-n pat Ca mâine moare și rămân să-i plâng urmele – mămicuţa mia, sărăcuţa de ia, ce m-o mai aștepta și io n-am cu ce să mă duuuuc la ia, ohhh… Frântura de bocet îl face pe Adrian să se scuture frisonat",
    "371": " — Îmi vine rău, bă, nu te mai văicări Îmi vine să vărs Ţine: o sută de mii Pentru-o palmă, cred că-i destul Să-ţi fie primit și ţie, și lu’ mă-ta Mărgărit băgă banii în buzunar, încuviinţând mut Ușor aplecaţi în faţă, cu coatele pe masă, el și Rafael păreau să-i pândească pe ceilalţi trei, răstigniţi în scaune cu burţile răsfrânte peste brăcinarii șorturilor, relaxaţi, îmbuibaţi, mahmuri Sobolul bătrân rupea anevoie: — Nu știu, Adriene, mă fut Pentru mine-i destul o sută de mii Pentru-o palmă… Scosese totuși o bancnotă de o sută de mii și o flutura peste masă Nu știu, io muncesc din greu pă banii ăștia, nu-mi pică din cer — Hai, tată, dă-i, miorlăi Răzvănel, înduioșat parcă de soarta lui Mărgărit și plângându-l totodată și pe taică-său: să știţi că muncește, toată ziua aleargă ca un cal ca să producă",
    "372": " După lungi ezitări, în sfârșit, sobolul bătrân îi întinse bancnota lui Mărgărit — Că te-am auzit de mă-ta, mânca-ne-ai pula Îmi pare bine că ai grijă de ea Da’ să știi că de banii ăștia încă-mi ești dator — Trece-mă pă listă, nea Gheţule, nici o problemă Știi doar că-s om de-nţeles Se ridicaseră de la masă Cei doi soboli și blondul trecură peste gărduleţul ce despărţea terasa de parc Mărgărit păru să-i aștepte câteva clipe, după care o luă după ei, cu Rafael urmându-l și întrebându-l la ce să se mai ţină după ăștia Mărgărit dădu din umeri Păi, au cotizat și poate c-o mai scoate ceva de la ei, mă rog, cei trei intraseră în parc să se pișe Rafael și Mărgărit se pișară și ei și pe urmă ocoliră toţi terasa prin parc spre bulevard",
    "373": " Sobolul bătrân rămase puţin în urmă, mormăind ceva din care nu se înţelegea nimic I se încleiau pașii, așa încât fiu-său se întoarse din drum să-l ajute Îl goni Nu vroia să fie ajutat, îl înjura pe Mărgărit și dădea să fugă după el bălăngănind din mâimi și din picioare ca o păpușă dezarticulată, Mărgărite, încă-mi ești dator mânca-ne-ai, la care Mărgărit prompt, păi, cum să nu, nea Gheţule, și la matale, și la Zizi sunt dator și că io te respect ca pă tatăl meu, și nea Gheţu se uita la el cu mâinile-n șolduri gâfâind, cu botul lui de sobol ridicat, adulmecând zăpușeala nopţii străbătute de luminile lunecânde ale mașinilor peste bulevard, sfidându-l îndelung Într-un târziu, sări și tăbărî pe el cu pumnii și cu picioarele Îl doborî și căzu peste el, și de-acum se tăvăleau amândoi în rigolă, sub gărduleţul ce despărţea trotuarul bulevardului de parc, îmbrăţișaţi și înconjuraţi de ceilalţi îndoindu-se de hohote de râs și strigând la Mărgărit să-și plătească datoria",
    "374": " Își plătea datoria lăsându-se bumbăcit și tăvălit de nea Gheţu N-avu totuși prea mult de îndurat Nea Gheţu obosi repede, Mărgărit se ridică și se scutură de praf și se îndură să facă ce-i spusese Rafael mai devreme, așa încât își luară rămas-bun de la cei trei Mai merseră împreună o jumătate de oră, până la Piaţa Sălăjan, iar când se despărţiră, Mărgărit îi dădu lui Rafael una din cele două bancnote de o sută de mii \n25 \n\nA fost ca și cum s-ar fi împărtășit din fericirea zbuciumată a acelui cuplu – vechiul lui tovarăș de ispășire prin oficiile Școlii Speciale și Sabina cea recuperată și adusă pe calea cea bună după atâta jelanie și amărală, dar uite că motive de ceartă cu strigături și lătrături încă s-ar mai fi găsit, mă rog, Milică se îndurase în sfârșit să i-o arate Ai fi mâncat-o de vie, Rafaele, gustai doar și te-mpărtășeai și te-ai fi vrut în pielea lui Milică",
    "375": " Ea era aidoma celei din vis, din noaptea de noiembrie, când te-ai pomenit cu madam Ortansa în pat, îndesându-se în tine să se-ncălzească Pentru o clipă se văzu în locul dulăului ăluia uriaș, căţărându-i-se în spinare, să continue împreunarea din vis ce făcea să pulseze în el vinovăţia I-ar fi dat mâna să-și trădeze prietenul cel trădat de femeia vieţii lui, râvnea și tânjea în timp ce citea articolul cu Iliescu și minerii, minunându-se citeșitrei de dibăcia lui Milică Numaidecât a revenit la gânduri mai bune, Rafaele, păi, femeia omului, soţia prietenului, nu se face, îi știi doar cât a suferit și s-a umilit și uite-l cât de pornit să te ajute… Tot e bine că nu l-a dus mintea să plece la lucru și să-l lase cu nevastă-sa în casă, așa încât l-a luat după el la redacţie – parcă înţelesese că Rafael ar fi interesat, mă rog, n-are decât să încerce, încercarea moarte n-are, și uite c-a fost chiar pe sufletul tău Rafaele, Milică și Sabina ţi-au purtat noroc",
    "376": " Mai apoi își spuse că cei din redacţie l-or fi așteptat probabil la fel de fripţi de nerăbdare cum i-o fi așteptat el pe ei în ultimele șapte-opt luni prin oficiile școlii, cu madam Ortansa sau singur, omorându-și timpul cu vrafurile de ziare și reviste de tot felul, ce depănau în fel și chip povestea Revoluţiei Era în temă, așadar, iar oamenii ăia se arătau dornici să-l ajute, să-l înveţe, care mai de care mai pricepuţi, fiind mai vechi decât el în meserie, fără a avea totuși vreunul o vechime mai mare de câteva luni Păi, lunganul ăla pletos și adus de spate, cocoșat aproape, proaspăt absolvent de Filologie, redactorul-șef Codruţ Davidescu, era cel mai școlit și cel mai tânăr dintre toţi, și-n rest numai unul și-unul, trecuţi de prima tinereţe, veniţi din locuri nu cu mult mai bune decât Școala Specială nr 2 Bunăoară, tipul ăla solid, cu mustaţă căruntă pe oală, de haiduc, Octav Cerchez pe numele lui, care făcea și pe tehnoredactorul, și semna și câte trei-patru articole pe număr, lucrase cică-n construcţii",
    "377": " Angela și Doiniţa, primele angajate ale revistei, ca dactilografe și promovate pe urmă reportere de teren, nu scăpau nici un prilej când nu era Octav de faţă să spună despre el că a fost salahor, săpător de șanţuri sau cel mult zidar, ceea ce se vede limpede din gramatica și ortografia lui, care îndeobște pe capul lor cade ca s-o recondiţioneze zdravăn pentru a face faţă în revistă Degeaba ar fi susţinut bietul Octav că de fapt lucrase ca proiectant în construcţii, de unde și priceperea de a macheta revista și talentul de grafician De bună seamă că și el avea fire de artist, cochetase cu poezia, fusese și el discipol al maestrului Vergilius al directorului, care l-a recomandat de altfel patronului, dom Emanuel, poet și ăsta la viaţa lui Angela și Doiniţa oftau, se strâmbau, dădeau ochii peste cap, pur și simplu nu poţi să tragi un pârţ de atâţia poeţi",
    "378": " Ele știau altminteri mai bine și decât Milică și decât oricine din redacţie și cum se agăţase Octav la revistă, cum a înţepenit pur și simplu pe scaun la ușa secretariatului timp de o săptămână, până i s-a făcut pur și simplu milă lui dom Emanuel, care deși l-ar fi știut dinainte de Revoluţie, din cercul de poeţi care foiau pe lângă maestrul Vergilius, a fost cu totul împotriva angajării când i-a văzut articolele de probă, agramate în ultimul hal, cică poet, ce dracu’ poet o mai fi și ăsta și unde mai pui c-are și cazier, hi-hi-hi, are facultatea de litere la bază, adică după ce că ţinut de milă, mai e și pârnăiaș A făcut trei ani și dac-ai ști pentru ce… Angela a cercetat, nu degeaba s-a specializat în anchete sociale, și uite c-a aflat pe cont propriu că Octav a fost homosexual pe vremea lui Ceaușescu, păi, pentru asta a stat la ocnă… Cu lanţuri la picioare, râdea Milică, măcar că Doiniţa confirma și ea",
    "379": " Milică îi spuse lui Rafael să se cam ferească din calea femeilor astea două care nu se dau în lături să te bage-n gura lui dom Emanuel Lui Octav, Milică îi spuse că n-ar avea cum să-și spele faima de poponar confecţionată de Angela și Doiniţa, decât culcându-se cu ele, sărmanele, femei serioase altminteri, măritate și cu copii, la treizeci și ceva de ani cât or fi avut, arătând destul de ofilite, mă rog, muncesc în draci, stresate, toată ziulica aleargă încolo și-ncoace pe teren, scriu, corectează, dactilografiază și stilizează și articolele altora Angela cică ar fi fost asistentă la Spitalul Municipal și ar fi făcut și doi ani de Medicină, așa spune ea, dar odată când nu era de faţă Doiniţa și-a trădat prietena și colega turnând-o că n-a fost la spital altceva decât infirmieră pe post de femeie de serviciu, păi, ce credeaţi? Spăla pe jos prin saloane și grupuri sociale, hi-hi-hi, păi, dacă nu i-a plăcut cartea? Păi, și ce dacă a făcut niște ani de medicină, dacă n-a terminat facultatea e egal cu zero, mă rog, asta-n vreme ce Doiniţa la rându-i se dădea mare c-a lucrat în învăţământ, profesoară de muzică cică, la Spiru Haret, dar Milică știa precis de la o prietenă de-a nevesti-sii că fusese de fapt învăţătoare la o școală primară din comuna Periș… Nici unul dintre ei n-ar fi îndrăznit cu doar un an în urmă să viseze să lucreze într-o redacţie, tot așa cum nici tu, Rafaele, era o pleașcă de zile mari povestea asta cu ziaristica în care te băgase Milică",
    "380": " Te-ai scos, gândește-te, nu-ţi mai rămânea decât să te însori, să-ţi faci o familie a ta, prosperă, precum Milică pe care totodată acum parcă ai fi înţeles-o mai bine pe soră-ta când dăduse cu sare-n urmă ca să alunge duhurile rele ale unui trecut apăsător, din care făceai și tu parte dimpreună cu familia celor fără familie, și cât de pornită și disperată să se rupă, agăţându-se de o familie adevărată, de un soţ, care uite că nu i-a fost lăsat pentru mai mult timp De bună seamă că gusta și el dintr-o astfel de ispită, și tot gustând și lingându-se pe degete parcă s-ar fi vrut și s-ar fi simţit Vaitui, o semnătură apărând săptămânal sub anchete sociale, articole de opinie, analize politice la zi, reportaje, cronici sportive, cronici teatrale, a consemnat pentru dumneavoastră Rafael Ogrinjan Păi, cum naiba, disponibil, priceput, talentat de nu se poate, așa încât s-ar fi cuvenit să-și amintească ceea ce dintotdeauna a știut, cu mult înainte ca soră-sa să descopere prin arhivele Sfatului Popular, și anume că-i de familie bună, măcar că n-a prea avut parte de familie și a tânjit în tăcere, neștiut, ba bine că nu: o avea pe soră-sa geamănă cu fiică-sa, până una-alta, ele erau familia lui, cât de rău l-o fi apăsat perspectiva de a o duce așa până la adânci bătrâneţi… Se ivise prilejul să se sustragă cât de cât din convieţuirea aia aflată la limita incestului",
    "381": " Devenise, dintr-odată, extrem de ocupat; nu mai era de văzut ziua pe acasă, scăpase să mai facă pe fata-n casă și să facă lecţiile cu Cristinica Deja se vedea dând și el cu sare-n urmă peste amintirea școlilor speciale și a leagănelor pentru orfani în care crescuse și-n care-și câștigase traiul ca pedagog-supraveghetor De bună seamă că se grăbea, era nerăbdător, iar graba și nerăbdarea asta ar fi putut să-l ducă de râpă, Rafaele, te urmărea o boare de vină căreia n-ai fi avut cum să i te împotrivești, dar n-aveai încotro Păi, să te străduiești să alungi duhurile rele, răul, probabil că asta făceai când umblai de chiaun prin oraș, documentându-te, luând interviuri, consemnând pentru sau buchisind pe clapele mașinii de scris ceva ca o melodie scoasă din adâncul tău, pe care s-o combini cu ce auzeai și vedeai pe străzi, la mitinguri, în săli de spectacol, la reuniuni și congrese și conferinţe de presă ale partidelor; ţi se băga pe gât, ba înghiţeai de bună voie, știai și nu știai, vedeai și nu vedeai sau nu vroiai să vezi, adulmecai și nu credeai, răul lua alte și alte înfăţișări, ispitindu-te și amăgindu-te iarăși și iarăși",
    "382": " Îl recunoșteai sau doar ţi se părea, era la tot pasul și, cel mai adesea, vorbea în numele lui Dumnezeu Viclenia lui era inepuizabilă și vorbea prin gurile celor care se închinau și îngenuncheau la mormintele ucișilor lor Eroii-martiri, orfanii, în numele lor se făceau și se desfăceau alianţe, apăreau și dispăreau partide, se formau centrele de putere care aveau să decidă și deja decideau care-i voinţa poporului și blestemul lui perpetuat și amplificat; se puneau bazele marilor averi și ale marilor enclave de condamnaţi pe viaţă la sărăcie lucie, popoare de copii ai morţii, vegheate de cascade de rânjete electorale, spre care se îndreaptă și stă aţintită atenţia noastră – să le fie ţărâna în ciorba copiilor și a nepoţilor și a strănepoţilor lor Ei vor fi blestemaţi din neam în neam că și-au bătut joc și au jefuit un popor și o ţară A consemnat pentru dumneavoastră Rafael Ogrinjan",
    "383": " Iliescu și modelul suedez – altă mască jalnică a democraţiei originale Petre Roman nu minte, iată, e momentul să ne aplecăm asupra biografiei politice a fostului număr doi din FSN, ajustată și romanţată de el însuși, imediat după a doua venire a minerilor în București, în septembrie 1991, cu misiunea expresă de a răsturna guvernul și pe însuși mentorul democraţiei originale, pe care l-au apărat cu atâta zel cu un an în urmă, dar uite că n-a fost să fie S-a recurs la un compromis minim, de a-l sacrifica pe ucenicul lui Iliescu, drept pentru care, proaspătul demis din funcţia de prim-ministru a mărturisit că el, unul, n-a avut nici un amestec în mineriada din iunie 1990, când funcţia de șef al guvernului i-ar fi conferit la o adică o credibilitate perpetuându-se în timp, așa încât n-avem decât să o înghiţim și pe asta; toate manevrele chemării minerilor la București s-au făcut peste capul Domniei-Sale și fără să i se dea prilejul să se împotrivească acestei orori a regimului Iliescu, care ne-a scos din cursa pentru intrarea în Europa, așa încât mai avem de așteptat, dragi cititori, iar timpul trece în folosul lor și-n paguba noastră, în vreme ce fostul prim-ministru se joacă inteligent cu jumătăţi de adevăruri și jumătăţi de minciuni, făcându-se că uită cum a dat liber contramanifestaţiilor coordonate de acel sinistru revoluţionar fesenist cu patru clase primare – l-am numit pe Dan Iosif – pentru a-i discredita în ochii populaţiei Bucureștiului pe fruntașii ţărăniști și liberali care, pasămite, vroiau să vândă ţara străinilor pe un pumn de dolari",
    "384": " Am spus și repet, stimaţi cititori, să le fie ţărâna în ciorbă și-n tocană și-n cafea, cu referire de astă dată la fostul prim-ministru și actual lider al PD-ului, cu un trandafir în loc de doi, ca să se facă distincţie netă între minciună și adevăr Domnia Sa, practic, n-ar avea cum să mintă, deoarece e de la sine înţeles că, după patruzeci și cinci de ani de minciună, în politica României postcomuniste, a venit în sfârșit momentul adevărului Același, pentru dumneavoastră, Rafael O După cum consemnam și-n articolele precedente, ei au ridicat minciuna, crima și banditismul economic la rang de politică de stat pentru instaurarea valorilor democraţiei Interesul naţional, pasămite, patriotismul, așa încât adevărul, stimaţi cititori, care pe noi ne-ar elibera, ca să zic așa, pe ei i-ar pune acolo unde le e locul: în celulă cu infractorii de drept comun, criminalii cu milioane de vieţi pe sufletul lor, artizani ai genocidului de care l-au învinuit pe Ceaușescu, și totuși nu ne vom lăsa până nu vom spune adevărul",
    "385": " Același, pentru dumneavoastră, RO \n26 \n\nÎncă o încerca și o împovăra Dumnezeul acela milostiv și iertător, și iubitor despre care-i povestise preotul la spovedanie, iar ei i se luaseră și văzul, și auzul din pricina plânsului Aia e, că se lăsase cotropită de deznădejde Slaba credinţă, slăbiciunea, Mirelo, fiindcă nu te rugaseși și nu fuseseși în stare să te bucuri îndeajuns Copilul, deh, se bucurase cât se bucurase de ea, până ce bucuria-i ostenise… Poftise la cârnaţi în post Se spurcase, da, tot așa cum se lăsase ispitită cu bani de doamna avocată… A tras de dolarii doamnei Petronela până spre sfârșitul lui aprilie Zici că barem să ieși din primăvară, dar degeaba s-ar desprimăvăra dacă n-ai pe ce pune mâna La cine să fi căscat gura, dacă nu tot la doamna Petronela? Iarăși friptă de lipsuri, da, a căutat-o în două rânduri la telefon și i-a spus secretara că nu-i în ţară, da’ trebuie să pice zilele astea, doamna Dogaru, bineînţeles c-am s-o anunţ, și, în sfârșit, a dat Dumnezeu",
    "386": " Întârziase A apărut cu o întârziere de aproape două săptămâni faţă de dată stabilită de ea De două săptămâni, Mirela stătea ca pe ghimpi, cu foamea-n gât, dar s-ar fi cuvenit să remarce că doamna Petronela își schimbase costumaţia și arăta mai tânără în cizmele și pantalonii și geaca aia de piele neagră ce-i puneau în valoare o siluetă de puștancă Lucea pielea pe ea de părea unsă cu smoală, și tot cu părul ăla vopsit roșu și sculat, geluit, de-ai fi zis că-i luase capul foc Un bici și o furcă i-ar mai fi trebuit ca să fie o tartoră, a îmblânzitoare de draci Se vedea că-i priise prin străinătăţurile pe unde umblase În loc s-o complimenteze ori s-o întrebe de sănătate, de cum trecu pragul, Mirela i-o trânti în faţă că-i mai trebuie niște bani Direct, abrupt, de la obraz, însufleţită de acel tupeu al disperării, care fie te salvează, fie te îndeamnă să calci în străchini fără să clipești",
    "387": " Presimţea pasămite că cere în contul copilului, ca o arvună, deși nici nu-i trecuse prin cap așa ceva și de bună seamă că gândul ăsta ar fi îngrozit-o, iar doamna Petronela parcă ar fi înghiţit în sec Ai fi zis că nu-i pică bine la stomac, dar uite că n-avea încotro Își luă iar agenda la răsfoit și scoase dintre file o bancnotă de cincizeci de dolari, Mirelo, ce noroc pe capul tău cu femeia asta, care doar să-i ceri și uite-o cum se scobește… Păi, stai așa, că nu-i chiar așa: banii ăștia, fetiţo, ca și cei de data trecută, îi dă din buzunarul ei, fiindcă prea o vede înghesuită și uite că n-o lasă inima și-a zis că s-o împrumute până la semnarea actelor, când Mirela va primi de la viitorii părinţi ai lui Petrișor niște bani din care să se achite de datorie… — Ce bani, doamnă? O să primesc niște bani? Doamna Petronela se uita la ea pe sub gene, cu ceafa lăsată pe spătarul fotoliului, expirând prelung fumul ţigării",
    "388": " Își răscrăcărase picioarele strânse în pantalonii de piele Era ca răstignită, prăbușită, iar surâsul ei cenușiu, înecat în fum, lunecase într-un rictus al ostenelii Naivitatea Mirelei chiar o obosea Mai curând ignoranţă decât naivitate Fetiţa asta e de o ignoranţă crasă, incredibilă — Familia care va înfia copilul te va recompensa Chiar n-ai știut? Nu pot să cred — N-am știut, n-am știut, face Mirela puţin precipitată, dezvinovăţindu-se parcă — O să capeţi niște bani O sumă frumușică În schimbul copilului… Se înăsprise tonul doamnei Petronela Ca și cum ar fi adus-o la ordine Nu era de nici un folos ca Mirela să facă pe inocenta… N-a știut, mă rog, a aflat acum Încă nu-i e limpede și totodată se sfiește să ceară explicaţii ori să se gândească la ce ar putea să însemne vorba asta, Mirelo, că o vor recompensa, îi vor da niște bani, și uite că nu-i cale de întoarcere de pe drumul pe care doamna Petronela îi face vânt ţinând-o de ceafă; ea, una, își dă toată silinţa… — Am găsit o familie de francezi bogaţi care vor avea grijă",
    "389": " Și de tine, și nu mai zic de copil… Doamna Petronela scutură din cap imperceptibil și parcă ar mărunţi din buze Ea știe bine ce face și ce spune, dar fetiţa asta-i o catastrofă E lovită rău Nu-i de mirare că nu-i în stare să se descurce, că n-a dus-o capul să se lipească de un bărbat altfel decât s-o reguleze și s-o lase cu fundu-n baltă Păcat de tinereţea și frumuseţea ei… Graţia inconștienţei; ai zice că nici n-a știut c-o să aibă un copil până n-a fost pusă în faţa faptului împlinit Habar n-a avut și nici n-a vrut să știe cum o să se descurce cu doi copii Inconștienţă dezinvoltă, animalică, mereu la cheremul instinctelor… Trăim uneori așa, e un mod de a ne salva Tot e bine că uneori ne mai scuzăm că n-am știut Atâta că fetiţa asta sare din normă",
    "390": " Sunt prea grele pentru capul ei regulile lumii în care trăiește Prea complicate, iar dacă și-ar urma propriile reguli… — Dacă nu vrei să primești bani, n-ai decât să refuzi În cazul ăsta, ar fi trebuit să-mi spui din capul locului Aș fi știut că nu ești solvabilă Dar dacă ţii cu tot dinadinsul să nu primești bani… — Da’ n-am știut, doamnă, va dau cuvântu’ meu că n-am… — N-ai decât să nu primești Poţi să refuzi Nici o problemă… Gata, am înţeles, nu mă mai înnebuni Să zicem c-a fost greșeala mea Ar fi trebuit să-ţi spun din capul locului Acum, nu mai are nici o importanţă Tocmai că ar trebui să-ţi pară bine că-ţi pică niște bani Da’ văd că în loc să-ţi pară bine, să te bucuri… O să se bucure, Dumnezeule mare și bun, și milostiv, și iertător, și iubitor, oare când i se mai întâmplase? De curând, deh, când se spovedise, doar că acum reușea să-și stăpânească plânsul",
    "391": " Își mușca buzele, cutreierată din creștet până-n tălpi de o senzaţie cu gust sălciu, de părăsire, n-ai știut și nu știi unde să te duci și încotro s-o apuci, Mirelo… Cu Petrișor în braţe, legănându-l ușor, se apropia de fereastră, n-ai știut, aștepţi, iarăși aștepţi, și vederea despăienjenindu-se peste curtea autobazei de dincolo de strada cu grămezi de zăpadă și de gheaţă înnoroiată pe trotuare: basculantele, clădirile halelor și ale garajelor, terenurile virane cu gunoaie de dincolo de gardul de beton și șirurile de blocuri, o vale de blocuri și-n zare coșurile pântecoase ale termocentralei împroșcând pe cer vălătuci de fum; mereu același peisaj al așteptării, aducându-i lumina zilei în casă dimpreună cu gazele de eșapament ale mașinilor care trec pe sub geamul ei Măcar că uneori se simţea ca într-o închisoare, se atașase de atmosfera asta, pe care acum simţea că ar pierde-o și s-ar prăbuși și ar dispărea pentru totdeauna dacă i s-ar da bani în schimbul… N-avea decât să aștepte, uitându-se iarăși pe fereastră și iar îndepărtându-se, înstrăinându-se… Și doamna avocată părea să aștepte",
    "392": " Își strânsese picioarele și se ghemuise peste geanta diplomat pe care o ţinea pe genunchi în chip de masă, pe care lucra în timp ce aștepta Să nu piardă timpul, timpul costă… Răsfoia agenda pe măsuţa ei improvizată, cu ţigara înfiptă-n ţigaret între degetele mâinii stângi și pixul între degetele dreptei: biciul și furca, deh, niște unelte pe care le mânuia cu dexteritate și eficienţă, mda, s-a luat cu altele, dar de fapt venise cu niște treburi precise Avea nevoie de niște acte… — Buletinul tău și certificatul de naștere al copilului Și o notă scrisă de la taică-său Ne trebuie și acordul lui, ca să nu-l mai ducem să semneze în acte când o fi… Înţelegi? Să nu-l amestecăm mai mult decât se cuvine și cât ţi-ar conveni ţie Să ne dea o hârtie scrisă de mână, semnată de el, cum că-i de acord",
    "393": " Când vin s-o iau? — Nu știu, nu cred că se poate… Nu mai știu nimic de el de vreun an Cred că evită să mă vadă Nu-l interesează, nu vrea, cred că-i e frică de fapt… — Păi, nu i-ai trimis citaţie?! Nu l-ai chemat în judecată pentru pensie alimentară? — N-aveam cum să-l dau în judecată Dacă el n-a recunoscut copilul… — Aha Avocata o fixă cu privirea câteva clipe lungi; din nou nu-i venea să creadă Nici asta n-ai știut, că ai fi putut să-l dai în judecată pentru pensie, chiar dacă nu l-a recunoscut? — Ba am știut, da’ n-am vrut… — Mă rog Să n-o luăm iarăși de la capăt Las-o așa cum a căzut, că-i bine Copilul nu poartă numele lui, nu-i așa? — Așa e Poartă numele meu de familie — E-n regulă",
    "394": " În cazul ăsta, nu ne mai trebuie nici o hârtie de la taică-său Ridică din agendă faţa cenușie, ștearsă de fumul ţigării ce volatiliza un surâs contrariat: da’ de ce ești așa? Te văd cam supărată sau mi se pare? Să nu-mi spui… Lângă fereastră, pe jumătate întoarsă către ea, Mirela nu spunea nimic Acceleră legănatul Petrișor începuse să plângă — Uite că știm și să plângem, se alintă avocata Nu te-am auzit până acum, Petrișor Și tu? se adresă maică-sii cu blândeţe, pe un ton cooperant Ţi-am spus doar că trebuie să fim hotărâte N-avem motive să ne răsucim așa, aiurea, dintr-o toană… Chiar nu-nţeleg ce nu-ţi convine Dintr-odată, te-ai întors pe dos când ai auzit de bani Parcă trăiești pe altă lume, zău așa, nu vezi că totul se rezumă la bani? Fără bani, nu se mișcă nimic",
    "395": " Și tu, cum m-ai văzut, mi-ai cerut Te-am înţeles, te înţeleg, da’ să nu-mi spui că te-ai răzgândit — Nu m-am răzgândit, doamnă, și-n clipa următoare izbucni în plâns — Dacă știm să și plângem, nu ne mai trebuie nimic Înseamnă că le știm pe toate… Ai nervii zdruncinaţi, fetiţo, nu e bine Întărește-te, ce naiba, la vârsta ta ar trebui să fii strong Să nici nu-ţi pese, înţelegi? Să joci pe sârmă! Ce te-oi face când oi fi ca mine? Sau îţi pare rău după copil? Întinse urechea spre ea, arătându-se gata s-o asculte, plină de răbdare, hai, hai, spune-mi… — Păi, și asta — Care asta? — Că-mi pare rău, e copilul meu… — E-al tău, e-al tău, bineînţeles, doar n-o fi al meu Te-nţeleg ca și o mamă, îţi pare rău, te doare, e greu de suportat, dar gândește-te… Nu știu cum să-ţi spun, draga mea, da’ și mie-mi pare rău",
    "396": " Dac-ai ști cât de rău îmi pare și-mi vine să urlu și să mă dau cu capu’ de pereţi că nu mai sunt ca tine, de douăzeci și ceva de ani, fir-ar a dracului de viaţă, și nici de treizeci nu mai sunt, și nici măcar de patruzeci Oh, ce porcărie, ce porcărie!… Când mă uit la tine și-mi dau seama ce-am pierdut, atât de rău îmi pare, că-mi vine pur și simplu să te omor Da’ nu se poate și n-am ce face Pur și simplu, n-avem ce face Mereu, în permanenţă, trebuie să plângem Ca asta micu’, uite, nici lui nu-i convine ceva Trebuie să ne văităm și să plângem non-stop, să ne lipsească ceva sau să pierdem ceva, să ne pară rău, să ne doară… Niciodată nu le ai pe toate câte le-ai vrea Și copilul ăsta, ce să-ţi spun, în definitiv, nu ţi-l ia nimeni cu forţa… — N-am cu ce să-l cresc, doamnă, n-am nici un fel de posibilităţi și pe nimeni să mă ajute… — Știu",
    "397": " Tocmai d-aia ţi-am găsit o familie bună care să te ajute și să-i asigure și copilului o viaţă… Ce naiba, doar am zis că suntem hotărâte De ce să dăm înapoi acum, când am rezolvat ce e mai greu? Si nu mai plânge, fetiţo, că mă calci pe nervi Mirela se uita iar pe fereastră, la obrazul ei împietrit pe care se zvântau lacrimile, reflectându-se pe cerul împânzit de fumul termocentralei Și inima parcă i se împietrise De-acum, n-ar mai avea pentru ce să plângă Plângea la mormânt străin, deh, ca și cum ar fi plâns după Velicu, și uite, doamna Petronela a ajutat-o din nou cu bani și o va mai ajuta, tot așa cum și Geta o ajutase, și Velicu… Mereu se găsește cineva Ultima dată, Velicu îi dăduse bani ca să scape de copil, și ea n-a putut sau n-a vrut",
    "398": " Poate dacă ar fi scăpat, asta nu i-ar fi schimbat prea mult soarta, Mirelo, fiindcă te-ai lăsat ispitită în postul ăsta care nu se mai termină și tânjești neîncetat, îndatorându-te, îndatorându-te… În lunile următoare, avocata o mai vizită de trei ori, ca să-i lase bani și s-o încurajeze, dându-i de veste că treburile sunt în curs de rezolvare În septembrie abia, veni cu actele de adopţie Mirela semnă fără să le mai citească N-o interesa ce scrie acolo, iar pe de altă parte, vroia să-și arate în felul ăsta încrederea, fidelitatea, păi, dumneavoastră m-aţi învăţat doar de bine și aţi făcut pentru mine mai mult decât mama… Lingușeala aia, sinceră la o adică, pornită din inimă, n-o mișca pe doamna Petronela N-avea timp și dispoziţie, de cât era de absorbită de treaba ei — Știi despre ce e vorba în mare Tot ce am discutat scrie și aici",
    "399": " Ce ar mai fi de reţinut, să vedem… Da, uite clauza asta: după ce copilul va fi încredinţat părinţilor adoptivi, părintele natural, adică tu, nu va mai avea dreptul să-l vadă sau să se intereseze de el Adică, odată ce l-ai dat, e bun dat Oricât de rău ţi-ar suna, asta e: copilul e ca și o marfă vândută, pe care nu mai poţi… 27 \n\nCine și la ce să-i fi căutat? Îi vizitase sora lui Rafael, anul trecut, de două ori Se uita cam strâmb la Mirela, deh, ea o știa ce-i poate pielea de la cunoștinţele lor comune și, la o adică, i-l luase pe Rafael, care era pentru ea un sprijin, ca și un soţ Mă rog, dragostea mea, a venit să-i întrebe de sănătate, să vadă cum le mai merge, că ei, una, nu-i mergea deloc bine Elenuţa intrase-n disponibilizări",
    "400": " Trebuia să-și caute de lucru Femeie trecută de patruj’ de ani, singură cu-n copil… Vezi bine că fiecare le știe pe-ale lui, dragostea mea Păi, tocmai că sărăcia-i boală care se suflă din gură-n gură, drept pentru care trebuie să ne ţinem departe unii de alţii În rest, cine? Păi, Getuţa, deh, asta venise-n urma sora-si… S-au pomenit cu ea la ușă pe primăvară, cu un borcan de mucenici și o farfurie de colivă Să-i facă pomană lu’ tac-su, cică, păi, mie-mi spui ce zace-n asta? Mirelei îi e limpede Păi, bineînţeles c-a venit să dea cu nasu’, ca să-i mănânce de cur pe-amândoi cu Roșioara și cu spurcatele alelalte, Rafaele, ce-or mai râde ele când s-or strânge la soră-ta Ce-or mai freca-o ele că iar a pus-o curva aia de Mirela cu-n copil, și uite că de data asta și-a găsit idiotu’ care să stea la curu’ ei, cine s-ar fi gândit? Și uite-i cum fac foamea, claie peste grămadă, acolo-n garsoniera ei… Ce ne pasă nouă, dragostea mea, ce rahat mănâncă lumea? Ba uite că pe Mirela o roade și ai văzut-o că de atunci n-a mai dat pe aici jigodia aia de Geta? Și Rafael că ce interes ar avea la noi, ea ori altcineva? Suntem ca și morţi, de lipiţi ce suntem",
    "401": " Suntem ca și cum n-am fi De neamurile tale, ce să mai zic? În ăștia doi ani, încă n-am văzut pe vreunul cum arată la faţă… Și la ce i-ar fi folosit? În una dintre nopţile acelea de început de iulie, se pomeniră însă la ușă cu fratele Mirelei, Vlăduţ, cu doi veri după el Câteșitrei băieţi de provincie emancipaţi, occidentalizaţi în ultimul hal, adepţi ai aceleiași secte de rockeri metaliști echipaţi în blugi, centuri cu ţinte, geci de piele, și ce noroc și bucurie pe capul Mirelei cu musafirii ăștia de la miezul nopţii puși pe fapte mari, chitiţi să-și trateze gazdele cu câte și mai câte delicatese… Au văzut doar că pe-aici cam suflă vântul, așa că, fără să le spună nimeni, s-au dus la non-stopul din colţ după bere, chipsuri, alune, banane, salam și cașcaval pentru sandviciuri și două sticle de coniac Alexandrion Ca pentru ultima noapte petrecută aici, ei fiind în trecere de fapt, în drum spre Austria… Veri, Vicenţiu și Romeo au lucrat acolo în construcţii",
    "402": " Și-au luat o lună de concediu să se întoarcă în ţară ca să-l ia și pe Vlăduţ cu ei Mâine după prânz vor fi deja peste graniţă, iar săptămâna viitoare vor începe lucrul Ce o să se mai bucure Vlăduţ! Să vadă și el cum se câștigă Păi, nu ca aici, slugă pe două milioane la Fabrica de Mobilă din Câmpulung, și uite că deja Vlăduţ își face planuri s-o ia și pe soră-sa în Austria, și pe cumnatu-său dacă ar vrea… Cum dracu’ să nu vrea? Toată lumea vrea, deh, Rafael rânjește atotștiutor A epuizat de mult experienţa asta De oase rupte nu se plânge nici dracu’, oriunde-n lumea largă, mai cu seamă când ai douăzeci de ani, ca băieţii ăștia Mai interesant însă și decât aventura lor pe șantierele din Austria, e că, după mai bine de doi ani de când își face de lucru în bătătura Mirelei, uite-i în sfârșit neamurile",
    "403": " Fratele ăsta, care nici pomeneală să se simtă cât de cât stânjenit că n-a mai dat pe la soră-sa de niște ani ca s-o vadă Uite-l minunându-se cu inocenţa senină a celui întors de peste mări și ţări, surioară, de când nu ne-am mai văzut… De aproape patru ani, îi amintește Mirela De când a născut… ba cu câteva luni până să nască… Nu, nu p-ăsta mic, frăţioare, ăsta-i Viorel și-i al lui Rafael… Vlăduţ dă din cap și din mână: știe, știe toată tărășenia cu Petrică, ai uitat că mi-ai scris după aceea? Întâi am fost io la tine și mi-ai spus ce să-i transmit bătrânului și-am venit cu răspunsul de la el, și după aceea mi-ai scris ce-ai făcut… Mirela n-a uitat Îi scrisese lui frate-său după ce îl dăduse de suflet pe Petrică francezilor ălora Și-ar fi luat gâtul de disperare, în sfârșit, nu poate să uite, degeaba s-ar da de ceasul morţii ca să uite… Atunci ar fi vrut să moară și n-a mai putut, și n-a mai vrut să vadă pe nimeni",
    "404": " A rupt-o cu toţi, și cu prietenele, și cu mă-sa, și cu tac-su, și asta numai din cauza lui, a bătrânului, că n-a vrut cu nici un chip să se înmoaie, frăţioare, n-aș avea cum să uit… Da’ mi-a trecut Ce-am uitat a fost poate ca după scrisoarea aia să vă fi scris alta, de împăcare, ca să vă chem aici să vedeţi că s-a aranjat treaba și merge spre bine Ar fi vrut poate să spună că a mai făcut un copil, care pasămite ar umple golul lăsat de celălalt Păi, cu alt bărbat, deh, cu care bărbat uite că-i și acum, de bine, de rău, și s-ar zice că se descurcă, de vreme ce ţine copilul lângă ea, ce mai, viaţa merge înainte, frăţioare, chiar dacă nu ne-am văzut și n-am știut nimic unii de alţii în toţi anii ăștia Bine că ne-am văzut acum sănătoși, și cât mă bucur pentru tine că ai reușit să-ţi aranjezi să pleci, și abia aștept să mă chemi și pe mine acolo… Frate-său e zvelt, bruneţel, tinerel ca și ea, vesel, și uite că și Mirela s-a înveselit aflând c-o să plece și o s-o cheme și pe ea în Austria, așa încât Rafael n-are decât să-și amintească de discuţia lor din urmă cu doi ani și ceva, când o sfătuise că mai bine să nu plece afară la muncă și mai bine să rămână aici, c-ar avea lucruri mai importante de făcut, cum ar fi să se mărite, să facă copilași, deh, extraordinar, asta a fost cu vreo lună până să cadă unul în braţele altuia într-o mare dragoste mare și au luat foc unul de la altul până într-atât că, nici până-n ziua de azi, nu s-au lecuit, ca să-și vadă fiecare de drumul lui",
    "405": " Oricât de rău le-o merge, tot bine le e împreună, dragostea mea, degeaba sărise ea de cur în sus că nu-i trebuie măritiș aici, unde sunt plânsul și scrâșnirea, unde nu te așteaptă nimic, decât numai umilinţă peste umilinţă și osteneală adunată peste osteneală, ba taci că-i bine, dragostea mea, păi, cum dracu’, proastă ea că s-a luat după Rafael, a mers pe mâna lui și-au făcut-o pă treabă, a pus-o cu încă un copil ca să se-asigure, încât nu-i de mirare că-s din nou gând la gând: tot pe-acolo-i umblă și ei gândul, că decât să mă fi luat după tine mai bine-mi băgam un băţ, și el că mă uit în gura ta și nu-mi vine să cred Chiar nu suntem sănătoși la cap Cum cine? Păi, tu că spui ce spui și io mai bolnav la cap decât tine, dacă stau să mă uit în gura ta",
    "406": " Nu-ţi face probleme, în nici un caz nu mă gândeam la băieţii ăștia N-aveau adică nici un amestec fratele și verii în boala lor mintală, iar Rafael a rămas desigur la părerea lui de atunci că ar fi o dovada crasă de inconștienţă din partea ei să plece Copiii, da, ce-ar fi făcut cu copiii? Asta în primul rând, iar Mirela, răţoindu-se ca un copil rău, căruia i s-a urcat răsfăţul la cap, care copii, că atunci doar p-ăsta mare-l mai aveam și n-ar fi fost o problemă N-am știut, nu știam, dragostea mea, că numai p-ăsta, la câte minciuni mi-ai spus atunci și tu ai fi vrut poate să te cred că ești și virgină până la urmă, în veci nevinovată și încă ai mai ţine-o și acum că tac-tu abia ar aștepta să-i duci pe cap niște copii să-i crească, când de fapt tac-tu habar n-are de tine, și nu mai spun că-n ăștia patru ani nici nu te-ai sinchisit să-l cauţi, să te dai bine pe lângă el ca să caști gura să te-ajute, la care Mirela că nu și nu, tu nu știi, și Rafael cum dracu’ să nu știu ce mi-ai povestit tu cu gura ta, doar dacă nu m-oi fi minţit iar, și tu te ai bine cu tac-tu și io habar n-am ce puneţi voi la cale, iar ea, cu glasul tremurând de furie și durere că uite, sunt aici băieţii ăștia, care mâine pleacă prin străinii și cine știe când ne-om mai vedea, așa încât faţă de ei poate să-i spună lui Rafael, singurul care a ajutat-o când a zis că moare sau înnebunește, că destul s-a dat bine pe lângă taică-său, botezând și copilul cu numele lui și tot cu inima frântă în nădejdea c-o să găsească înţelegere la el s-o ajute, da’ el habar n-a avut, și tocmai când îi era mai greu, și până la urmă, de atâta disperare, poate c-a luat-o și razna și n-a mai avut încotro și s-a lipsit de copil și l-a dat, de și acuma-i vine să-și rupă carnea de pe ea când și-aduce aminte, la care el îi dă peste mână și-i varsă paharul cu bere, și că bine zici, Mirelo, după ce că nu suntem sănătoși la cap, mai turnăm și băutură în noi, gaz pe foc carevasăzică… Chiar nu-i arde și n-are chef Rafael de declaraţii și explicaţii din astea tardive și nefolosind decât să te facă să sari de pe fix, fiindcă am înţeles că, de fapt, noi știm deja ce avem de făcut",
    "407": " Păi, să vindem și să plecăm de aici, și-n rest nu mă interesează relaţiile tale cu taică-tău sau cu bărbaţii cu care-ai făcut copiii, dacă ar fi cineva dispus să cotizeze, să te-ajute… Chiar nu-i nevoie, tu ești o femeie care se poate ajuta și singură, da’-mi pare rău că insiști… Chiar insistă Zor-nevoie că tare bine ar fi fost să plece atunci, și el că degeaba trăiește cu impresia asta, că din cauza lui, că s-a luat după el și a ieșit cum e mai rău, și ea din nou c-ar fi fost mai bine atunci să se fi luat după capul ei, da’ lasă, acuma faptu-i consumat, cine-ar mai sta să dezgroape? Cine dacă nu Rafael, răstindu-se cum că asta-i o tâmpenie și o prosteală pe faţă, toate regretele astea bășite pentru ce ar fi putut să fie, în timp ce Mirela dă din mână spre băieţi că să-l lase să-și facă numărul, săracu’ de el s-a îmbătat, după care-i rândul lui Rafael să-i ia de martori pe metaliști la supărarea lui: poate nu știu băieţii că femeia asta avea doi copii sau unul, mă rog, și nici o sursă de venit când i-a spus lui că vrea să plece-n Italia să lucreze, și n-avea nici pe nimeni acolo, după cum nici aici n-avea pe nimeni, era în aer, iar acum nu-i cu mult diferită situaţia cu copiii ăștia pe care nu-i poate lăsa de izbeliște",
    "408": " Adică, până una-alta, ea e o femeie cu greutăţi, care n-ar trebui să-și facă iluzii cu plecatul în lume… Vicenţiu și Romeo îl ascultau cu un soi de sfială respectuoasă, luând aminte, de bună seamă, la un bărbat în vârstă, trecut prin viaţă, de la care ar fi avut de învăţat Asta în vreme ce Vlăduţ parcă ar fi strâmbat din nas, socotind poate că nu face soră-sa de ăsta, amărășteanu’ ăsta răpănos, care doar a rău și a pagubă trage de cât de posac și cenușiu arată, ros de toate supărările din lume ai care se mai dă și mare înţelept, ce să mă fac, gata să-i înveţe pe alţii cum să-și tragă chiloţii pe ei Care greutăţi? Copiii ăștia doi care dorm ghemuiţi pe canapea, unul de treișpe și celălalt de un an jumate… Astea nu-s greutăţi pentru o femeie, mai cu seamă dacă are lângă ea un bărbat care ce păzește? Ai bărbat, surioară, face Vlăduţ, și că nu-i mai e așa greu ca atunci când era singură, iar Rafael se răstește la Vlăduţ că și ce dacă are bărbat? Asta n-ar avea cum să rezolve mare lucru că și-a găsit un fraier care s-o înveţe să trăiască, și degeaba o învaţă, că ea tot ce știe face, după ce alţii și-au pus palma-n cur și s-au dus și-au lăsat-o să se spele pe cap cu greutăţile ei, cu copiii de gât, așa că, ce să ne facem acum, dragostea mea, decât să ne punem și noi palma-n cur și să plecăm în Austria sau în Italia, ca și cum noi am fi ca băieţii ăștia, la care Mirela că tocmai d-aia vrea să se ducă să muncească în străinătate, ca să iasă din greutăţi, și Rafael că, de ce dracului nu înţelege că nu se poate duce tocmai pentru că o ţin greutăţile în loc, copiii ăștia care au nevoie de o mamă lângă ei, iar Mirela că ea n-a mai avut nevoie de mamă și de tată după ce s-a măritat la cinșpe ani și ce să mai zică de Rafael, că a crescut fără mamă și tată, da’ așa-i place lui să inventeze tot felul de motive ca s-o împiedice să plece, s-o ţină-n loc lângă el, de cât de mult o iubește, și mai ales acum, după ce a turnat bere și coniac cu nemiluita în el, după ce i-a dat ei peste mână să nu mai bea… Noi nu prea suntem obișnuiţi cu băutura, se scuză Mirela musafirilor așezaţi turcește pe lângă măsuţă",
    "409": " Mirela se învârte în jurul mesei, adunând sticlele goale și golind scrumierele, și spune c-o să mai facă o cafea, că acum se luminează de ziuă E trei dimineaţa abia, și uite copiii ăștia cum dorm dezveliţi în fotoliul-pat, și Rafael că lasă-i așa, nu-i vezi c-au transpirat? Zăpușeala dracului, și, după ce cade puţin pe gânduri, că ai tu dreptate până la urmă, poţi să te duci la muncă-n Austria, și la o adică ne ducem amândoi, ca să-i dăm și pe ăștia doi la casa de copii, să crească așa cum am crescut io… Sau mai bine să-i dăm, ca pe celălalt, la francezi, ca să ne alegem și cu niște bani, și ea că s-o mai lase cu mizeriile astea, că o să-i dea lui taică-său să-i ţină o vreme, un an, doi, cât o fi nevoie, ce mare chestie, toţi bunicii își cresc nepoţii, și Rafael iarăși că nu suntem sănătoși la cap dacă acum ai început să mă prostești cu bunicii și nepoţii, după ce adineauri am spus că de patru ani tac-tu nu mai vrea să te vadă… Vicenţiu și Romeo nu se-ndură să creadă una ca asta",
    "410": " Cine? Nea Petrică? Ie om ca lumea nea Petrică Se știu, se cunosc de-a fir a păr Vecini și prieteni acolo la Câmpulung, laolaltă cu neamuri, părinţi și fraţi, cumnaţi și veri, nu ca aicea, în Bucureștiu’ ăsta în care te pierzi și te rătăcești printre străini… Vlăduţ îl știe mai bine pe taică-său și spune oftând că și el, de felul lui, e cam rău și căpăţânos când își pune ceva în gând, iar Rafael, ciulind urechile, și el, și mai cine adică? Cum cine? face Vlăduţ și că nu spuneai, cumnate, că nu suntem sănătoși la cap? Păi, și el ca și noi toţi, ăștia nesănătoșii, cumnate, și pe urmă că nu-i el chiar atât de rău, ăla bătrân, surioară, ba aș zice că abia așteaptă să vă împăcaţi și o să vezi c-ai să faci ce vrei cu el, dar Rafael tot îndoit și îndărătnic și posac, și nu-nţeleg, dacă abia așteaptă, ce a păzit patru ani de s-a ţinut departe și cu nasu’ pe sus? Râsu’ dracului, deh, singura lui fată",
    "411": " Lui Vlăduţ chiar îi arde de râs: cică ce să păzească? A păzit caprele… De când a ieșit la pensie, el n-a mai dat nici pe la Câmpulung Stă acolo la ţară cu mama și cu șapte capre și cinci oi, de nici eu nu l-am mai văzut de vreo jumătate de an, surioară, și că înţelege-l și pe el c-a îmbătrânit și că tu ar fi trebuit să-l cauţi să vă împăcaţi, și Mirela, păi, de ce? După toate câte mi-a făcut nu-mi mai vine, iar frate-său, că, dacă ai interes la el cu copiii, merită să-ţi calci pe inimă… Se luminează de ziuă și ei nu-și mai termină ciorovăiala îmbâcsită de fum de ţigară peste masa plină de sticle și pahare, și până la urmă io n-am nici o treabă cu tac-tu și cu frate-tău, Mirelo, că noi oricum o să vindem, și ea, bineînţeles c-o să vindem și-o să plecăm și noi cum pleacă băieţii ăștia, și atunci o să fie bine pentru toţi, iar Rafael că mie-mi spui cât de bine? \n28",
    "412": " \n\nBătrânelul ăla de un metru jumate, cu faţa mică și cenușie, de maimuţică decrepită, Virgil Irimiciuc pe numele lui, dar căruia i se spunea maestrul Vergilius, poet la viaţa lui, autorul a cincisprezece plachete de versuri, era singurul cu niște zeci de ani vechime în presă, așa încât, de la el s-ar fi cuvenit să înveţe toţi, chiar și patronul, dom’ Emanuel, care-l ţinea de mâna lui dreaptă, dându-i mână liberă, totodată, să imprime stilul și orientarea revistei Maestrul Vergilius apărea în redacţia Blocadei doar o dată pe săptămână, marţea, pentru cel mult două ore umplute cu un soi de prelegere ce s-ar fi vrut curs de ziaristică, până ce teoriile lui despre maniera de concepere a știrilor și a reportajelor și a articolelor de opinie alunecau instantaneu în analize ale evenimentelor în curs de desfășurare, debitate într-un stil înveninat-fulminant, care era de fapt stilul revistei și pe care ei și-l însușeau din mers, laolaltă cu argumentele ce-l făceau să izbucnească în invective anticomuniste și antifeseniste punctate cu lovituri de baston în birouri",
    "413": " Avea artrită și suferea de ameţeli rebele; de bastonul ăla se ajuta la mers, dar, la o adică, îi folosea și ca armă Pe cât de pipernicit îl vezi, pe-atât de ţânţăros, îl lăuda Milică, și că are moșu’ ceva sânge-n instalaţie, Rafaele, îţi dai seama, dacă s-a luat el cu minerii… Fugiseră toţi atunci, urmând exemplul limbricului ăstuia de patron cu nume de rege, Emanuel Victor Calomfirescu, a fost un rege pe care-l chema așa, și d-aia îi mai spune maestrul Vergilius, uneori, și Regele, iar el nu mai poate de cât se umflă-n pene, fiind și el poet și autor de romane poliţiste, pe care o să le publice cât de curând, când o să-și pună pe picioare propria editură, și dacă vrea să-și trăiască gloria de scriitor în deplinătatea forţelor fizice și psihice, era normal să se fi pus la adăpost; noi la ce-am mai fi rămas, să-i apărăm birourile de pefeleu melaminat și mașinile de scris? I-am lăsat avutul în grija maestrului, care cine știe ce o fi fost în capul lui, cum o fi stat el în ușa redacţiei să ţină piept cu bastonul, ameninţându-i și întărâtându-i în draci cu jos Iliescu și jos comunismul, și minerii călcându-l în picioare, făcând totul zob de jur-împrejur, păi, ce și-o fi zis nebunul, că n-or să-și pună mintea cu el? Dacă nu cumva tocmai asta urmărea în avântul lui masochist… Drept pentru care, i-au făcut pe plac, măturând pe jos cu el, sărmanul maestru",
    "414": " După o lună s-a întors în redacţie cu torsul în vestă de ghips și cu bandaj peste frunte, ca un adevărat erou, maestre, să ne trăiești Să vezi și să nu crezi, parcă tot nu l-au bușit îndeajuns, după cum îi dă mâna să le plângă de milă Un erou de toată bafta, Milică-tată, un sfânt și-un patriot – virulenţa discursului săptămânal lua dintr-odată o turnură patetică, de-ai fi zis că se roagă pentru sufletele câinilor care lătrau și-ai arătau colţii la bastonul lui izbind în birouri, pe când se plimba în sus și-n jos prin redacţie, maestre, să-i ierte cine i-o ierta, numai Dumnezeu poate să-i ierte, păi, să le fie ţărâna, deh, neam de neamul lor vor trage blestemul, minerii și feseneul, Iliescu și Roman, și Brucan, toţi nomenclaturiștii și securiștii care habar n-au pe ce pământ calcă și vor avea o soartă mai rea decât a lui Ceaușescu; oricum, îi calcă pe urme, uitând pasămite cum a murit, ca un câine pus la zid de câinii pe care el cu mâna lui i-a hrănit, deh, slugile lui de încredere, ăștia l-au trădat, dacă nenorocitul de el n-a luat aminte la mânia poporului, deh, ofta, cădea pe gânduri, mânia poporului părea să trezească în el un puseu lung de meditaţie mistică dezabuzată",
    "415": " Ostenise maestrul, deh, resemnarea, disperarea, osteneala, care atrag după sine îndoiala… Amâna pentru marţea viitoare, când revenea pe poziţie hărţuindu-i pe nemernici, iarăși vrednici de milă pentru atâtea și atâtea crime care se vor întoarce înzecit asupra lor, maestre, pe limba lor vor pieri, limba lor păcătoasă, mincinoasă și smintitoare a întors pe dos maţele românilor și le-a-ntunecat mintea și sufletul, drept pentru care, de astă dată, nu-și mai punea vreo nădejde în mânia ori, în înţelepciunea poporului, neamul ăsta de slugi nemernice, care l-a dus în spinare pe Ceaușescu atâta amar de vreme și i-a ales prin vot liber pe Iliescu și pe criptocomuniștii lui, ce mai, degeaba ne frământăm, degeaba ne spargem plămânii și ne răcim gura, ceea ce nu-l împiedica să revină la gânduri mai bune marţea următoare, pentru că-n definitiv cine, dacă nu noi, presa, cine să-l lumineze pe român și să-l împingă înainte? Își punea mari speranţe maestrul în alegerile următoare, care, de bună seamă, ar fi scăpat poporul de Iliescu-fesene",
    "416": " Toţi puneau, de altfel, umărul pentru alegerile alea, combătând din rărunchi restauraţia, regimul criminal, așa încât miercurea se adunau iarăși în păr, pentru a doua ședinţă a săptămânii, să mai audă câte ceva și de la dom’ Emanuel, un rege în devenire, într-adevăr, foarte pornit să le povestească visele lui de mărire pe cale de a se înfăptui: edificarea unui regat financiar susţinut de un trust de presă, înlesnindu-și astfel intrarea în politică pe ușa din faţă, și înfiinţarea propriului partid, prin care-și va susţine candidatura la Cameră sau la Senat sau, de ce nu?, direct la președinţie Avem resursele necesare, oamenii, sistemul de relaţii, ne putem permite; mai ales la plural vorbea, ca și cum i-ar fi avut și pe ei în vedere la împărţirea gloriei și a privilegiilor aferente, de unde Rafael deducea că nimerise printre oameni grei, ca și altă dată, rânjea și râdea ca prostul, Milică-tată, m-ai adus unde era de mine, și că, ce băiat de treabă stârpitura asta de rege",
    "417": " Avea un profil delicat-elegant, încoronat de o coamă leonină de un castaniu-strălucitor și privire de un albastru limpede-aprig – figură de rege, dar deopotrivă de june-prim, pe care doar statura pitică l-ar fi împiedicat să se desăvârșească; statura aia de un metru jumate îl apropiase, probabil, cândva de maestru, dimpreună, desigur, cu pasiunea pentru poezie, care mai încoace i-a permis să-l folosească ca să-i pună pe picioare revista În doar un an și jumătate, uite-l unde ajunsese N-aveau decât să se uite cu jind în gura stârpiturii, mă rog, creștem și iar creștem, ne modernizăm, am adus computere, ne extindem, deja avem trei sedii în București și zece sucursale în provincie, din revistă au crescut alte șapte publicaţii independente, o editură, cât de curând, un canal de televiziune, primul canal TV privat din România, și o casă de filme; partidul nostru a acumulat potenţialul necesar pentru a deveni cel mai puternic partid de opoziţie, care va scăpa ţara de neamurile proaste criptocomuniste, auzi, Milică-tată, șef al unei formaţiuni politice de excepţie, Partidul Ultraprogresist Liberal",
    "418": " PUL-ul o să scape ţara, tare-i mai place limbricului să se bată cu pumnul în piept cum a crescut, ca voinicul din poveste, într-un an cât alţii în șapte, Rafaele, păi, nu-mi spune tu mie că fără un sprijin ocult, din partea cui, dacă nu tot din partea neamurilor proaste, pe care le bălăcărește în revistă de ochii lumii, și nu te gândi că ar mișca în front în faţa neamurilor proaste care l-au făcut ditamai magnatul de presă și om politic, dintr-un pârlit de profesor de matematică de liceu, da, poet pârât și-nchipuit, crescut pasămite de maestrul Vergilius, dar uite-l că din cu totul alt aluat decât acesta, optimist, jovial în draci dacă-i merge ca-n brânză și de bună seamă că deschis compromisurilor de toată mâna, pragmatic, flexibil și maleabil, ca un limbric și o stârpitură ce este, păi, cum dracu’, creștem și dospim până dăm pe-afară… Avea atâtea să le spună despre planurile lui înfăptuindu-se de pe o zi pe alta cu o iuţeală neverosimilă, încât nu mai pomenea nimic despre revistă",
    "419": " Blocada părea să ţină deja de o epocă de pionierat, le-o lăsa lor ca pe o haină veche, demodată, dar încă bună de purtat, așa încât indicaţiile și obiecţiile lui le intuia redactorul-șef Codruţ și le combina cu cele ale maestrului, ca să le impună în cea de-a treia ședinţă a săptămânii, cea de joi, când în sfârșit puneau în pagini articolele pentru numărul în curs de apariţie \n29 \n\nFusese într-o dimineaţă de vineri, din care n-ar fi vrut să-și mai amintească nimic în afară de banii rămași pe masă în urma vizitatorilor – preţul, plata, un teanc subţirel de bancnote de o sută de dolari… Numără, da, douăzeci și cinci de bancnote Era bine, atâta trebuia să fie, două mii cinci sute de dolari Nu mai văzuse vreodată atâţia bani O grămadă de bani Toată lumea-i cu ochii pe bani, cu gândul la bani… Tremuri de grija banilor, să nu-i pierzi, să nu ţi-i fure… Totul se rezumă la bani, Mirelo, știa ea, doamna Petronela, ce știa",
    "420": " Puse teancul în șifonier, între niște prosoape Păi, să aibă grijă, să tragă de dolarii ăștia cât de mult… Luă o bancnotă din teanc și o băgă în buzunarul blugilor; s-o schimbe, să aibă de cheltuială, cu economie, economie la sânge… Ba tocmai că avea să se pună pe cheltuială cu nădejde Și-a cumpărat frigider nou, aragaz, televizor color NEI, unul dintre cele mai scumpe din câte văzuse prin magazine… A aruncat în stânga și-n dreapta cu furie, fără să se mai gândească În nici trei luni, avea să scape de grija banilor Plata și preţul unei înstrăinări pe care începuse de-acum s-o deprindă, Mirelo, suntem niște străini în lumea asta, patria noastră-i în altă parte, bine c-ai ajuns s-o afli pe propria-ţi piele, plutind… Prea puţini ajung să înţeleagă și să ţină cont, Mirelo, așa-i omul, veșnic dispus să se amăgească, lipindu-se de ce i se pare că i s-ar potrivi și i-ar îndulci amăreala – o familie, niște copii, o slujbă, o agoniseală, banii, banii… De cum închise ușa șifonierului, tresări auzind soneria",
    "421": " Să ţină de bani, deh, și ţârâitul prelung răsucindu-se-n creier, nu se mai termină, nu se mai termină, te strivește și te ia cu leșin E Mugurel, vine de la școală… Degeaba i-a pus cheia de gât legată cu șnur, degeaba îi spune în fiecare zi să descuie Sună în dușmănie, înadins, ca să-i toace nervii Rău copil, încăpăţânat, numai cu idiotu’ ăla de Ticuţă seamănă Și taică-său tot așa făcea, numai ce vroia, și nu ţinea cont… Nu l-ai fi scos din rahatu’ lui, Doamne ferește De ce să descuie dacă poate s-o înnebunească pe mă-sa, Mirelo, ba parcă mai mult cu tine ar semăna Uite-l cum intră pe ușă și amușină, adulmecă și dă târcoale ca un câine printr-o casă străină în care ar vrea să se pripășească o vreme, ca și cum nici el n-ar fi de pe-aici, din lumea asta; parcă ar vrea să ghicească, să miroasă, înainte să i se spună… În vremea din urmă, Mugurel o învinovăţea smiorcăindu-se-n draci că o spune lui tataie, nu doar pentru că-l ţinea fără lumină și mai mult nemâncat, ci și pentru Petrișor; cine a pus-o să-i facă un frate? Nu-i trebuie, și așa le e greu, și uite că din pricina frăţiorului ăstuia, nu mai dă nici tataie pe la ei… Ea îi spusese în câteva rânduri ce gânduri are cu Petrișor, că o să-l dea, iar Mugurel parcă ar fi meditat la chestia asta; încă nu se decisese dacă maică-sa ar face bine sau rău",
    "422": " Când ar fi luat o hotărâre, maică-să ar fi trebuit pasămite să facă așa cum ar fi sfătuit-o În sfârșit, Mugurel se îndură să întrebe de frăţiorul lui Unde-i? Și maică-sa că l-a dat, l-au luat, acum zece minute au plecat cu el… Dacă ar fi venit puţin mai devreme de la școală, i-ar fi văzut pe oamenii ăia Familia lui, da, niște străini bogaţi și cumsecade, care-l iubesc, și o să fie fericit cu ei O să aibă de toate Petrișor, tot ce-i poftește sufletul… Fiu-său o asculta cu gura întredeschisă, cu privirea dilatată de uimire și încântare, și că ce bine ar fi fost să mă fi dat și pe mine la străinii ăia bogaţi… Lui Mugurel nu-i pasă O să uite repede de frate-său și poate că și tu, Mirelo, pe lângă înstrăinare, ne e dată și uitarea Vii în lume ca să-ţi amintești, pentru ca apoi să ai ce uita… Peste trei zile însă, duminică, n-ar fi avut cum să-l uite pe Petrișor",
    "423": " Duminică, pică, pe nepusă masă, bătrânul, tizul lui Petrișor, deh, și Mugurel că ce dor i-a fost de tataie și că abia așteaptă vacanţa să se ducă la Câmpulung… De mai bine de un an, nu mai dăduse pe aici Mirela își amintea că ultima dată când îl văzuseră fusese cu patru-cinci luni înainte până să-l caute pe Velicu la fabrică să-i spună… După aceea, maică-sa i-a trimis vorbă prin Vlăduţ că nu mai vrea s-o vadă, gata, a scos-o de la inimă, dacă pe ea atâta a dus-o capu’, să-i dea de rușine, să-i facă de râsu’ lumii pe mă-sa și pe tac-su cu înc-un copil, taică, adică doi, făcuţi cu doi bărbaţi, și ea, tot fără om lângă ea… Asta a fost după ce-i trimisese vorbă, tot prin frate-său, că i-a făcut un nepot pe care l-a botezat ca pe el, Petre-Petrică-Petrișor, și unde mai pui că-i zice și Dogaru",
    "424": " Numele lui întreg, deh, ce s-ar mai fi bucurat tataie… Care bucurie de cap să ne fie, Mirelo, s-a speriat bătrânul de copilul ăsta la fel ca Velicu… Și tatăl ei, ca și tatăl lui Petrișor, s-a dat la fund Uite însă că, după un an și ceva, bătrânul și-a luat seama și ce s-o fi gândit el, deh, a avut destul timp să se gândească și să se pocăiască și acum să o ierte, Mirelo, doar o singură fată are Păi, s-o ajute și el cum o putea, taică, îi adusese o sacoșă cu o găină tăiată, înfășurată într-un ziar, câteva bucăţi de brânză, niște ouă… până de curând, Mirela l-ar fi așteptat friptă cu așa ceva Câtă foame făcuse ea tot cu gândul la brânza și ouăle, și găinile lui taică-său, și Crăciunul ăsta, ai ei au sărit-o cu cârnaţii și porcul de la ţară, și tot din pricina copilului, pasămite, o gură-n plus și-o pagubă",
    "425": " Acum chiar că s-ar putea lipsi de ajutorul bătrânului, are destui bani ca, măcar pentru o vreme, să nu se mai plângă de foame Și dacă i-ar da cu sacoșa-n cap lui tataie și l-ar da dracului, că nu mai are ce căuta la ușa ei? Păi, dacă pe el atât l-a dus capul, să se poarte cu singura lui fată ca și cu o străină… Ba bine că nu Preţul și plata înstrăinării vin de la sine, Mirelo, lasă-l pe bătrân în apele lui… S-o ajute, deh, tot așa cum a ajutat-o și altă dată, păi, când cu nemernicu’ ăla de Ticuţă, care nici ăla n-a fost om la locu’ lui Destul rău i-a făcut și ăla, că i-a luat minţile și n-a lăsat-o să-și termine școala, taică, și cât am mai umblat cu tine și cât m-a mai costat să te bag la fabrica de pâine, și tot nu m-ai ascultat",
    "426": " Ai plecat cu el, taică, ai făcut ce-ai vrut, da’ să știi că io mereu te-am ajutat și am făcut tot ce-am putut ca să-ţi fie bine… Stătea pe pat între fiu-său și taică-său, întorcându-și obrazul împietrit de la unul la altul Se cuvenea să nu uite, vezi, că și altă dată o ajutase Se sacrificase, își vărsase sângele, Mirelo, nu mai știi cine pe cine ajută când ne agăţăm ca disperaţii unii de alţii ca să scăpăm de înstrăinare Mugurel îi povestea lui tataie cum că pe Petrișor l-a dat mama la niște străini bogaţi Am scăpat de el, tataie, și lui îi e mai bine acolo, la oamenii ăia Bătrânul clătina din faţa lui osoasă de culoarea vinului, inspirând o vitalitate neostoită, ca și cum nu i-ar fi venit să creadă, cum adică l-a dat? Mirela îi confirmă cu o mârâială iritată, exact așa cum ţi-a spus Mugurel, l-am dat",
    "427": " L-am dat de suflet Ai ajuns prea târziu, tataie, dacă ai fi venit alaltăieri, ţi-ai fi văzut nepotul și tizul, și atunci Mirela parcă-l văzu întristându-se Dacă nu cumva i s-o fi părut Chiar i-o părea rău? Chiar s-o căi? E o părere, el n-are nici o vină în definitiv, și, de fapt, n-are nimeni nici o vină, Mirelo Inima, împietrindu-se încă, parcă i-ar fi spus că-i mai bine așa N-o să-l mai vedem niciodată, tataie, de vreme ce nimeni nu l-a vrut, toţi au fugit de copilul ăsta… E ca și cum ar fi murit… Vorbea cu taică-său și se vedea la fereastră cu Petrișor în braţe, cu trei zile în urmă, așteptând-o pe doamna Petronela, care-i spusese că-i va aduce pe viitorii părinţi – familia aceea; să vadă copilul și să-și facă o idee, și dacă s-ar hotărî l-ar lua, după ce ar mai semna niște acte… Coborâră dintr-o mașină argintie în faţa blocului, cu doamna Petronela după ei",
    "428": " Părinţii lui Petrișor, care-l vor duce departe, cu mașina asta ca o porumbiţă, și-l vor ferici… Era un tip la vreo patruzeci de ani, arătând ca un majordom, scurt și gros, fălcos, cu privire greoaie și ţinută impecabilă, în sacou cărămiziu și pantaloni negri la dungă, și nevastă-sa, o blondă subţirică și fragilă ca o libelulă, într-un taior platinat, de culoarea mașinii Oameni ca lumea, Mirelo, mare noroc a avut Petrișor cu așa părinţi De unde știi că mai târziu n-o să-i mulţumească, bineînţeles, dacă o să știe, dacă ei îi vor spune… Nu veniseră doar ca să-și facă o idee, ci gata chitiţi să-l ia Ce e-n mână nu-i minciună, după care ar fi perfectat actele Restul actelor, Mirelo, pentru care n-ar mai fi fost nevoie de ea Ea ieșea din joc, nu mai era de nici un folos… De bună seamă că doamna Petronela știuse, măcar că făcea pe nevinovata, că ce să facem, dragă, dacă au pus ochii pe el, păi, dragoste la prima vedere, și uite, și pe Petrișor cum mai gângurește… Petrișor părea într-adevăr să se bucure, iar bucuria lui parcă i-ar fi îndemnat pe majordom și pe nevastă-sa să se grăbească",
    "429": " Se foiau nerăbdători, ai fi zis că vor să scape cât mai repede din aglomeraţia asta de ghetouri afumate, să-și ia copilul și să plece… Spuneau ceva, iar doamna Petronela traducea: niște bani, da, îi vor lăsa niște bani Mirelei… Păi, bineînţeles că plăcerea și dorinţa lor; în acte, nu se pomenea nimic de bani, dar uite că ei, Mirelo, ce să mai zici… Banii ăia erau mai mult o pomană decât un preţ și o plată… Ea nu știuse și nici prin cap nu-i trecuse, dar doamna Petronela anticipase, dacă nu cumva făcuse o învoială cu ei, prin care să-și tragă un câștig mai mare, că doar nu degeaba… Ce ţi-ar mai păsa, Mirelo, doar c-ar fi vrut să-și abată gândul Cu ce s-ar mai ocupa oamenii ăștia care vor să-i ia și să-i fure… Ba bine că nu Singură și de bună voie s-a lipsit, l-a dat, pentru că n-are și nu se simte-n stare… Majordomul puse pe masă teancul de bancnote",
    "430": " Trei mii de dolari, îi spuse doamna Petronela, și că din banii ăștia să se achite de datorie Cei cinci sute cu care o sponsorizase până acum, iar Mirela dădu din cap absentă: să-și ia banii doamna Petronela, din teancul de pe masă Odată rezolvate problemele financiare, doamna avocată îi justifică pe clienţi râzând: se grăbesc, desigur, să nu le-o ia alţii înainte, că prea-i frumos copilul ăsta Nu-i așa? Repetă toate astea și-n franţuzește, și ei aprobară entuziaști Era singură iarăși și tot uitându-se pe fereastră, așteptând Se uită după el cum trece și se pierde în lume, în scutecul în care-l înfășase de dimineaţă, dus în braţe de doamna Petronela, pășind băţoasă în costumul ei din piele de drac pe lângă majordom și libelula lui, și mașina porni, estompând imaginea străzii și a cerului senin de septembrie, împânzit de fumul termocentralei care se suprapunea peste obrazul ei împietrit",
    "431": " \n30 \n\nLa șapte dimineaţa, și-au luat rămas-bun Transfigurat de gravitatea momentului despărţirii, Vlăduţ s-a sucit și s-a învârtit, scotocindu-se prin buzunare, iar Vicenţiu și Romeo i-au urmat exemplul și-au pus mână de la mână toţi leii care le mai rămăseseră, patru sute și ceva de mii, cu care și-așa n-ar mai fi avut ce face vreo jumătate de an de-acum încolo, surioară, și i-a văzut cam strâmtoraţi, și el singurul ei frate, și ea singura lui soră, și toţi, cu Rafael și copiii dimpreună, sunt familia lui până una-alta, până și-o face și el un rost și o familie, și doar pe ei îi are și o să se gândească la ei acolo, prin străini, de n-o să mai poată de dor și tot așa, de n-ar mai fi avut mult până să se dea cu capul de pereţi Îl prindea numărul ăsta lacrimogen, dar parcă nici lui nu i-ar fi priit băutura, își dădu cu părerea Rafael, măcar că de musafiri din ăștia care să-și plătească trataţia să locaţia să tot fi avut parte, și tot ar mai fi tânjit",
    "432": " În baza lor, ar mai fi stat liniștiţi o vreme, iar Rafael și-ar mai fi rărit plimbările cu Mărgărit cât să-și mai tragă sufletul ca să i se domolească graba să vândă, să plece din cuibușorul lor, dragostea mea, încă-i bine, din nou e bine, după frate-tău, presimt că ne paște ceva asemănător… La nici e săptămână, s-au pomenit cu moș Petrică, tăticul Mirelei Odată și-odată tot trebuia, dragostea mea, păi, neamurile Nimeni nu-i chiar singur pe lume și nici de tot străin… Ba tocmai că bătrânul pare cumva înstrăinat, reţinut, căindu-se poate că a fost cândva prea aspru cu fiică-sa, și totodată parcă l-ar intimida prezenţa lui Rafael, îmbiindu-l și poftindu-l, taicule, bine-ai venit, fă-te comod, și el lungește gâtul după nepotul ăsta nou, de care ia cunoștinţă cu întârziere Pare să-l ceară Mirelei și ea ezită o vreme, făcându-și de lucru și foindu-se de la bucătărie în cameră cu copilul în braţe, legănându-l să adoarmă, după care i-l pune bătrânului în braţe, dând ochii peste cap spre Rafael, într-o strâmbătură mută",
    "433": " Vezi bine că iarăși lasă să treacă de la ea: ăsta-i taică-său, deh, știe ea cu cine are de-a face Mă rog, Rafael l-a văzut bine intenţionat după cum a venit cocoșat de sacoșe cu brânză, ouă, găini tăiate, o pulpă de ţap, și peste trei săptămâni cel mult, o să le aducă și rachiu, păi, ie-ncărcaţi prunii, la care Rafael, stai liniștit, taicule, că nu ne dăm noi în vânt, și bine c-ai venit să te vedem la culoare, că de când te-așteptam… Mirela îi face iarăși semn, și ce mare chestie: pasămite, să nu-l dea peste cap pe moșu’, bătându-i apropo că n-a mai vrut s-o vadă atât amar de vreme după ce l-a făcut de râsu’ lumii, apucând-o pieptiș pe căile rușinoase ale vieţii, așa încât cineva, el sau ea, s-ar cuveni să-și ceară iertare E treaba lor, mă rog, Rafael n-are nici un amestec… Ba bine că nu",
    "434": " A învăţat pe pielea lui că-i de-ajuns doar să dai cu nasu’ și s-adulmeci ca să te ia valul E deja amestecat, ce mai, dacă n-o fi avut altceva mai bun de făcut Cât de nebun oi fi fost după tine, dragostea mea, dacă m-am înduplecat să rămân aici să curăţ mizeria lăsată de alţii, și cât am tras și m-am umilit, și tot nu mi-a ajuns Sunt lucruri aflate mai presus de înţelegerea noastră, dragostea mea, și uite că nici tu nu-l cunoști pe taică-tău atât cât pretinzi… Nici pomeneală să-l atingă pe bătrân presupusele aluzii ale lui Rafael N-arată că s-ar preta la numere lacrimogene Rafael îl citește din mers: neclintit și tare ca stânca, pe cât o părea el de spășit și de înstrăinat, cu faţa asta ca arama încinsă, ciocănită mărunt Bineînţeles că-i priește în cătunul ăla de munte unde s-a dus să-și mănânce pensia ca să-i elibereze lui fiu-său apartamentul de la Câmpulung, dar uite că degeaba și-a pus nădejdea în el înzestrându-l; după Mirela, s-ar zice că și Vlăduţ l-a trădat, plecând în lume",
    "435": " Nu-i puţin lucru, totuși, că Vlăduţ a catadicsit să-i amintească moșului de Mirela Îi scrisese, da, a primit alaltăieri scrisoare din Austria de la Vlăduţ, că a dat pe aici și ar fi bine să, iar asta l-a făcut s-o ia încoace încărcat ca un catâr Nu-i mare lucru ca fiu-său să-l fi mustrat în scrisoare și uite că a fost trimis… — M-a trimis mă-ta, Mirelo, să-mi dai copiii Să-i ţinem la noi o vreme Pe amândoi, da, am înţeles că aveţi nevoie de ajutor… Ne-a scris Vlăduţ — Le-a scris, face Mirela Ai văzut, Rafaele, ce mult mă iubește frăţiorul meu? Ea pare să-l ignore pe taică-său, neîndurându-se să-i arate în vreun fel că se bucură, așa încât Rafael se simte dator să-i mulţumească, taicule, foarte frumos din partea matale că vrei să ne ajuţi… În momentul următor, își amintește că s-a cam văitat în seara aia în faţa fratelui și a verilor",
    "436": " L-a luat valul văicărelilor încrâncenate, deh, cum e vorba aia că la baliga moale puţină apă-i trebuie, adică după ce că nesănătoși la cap, și stricaţi la maţe de foame, el, unul, s-ar mai fi și oblojit cu băutură pe socoteala lui Mărgărit sau a neamurilor Mirelei ca să se dea în stambă, da’ uite că tot răul spre bine: văicărelile lui au ajuns la urechile și la inima bătrânului L-au sensibilizat, păi, cum dracu’, e și el amestecat în rahatu’ ăsta, așa că să pună umărul… Chiar pare dispus, după cum a venit la fiică-sa cu coada între picioare Păi, tac-tu care te-a făcut, dragostea mea, sângele apă nu se face… — Ţi-l dăm p-ăla mare, taicule, să-l ţii cât mai e vacanţă Am înţeles că l-ai mai ţinut Ești în temă, știi despre ce e vorba… Ăla mare e afară, la joacă, așa cum îl știe Rafael de obicei",
    "437": " Păi, nu-i al lui decât în măsura în care-i dă să mănânce, adică-i ceva mai mult decât copiii de la Școala orfelinat, de unde a luat cândva o leafă În rest, ar fi al lui tăică-său care l-a făcut și al lui tataie, și parcă ar vrea să le ţină locul ăstora doi în viaţa Mirelei, ca să-l dea la o parte pe Rafael, așa încât mai bine să-i dea liber Altminteri, ăsta mare s-a bucurat el cât s-a bucurat văzându-l pe tataie după atâta vreme, dar nu până într-atât încât să-i ţină de urât mai mult de cinci minute A ieșit afară, da, asta în vreme ce ăla mic s-a zbătut puţin în braţele bătrânului până l-a lăsat jos, și acum umblă de-a bușilea printre picioarele lor, agăţându-se de ce apucă, ridicându-se și căzând și iar ridicându-se, râzând și strigând în limba lui dorinţe pe care doar Rafael pare să le înţeleagă",
    "438": " Nu vrea să plece de aici deocamdată, asta e limpede, încă nu-i e să se ducă după tataie… — P-ăsta nu ţi-l dăm E prea mic Abia l-am înţărcat și, oricum, maică-sa n-are altă treabă decât să aibă grijă de el Bătrânul se sucește spre el și-l întreabă, pe tonul unei discuţii ca între bărbaţi, dacă Mirela lucrează undeva Rafael îi răspunde pieziș: — Nu ţi-am spus că stă acasă cu copilul? E un serviciu și ăsta, în definitiv Ba mai serviciu decât acesta, nici că se poate Se foiește pe scaun nea Petrică Nu știe de glumă și nici nu-i arde, dar nu îndrăznește să obiecteze Contrariat, mâhnit, se gândește probabil la lucruri pe care îi e imposibil să le spună, cum ar fi că și el, ca și oricine, a avut copii mici, dar nu și-a permis s-o ţină pe nevastă-sa acasă… — Ar trebui totuși… Trebuie neapărat să-și caute de lucru",
    "439": " — Glumeam, taicule, cum naiba să nu-și caute? Își caută, se străduie, da’ vezi și matale că-i destul de greu — Cât își caută, n-ar fi o problemă pentru noi să ţinem copiii Putem și pe amândoi Le-ar prinde bine la ţară, la aer curat E sănătos… Rafael surâde dezarmat E destul de obositor nea Petrică ăsta E mult până-i dai nas și-l bagi în seamă Descurcă-te cu el, dragostea mea, păi, tac-tu care te-a făcut și vrea să te ajute, și Mirela-i repetă răbdătoare că doar pe Mugur Cu ăsta mic, sunt ei în stare să se descurce N-are rost să insiste Nu-i mare lucru să-ţi dai seama de ce insistă Atâta i-a trebuit, vezi, să audă că fiică-sa nu lucrează E fript moșu’ pe chestia asta Păi, Mirela are familie, de bine, de rău, acum are și un bărbat lângă ea, așa încât, o slujbă i-ar mai lipsi ca să fie-n rândul lumii",
    "440": " Care lume? Nu mai e lumea aia pe care o știe el din vremea când a băgat-o la Fabrica de Pâine din Câmpulung, iar Mirela n-are decât să-și amintească iarăși că a fost ca o pedeapsă, fiindcă s-a înfierbântat cu Ticuţă până într-atât că a lăsat baltă școală N-ar fi conceput în ruptul capului taică-său s-o știe neagăţată nici la școală și nici de o slujbă, și nici acum nu concepe, măcar că vremurile s-au schimbat să nu le mai recunoști, și nici ea nu mai e cea de atunci Doar bătrânul a rămas tot ăla, și n-ai avea cum să-l scoţi din ale lui Cătrănit de nu se poate, deh, ce-ar mai fi să știe că nici Rafael nu lucrează? Parcă ar pluti în aer nedumerirea asta a lui nea Petrică E pericol, n-a apucat Mirela să-i povestească, da’ ăsta-i genul de om care-ţi tot bagă nasu-n fund ca să-și dea cu părerea și să-ţi dea sfaturi, și poate să te și silească să le urmezi, vrând totodată să te facă să crezi că, Doamne ferește, nu i-ar da lui mâna să se amestece în treburile tale",
    "441": " Și ce mare lucru, dragostea mea, lasă-l să-și facă numărul, că n-are ce rău să-ţi facă, și uite-l cum, într-o doară și-n treacăt, îl întreabă pe Rafael ce învârte și cum se descurcă, fiindcă doar vede și el cât de greu e în ziua de azi — Mie îmi spui, taicule, cât de greu? Barem matale te hrănești cu roadele pământului, nu stai ca noi să râmi asfaltul În pofida semnelor disperate ale Mirelei peste capul bătrânului, Rafael nu se îndură să mintă: adevărul e că ne descurcăm cum dă Dumnezeu, adevărul e că și eu sunt pe liber… Și-n definitiv, de ce să nu-i spună? Nu-i, desigur, ceva cu care să te lauzi, da’ nici să te rușinezi, măcar că destui se miră de chestia asta ca de o boală rușinoasă, de care tocmai s-au vindecat sau tocmai sunt pe cale să se molipsească de ea",
    "442": " Trăim doar de niște ani în România lui Iliescu, și cine știe ce-o să mai fie, ceea ce nu e însă o justificare pentru nea Petrică Uite-l cum s-a blocat și parcă a înţepenit de atâta indignare Mirela îl întreabă pe un ton iritat: — Ce-ai rămas așa, de-ai zice că Doamne ferește? Nu ţi-a scris Vlăduţ de noi? — Nu, asta nu mi-a scris, că n-aveţi nici unul servici… Așa e, au uitat că n-au apucat să vorbească despre slujbe cu băieţii ăia, deși după slujbe plecau ei în Austria — Și care-i problema, tată? se burzuluiește iarăși Mirela Nici o problemă Bătrânul tace chitic Nu se lasă provocat, așa încât Mirela simte nevoia să se justifice: or să plece și ei, ca și Vlăduţ, Vicenţiu și Romeo, să-și caute de lucru Vlăduţ le-a promis, de altfel, că o să-i cheme, așa că-i binevenit ajutorul lui, să le ţină copiii, dar ar mai fi de așteptat… Ea vorbește de ajutor ca și cum i-ar mulţumi lui taică-său, dar totodată ca și cum n-ar mai avea nevoie… Cât de mult a tras nădejde la taică-său când a dat copilul și după aceea, și uite că, dintr-odată, i s-a tăiat tot cheful, văzându-l neschimbat, același de când plecase de acasă să se mărite",
    "443": " Fugise de el de fapt, acum abia își dă seama, iar când a născut al doilea copil și l-a botezat cu numele bătrânului, a fost ca și cum a dat să se întoarcă acasă și n-a mai fost primită Bătrânul i-a întors spatele, vezi, măcar că acum vine cu căciula-n mână să se împace, nedezbărat de năravul lui urât de a iscodi, ca să te înveţe cum să trăiești Ba uite-l că nu iscodește și nu învaţă pe nimeni nimic; continuă să tacă, în timp ce Mirela îl vede mărunţind imperceptibil din buzele subţiri reproșuri aspre, abia stăpânite, și n-are nici un dubiu că doar prezenţa lui Rafael îl împiedică s-o împroaște cu reproșurile alea I s-a făcut lehamite, cu tot cu dragostea mea și taicule, degeaba, că sângele apă nu se face Se face rahat Să nu-l mai audă cu abureli din astea și că nimeni nu-i singur și nici de tot străin și că de fapt toţi suntem singuri și străini și așa mai departe",
    "444": " Păi, Rafael pe de o parte, și taică-său pe de alta Fără să spună nimic, nea Petrică reușește s-o întoarcă pe dos Ar fi cazul să-și dea seama, și uite-l că-și dă Refuză să înnopteze la ei, în pofida invitaţiei lui Rafael Păi, are un tren diseară și chiar pleacă, luându-l pe Mugurel cu el, la fel de sfios și de reţinut cum a apărut cu patru ceasuri în urmă \n31 \n\nAlegerile din septembrie ’92 parcă i-ar fi readus, în sfârșit, cu picioarele pe pământ, Milică-tată, Rafaele, Octave, Codruţe, Angelico, Doiniţo, puteţi să vă duceţi la culcare, românul s-a deșteptat, a ales pentru a două oară pe cine-i vrea binele, cât ne-om fi dat noi de ceasul morţii uitându-ne în gura maestrului Vergilius, care nu e vorbă că știa el ce știa cu misiunea și chemarea ca să luminăm poporul, mă rog, poporul își vede de-ale lui, așa că să ne vedem și noi de-ale noastre, cât o mai fi să mâncăm o pâine pe moșia lui dom’ Emanuel",
    "445": " Asta în vreme ce maestrul continua să-și rumege iluzia, care de bună seamă că avea să-l piardă după cât suflet punea în povestea asta cu recuperarea revoluţiei furate, și uite-l că primise o lovitură mortală, se vedea pe faţa lui mumificată de o suferinţă atroce, cât o mai fi fost de văzut, căci apărea tot mai rar prin redacţie, și cât de curând, avea să dispară definitiv Nici dom’ Emanuel nu prea mai era de văzut, dar, desigur, din cu totul alte motive Afacerile și politica îi mâncau tot timpul și, oricum, Blocada nu-i mai aducea nici un câștig Continua totuși să bage bani în ea, ţinându-i parcă de milă să-și facă de lucru în sediul acela meschin dintr-un fost atelier de croitorie din împrejurimile Podului Izvor, în care-și pornise afacerea imediat după Revoluţie Tot e bine că ne dă și nouă de o fasolică, Milică-tată, pe lângă cei cinci sute de salariaţi ai trustului, care robotesc pe brânci la cincisprezece publicaţii, îţi dai seama cât de productiv îmbină politica cu divertismentul, și pornografia, sportul cu moda și afacerile imobiliare, cultura cu arta culinară, grădinăritul și creșterea animalelor, îţi dai seama ce uzină, la care Milică, să nu crezi că numaidecât de milă încă te ţine sau că doar din tipărituri a ajuns el milionar, păi, e la mintea cocoșului că spală niște bani, iar Octav, că ce ne pasă nouă dacă merge treaba și ne luăm salariul, ne facem că facem, Doiniţo și Angelico, cu trei mii de exemplare săptămânale, punem și noi umărul s-acoperim afacerile cu droguri, prostituţie și trafic de carne vie și spăgi din privatizări, din care curge-n conturile lui dom’ Emanuel, care dă să mănânce la atâta lume, să-i ciugulească toţi din palmă ca porumbeii, ăsta-i interesul, și Codruţ că fiţi atenţi ce vorbiţi cu Angelica și Doiniţa de faţă, că pot să vă spună bossului, ba vezi de treabă, că n-or fi ele atât de proaste ca să-și taie singure craca de sub picioare-n felul ăsta și să rămână cu deștu-n gură, ba bine că nu, nu le plângeţi voi că n-ar fi în stare, la o adică, să se lipească unde le-o fi mai bine în toată uzina asta de trust cu cinci hectare de sedii prin tot orașul, uite-l cât s-a întins, păi, sprijin ocult, cum spuneam, ’ţi-ai dracului de securiști și comuniști, păi, neamurile proaste criptocomuniste, ăștia l-au făcut mare, și peste asta, dom’ Emanuel era parlamentar și pornit să candideze la președinţie la alegerile viitoare, Milică-tată, măcar de-ar ieși, și atuncea să te văd cum ai să mai latri la bandiţii de la Cotroceni… Dacă nu cumva ţi se făcuse dor de orfani, Rafaele, luând aminte și cumpănind la duhurile rele, care par să fie întotdeauna în altă parte decât acolo unde ţi se pare că le vezi",
    "446": " Ritualul alcătuirii frazelor și al aranjării lor în paragrafe devenise o voluptate și un viciu, culminând cu momentul de luni dimineaţa, când se înfiinţa cu noaptea-n cap la chioșcul de ziare ca să cumpere Blocada, ca să-și recitească, pentru a șaptea oară, cele trei articole săptămânale A consemnat pentru dumneavoastră, da, s-ar fi cuvenit de-acum să se întrebe pentru cine Voluptatea și viciul se derulau parcă în virtutea unei inerţii rele, invocând parcă osteneala și dezamăgirea cruntă a maestrului Vergilius, acel poet nevricos, neîmpăcat cu lumea, despre care toţi credeau de-acum că ar fi murit de inimă rea Duhurile rele, Rafaele, ar fi dat să-ţi mănânce și ţie inima Te optinteai din răsputeri să le alungi când tocmai plecaseși de la Elenuţa ca să te muţi la Mirela, care cât de curând avea să nască, așa încât să-i fi ţinut de urât, dragostea mea, să-i ţină curajul treaz, iar de-acum s-ar fi putut spune că are și el familia lui, Milică-tată, un bun motiv ca să ne vedem de treabă",
    "447": " Deși dădea semne de osteneală, încă mergea treaba cu Blocada După ce vreme de doi ani se ţinuseră de tabietul celor trei ședinţe săptămânale de marţi, miercuri și joi, pe măsură ce computerele înlocuiau mașinile de scris, iar revista devenea o anexă tot mai neînsemnată a trustului căruia îi deduse numele, odată rămași fără maestrul Vergilius și dom’ Emanuel, păstrară doar întâlnirea de joi, când se adunau în jurul prânzului în localul de peste drum de redacţie La doi cocoșei scria pe firmă, dar lumea îl știa în zonă mai mult de La doi colonei, de bună seamă că din pricina văditei poziţii strategice din apropierea clădirii Arhivelor SRI și sediului Poliţiei Capitalei, iar pe de altă parte, cei doi cocoși din care se iviseră doi colonei ar fi fost un simbol al virilităţii vigilente, cerută de practicarea unei meserii cumva înrudite cu a lor Altminteri, s-or mai fi intersectat ei prin zonă cu sereiști și poliţiști împintenaţi, dar asta n-ar fi avut cum să-i deranjeze",
    "448": " Joia aveau masa lor rezervată într-un separeu, lângă ușile rabatabile, căptușite cu tablă de inox, ale bucătăriei, cu vedere deschisă larg spre Podul Izvor și cheiul Dâmboviţei Azi ningea, mâine ploua și îngheţa bocnă, Rafaele, vreme amestecată, de sfârșit de februarie S-ar fi cuvenit să te bucuri, dar uite că-ţi venea peste mână să te obișnuiești cu gândul: Mirela născuse, iar lui îi pica greu să se știe tată al unui singur copil care-i al lui, mai mult decât al atâtor orfani care-s ai tuturor și ai nimănui Își rumega boala asta difuză, uitându-se, prin geamul vitrinei localului, de-a lungul trotuarului îngust de lângă Dâmboviţa, punctat de copaci brumaţi cu chiciură și grămezi de gheaţă, iar peste apă, dincolo de parcul înzăpezit și înceţoșat, se contura în zarea fumegoasă cazemata Casei Poporului, un al treilea reper al poziţiei strategice în care își făceau de lucru Clădirea pătrăţoasă cu alură de penitenciar de maximă siguranţă, durată să răzbată prin veacuri, cocoţată în vârful dealului și unduind ca o fantomă în ger și în ceaţă",
    "449": " În local era cald, o atmosferă plăcută, familiară, străbătută de aburii de la bucătărie, care aproape că-i săturau înainte să vadă pe masă varza călită și cârnaţii, fripturile și castronelele cu ciorbă de burtă, un deliciu și un lux pe care și-l permiteau mai mult de nevoie, dată fiind meseria care-i ţinea toată ziua pe drumuri, constrângându-i să ia masa-n oraș Meseria lor era un bun prilej, altminteri, ca să schimbe decorul și gustul mâncării de acasă Farfuriile, sticlele de bere și vodcile se îngrămădeau pe lângă mapa din vinilin albastru jegoșit, în care Codruţ își ţinea materialul pentru numărul următor al revistei, umflată și legată cu un șiret de gheată; după ce Codruţ o dezlega, manuscrisele articolelor treceau din mână-n mână peste bucate, în timp ce se comentau și se licitau titluri, găselniţe, fraze, idei, istorioare apte să se dezvolte în subiecte de senzaţie ce se înlănţuiau și se condiţionau reciproc pentru a compune acea inepuizabilă poveste a revoluţiei din care ei continuau să se hrănească, uite, bunăoară Angelica venise de la Tribunal, de la a cincea ședinţă a procesului lui Nicu Ceaușescu, și trântise un articol de zile mari",
    "450": " Fiul dictatorului nu crede-n lacrimi… Codruţ citea pe sărite, mda, ăsta era un film, n-are a face, Nicu Ceaușescu a cucerit asistenţa… Farmecul și elocvenţa i-au făcut totodată faimă și renume avocatei Paula Iacob… Da-da-da, charisma fiului dictatorului, pe care românii deja au început să-l regrete Bla-bla-bla… Ceaușescu, să ne ierţi, în decembrie-am fost beţi! Ești nebună, Angelico, asta ai scos-o de la tine… Ba bine că nu, mă rog, ni se oferă această mascaradă de proces, menit să pună într-o lumină favorabilă justiţia română coruptă până-n măduva oaselor, aservită puterii criptocomuniste, care justiţie, vezi Doamne, și-ar face datoria, ca o compensaţie a felului cum a dispus de asasinarea lui Ceaușescu printr-o și mai mare mascaradă de proces, acuzându-l de genocid naţional în numele poporului român, bla-bla-bla, bla-bla-bla… Codruţ e de părere că nu dă bine să luăm apărarea lui Ceaușescu sau lui fiu-său, mai cu seamă după ce cotidiene feseniste precum Adevărul, Dimineaţa și Azi, au scris despre Blocada că-i o publicaţie ceaușistă, ca să nu mai zic de România Mare care, număr de număr, somează Procuratura să ne aresteze, însă Doiniţa ia apărarea Angelicăi, fiind de părere că toate ofensele care vin din partea presei aservite puterii sunt binevenite, ca să ne scoată în evidenţă, și că nu-i niciodată de prisos să reamintim de asasinarea lui Ceaușescu de către liderii puterii securist-nomenclaturiste, pentru a nu-i da posibilitatea, într-un eventual proces corect, să spună mai multe despre lovitura de stat care a fost de fapt Revoluţia, bla-bla-bla, și toată povestea cu teroriștii, mă rog, iar o luăm de la capăt, tot ei au inventat-o, ca să-și spele crimele, bla-bla-bla, se știe, lasă-ne, Doiniţo, da’ mai bine uite aici, pentru prima pagină – Nicu Ceaușescu, bolnav de ciroză în ultima fază, spovedania unui muribund, alături de, să zicem: A fi sau a nu fi mort în România în vremuri de tranziţie – anchetă socială de Rafael Ogrinjan și Octav Cerchez",
    "451": " Asta ce dracu’ mai e, că-i lungă de nu se poate?!… Octav îi explică, în timp ce Codruţ numără paginile gârbovit peste paharul de vodcă, cu buza de jos răsfrântă, păi, despre cheltuieli de înmormântare pentru toate buzunarele, cu tarife practicate de societăţile private de pompe funebre, precum și preţurile locurilor de veci în cimitire centrale sau în comune suburbane, mă rog, zece pagini dactilo, Dumnezeule, cine o să citească atâta despre morţi, când Evenimentul zilei se vinde-n draci, cu știri de cinci rânduri despre găini violate? Ne facem de cap pe banii lui dom’ Emanuel, nu e nevoie să citească nimeni, nici măcar Codruţ, fiindcă oricum nu-l va băga în numărul ăsta, fiindcă s-a ivit altă prioritate, Doiniţa ne-a trimis deja prin fax o relatare amplă despre primul Congres al Partidului Ultraprogresist Liberal, care e în curs de desfășurare la Sala Polivalentă Președintele proaspăt ales al PUL-ului, domnul Emanuel Victor Calomfirescu, eminent om de cultură, o certitudine pentru viitorul politic al României, bla-bla-bla… Codruţ își dă cu părerea că prea îl lingem pe faţă, măcar că pe banii lui, s-ar putea să se simtă jenat, la care Milică râde, s-ar putea să se simtă jenat pe merit, îl lingem și pe faţă, și pe verso, iar Rafael că ce lucrare genială asta cu PUL-ul și ce lovitură, care o să-l facă ministru pe dom’ Emanuel al nostru și n-o să-i mai trebuiască Blocada, o să vedeţi, cât de curând ne va pune pe liber… Știau, nu-ţi trebuia cine știe ce intuiţie ca să-ţi dai seama, Milică-tată, Rafaele, Codruţe, Octave, Doiniţo și Angelico, puteaţi să vă duceţi la culcare iarăși, care pe unde v-or fi soarta și norocul",
    "452": " Până atunci însă, Codruţ număra la pagini: sunt șase, plus discursul președintelui, încă opt pagini dactilo, și încă trei de comentarii și declaraţii ale celor prezenţi, să fie primit pentru dom’ Emanuel, regele nostru \n32 \n\nDeocamdată cel puţin, nu-i cerșitul de ea Ar mai fi de așteptat, ar mai avea de trudit ca să-nveţe A-nvăţat, în schimb, să se miște prin aglomeraţia magazinelor, a talciocurilor, a târgurilor duminicale Într-o seară, s-a întors acasă cu o sticlă de Cola, altă dată a adus un ciorchine de banane, înșfăcat în trecere de pe o tarabă lăsată de izbeliște de către vânzător pentru douăzeci de secunde, dragostea mea, ești eficientă, și ea că-ţi închipui dac-aș fi avut o traistă la mine cum aș mai fi făcut-o pă treabă… Ba bine că nu; lăcomia nu-i bună, măcar că pare să ne pună-n mișcare Lăcomia, frica, curiozitatea, dragostea mea, după cum ţi-am mai spus – astea trei, da, ele ne activează, dar tot ele ne sug, ne năruie, ne risipesc în cele patru zări… Să nu uiţi: tot ce nu putem duce în mână, în sân, sub cămașă, cu spinarea, fără să ne cocoșeze prea tare, ne împinge pe nesimţite, fără să ne dăm seama, acolo… Acolo-s plânsul și scrâșnirea din dinţi, foamea și setea în veci neastâmpărate, moartea veșnică pe care-o vezi doar cum ne împresoară din toate părţile și cum lumea se opintește s-o care în cărucioare prin halele supermarketurilor și s-o înghesuie în portbagajele mașinilor",
    "453": " Sunt pline să dea pe-afară vitrinele, panourile publicitare, ecranele televizoarelor și ale computerelor… Zi de zi, trebuie să învăţăm noi tertipuri ca să ne ferim din calea ei, zi de zi, trebuie să trudim să ne perfecţionăm, ca să-i facem faţă Ba taci că-i bine Bine că și-a dat drumul la furat – o îndeletnicire cât de cât sportivă, pentru care are unele calităţi: în primul rând, agilitatea sălbăticiunii deprinse cu foamea și hăituiala, flexibilitatea și rezistenţa mușchilor, exersate în înfruntările amoroase îndrăcite, ce spulberă toate limitele saţietăţii, dragostea mea, asta ţine și de foame, și de sete, și de dor de codru verde, iar la o adică-i o boală, care de buna seamă c-o avea un nume în tratatele de specialitate și de care ne-am molipsit unul de la altul, la fel ca și de sărăcie, însingurare, înstrăinare Cu aceeași trudă și umilinţă, învăţăm pe pielea noastră cât de străini suntem în lumea asta, mereu pe fugă și pe picior de plecare, împărtășindu-ne din mers din dulceaţa cărnii; plăcerea se plătește, dragostea mea, dar pe undeva, pe alături, poţi rămâne cu ceva în contul plăţii: un rest, un mizilic acolo, care contează însă enorm",
    "454": " O banană și-o bomboană, deh, aproape seară de seară, ea se întoarce acasă încărcată ca o albină, cu sânul și buzunarele pline de biscuiţi și de napolitane, bomboane, sticle de suc, gume de mestecat… Uneori aduce și bani, dragostea mea, ai grijă să nu te prindă, cum te freci de bărbaţi în înghesuială și-i pipăi, s-ar zice totuși că nu te riști prea tare… Pe de altă parte, el umblă după Mărgărit să-i ţină de urât ori să-l ajute să-și descurce treburile și uite că nu în zadar Îi mai iese și lui cât să-și tragă sufletul E prea de ajuns, dragostea mea, sunt prea de ajuns grijile fiecărei zile ca să ne mai facem griji pentru ziua de mâine E prea de ajuns să umbli prin zăduf și să stai la mâna unuia care, la rândul lui, stă la mâna altora Erau și seri când ieșeau împreună, dragostea mea, mână-n mână adulmecau o adiere răcoroasă, dând târcoale meselor de plastic scoase de patronii barăcilor-buticuri pe trotuare",
    "455": " Ocheau câte o ladă mai stingheră, din care se serveau cu două sticle de bere și le beau la douăzeci de metri mai încolo, așezaţi pe trotuar, în întuneric Într-una din serile acelea au avut ceva mai mult noroc Mirela a ochit un mobil pe o masă, lângă o sticlă de bere, presimţind și pândind momentul când omul s-a dus până la bar sau la toaletă, și zbughe-o cu el peste stradă și-n întunericul dintre blocuri La nici o jumătate de minut în urma ei, se întoarse tipul ăla la vreo treizeci de ani, și se vedea pe el abuzul de vitamine și de steroizi – un obsedat al trasului de fiare, desigur, cu ceafă de taur, umeri ca niște platoșe, braţe de sugrumător cu bicepși cât căpăţâna de varză Rafael îl știa din vedere, îl mai văzuse prin zonă în tricouri d-astea mulate pe tors și fără mâneci, legănându-și superbul hoit de poster publicitar pentru aparate de făcut mușchi și pentru suplimente nutritive, dar parcă ar fi dat să-l deconspire uitătura melancolică, pierdută, care te făcea să te gândești la vreo neputinţă ascunsă după mușchii ăia și deopotrivă compensată de ei",
    "456": " Îi ducea după el ca pe un câine feroce, fidel, dar, la o adică, mușchii sunt o investiţie mai sigură decât un câine, și încă și mai sigură decât un mobil Uite-l că de un sfert de oră de când s-a întors la masă habar n-are, încă n-a observat… Așteaptă pe cineva, da, niște tovarăși pentru care a luat sticla și paharele de la bar și a rezervat celelalte trei scaune de la masă Lungește gâtul după ei și uite-l că tot nu se hotărăște să-i sune pe mobil… Rafael îl observă îndeaproape, păi, cum dracu’? Păi, ce fel de bărbat și soţ, de nădejde, mire și amant al nemuririi, și tovarăș de furăciuni s-ar mai numi, dragostea mea? Doar să-i acopere retragerea, deși nu s-a gândit nici o secundă că n-ar fi în stare să se descurce de una singură Altminteri, nu s-ar mai fi încurcat… Curiozitatea îl îndeamnă să zăbovească, deh, curiozitatea o să-l piardă",
    "457": " Vrei să vezi cu ochii tăi cum percutează ăsta observând lipsa telefonului mobil și te freci pe lângă masa lui, animat de o nerăbdare ce ar putea să bată la ochi… Rafael pune mâna pe un scaun și întreabă dacă-i ocupat, iar privirea rea care i se aruncă îl edifică numaidecât: tipul nu-i nicidecum vreun ageamiu fofilându-se în dosul unei caruri de gladiator confecţionată la comandă, artificială Are mai mult tupeu și cruzime decât mușchi și se vede că-i uns cu multe alifii, dotat complet pentru a răzbate cu fruntea sus prin această Vale a Plângerii, lăsând praf și pulbere în urmă Îi face semn să circule, mârâind agasat, îndepărtându-l cu privirea ca pe un gunoi, și dac-ai sta bine să te gândești, chiar asta ești, un gunoi, ceva ca o pală de duhoare plutind în briza prăfoasă a nopţii, legănându-se și risipindu-se printre ghetourile astea, dar uite-l, în sfârșit, pipăindu-se la brâu și-n buzunare și umblând în patru labe pe sub masă, înjurând și întrebând în stânga și-n dreapta dacă n-au văzut, păi, ce dracu’ să mai vadă? Degeaba ar mai adulmeca după miasma care e Rafael și care s-ar putea învârti toată noaptea pe acolo fără să-l întrebe nimeni ceva de viaţa lui, cine e și cu ce se ocupă, cu ce-și plătește băutura aia de pe masă, așa că n-ar fi riscat nimic învârtindu-se pe acolo, dar nici n-ar mai fi avut la ce să rămână",
    "458": " Să plece, da, să se întoarcă la dragostea lui Să plece, că de dispărut, a dispărut de mult Dispăruse Nu mai putea fi nici atins și nici văzut Carnea și sângele lui, oasele, tendoanele se amestecaseră-n dogoarea strânsă și tasată peste zi în plăcile de beton ale cuibușorului lor, care noaptea emana damfuri încinse de pucioasă Iadul pe care-l cutreierăm mână-n mână, dragostea mea, suntem niște umbre Suntem tot mai străini în orașul ăsta în care ne-am pomenit însetaţi și potolindu-ne setea cu apă de canalizare, iar stomacurile noastre au devenit apte să recicleze gunoaie, în timp ce sângele a căpătat fluiditatea și consistenţa nedezminţită a fecalelor Respirăm gerul și arșiţa morţii, tot mai vii și mai străini aici, în locul ăsta unde am cerșit și am furat și am dat peste bot celor care au vrut să facă din noi altceva decât ce suntem de fapt, da, cretinii chiar au crezut c-o să le meargă… Cretinul dracului! Ce o mai vrea de la viaţa noastră? Mobilul piuia în draci, în ritmul înţepat-melancolic al unei manele",
    "459": " Aș da zile de la mine, să mai fiu o zi cu tine… Oh, dragostea mea, de unde atâta patimă și dorinţă? De unde-atâta iubire, oh, degeaba suni, că nu sunt acasă… S-ar putea să fie chiar el, Vandam pasionat de manele, mă rog, la început l-ai văzut într-un fel, pe urmă în alt fel, acum altfel… Ultima impresie contează, rahat, poţi să te dai cu capul de pereţi, că nu te cunosc Nu răspund Sunt un nemuritor, în definitiv Casa mea și patria mea nu-s în ghetourile astea jegoase Pe aici sunt în trecere, îmi trag niţel sufletul și mă duc, fără să intru-n vorbă cu toţi cretinii Oricum, n-ar fi o mișcare bună să răspund, să-i dau cretinului satisfacţie Era în bucătărie telefonul, într-un sertar cu furculiţe Se jucase probabil ăla mic cu el și-i deschisese sonorul Până una-alta, până ar găsi un client să-l vândă, era bun să sperie turmele de carcalaci care se plimbau pe aragazul acoperit cu cruste imemoriale de iahnii de fasole și de tocăniţe de cartofi",
    "460": " Vom lăsa niște urme, dragostea mea, cine va veni în cuibușorul nostru după ce-om vinde n-are decât să cureţe și să dezinfecteze până o da în turbare Nevoia ne învaţă multe, dragostea mea, să furăm, să cerșim, să ne umilim, dar trebuie să recunosc: ești complet lipsită de orice fel de aptitudini de gospodină Harul de mamă și curvă ţi-o fi retezat din scurt pornirea nativă de a deretica și curăţa, mă rog, sunt niște luni de când nu ne mai permitem detergenţi N-ar fi cel mai mare neajuns, dar gândește-te, totuși, că toate necazurile astea sunt de fapt un preţ de nimic pentru visul vieţii veșnice care sapă în noi neobosit, și deja nu mai suntem cei care am crezut cândva că am fi și nici ce au vrut alţii să facă din noi… Adevărul e că suntem duși, adică mergem încotro suntem duși, însă prea puţini înţeleg asta, că sunt duși și trebuie să se lase duși fără să slăbească totuși vigilenţa și strădania… E trecut de miezul nopţii, și el iarăși n-are somn",
    "461": " Să veghezi, da, încercând să înţelegi rostul direcţiei spre care ești dus, când totul pare fără rost, părăsirea și sărăcia lucie, și totuși există un rost și un înţeles la care trebuie să iei aminte în permanenţă, veghind, da, atent la toate semnele și semnalele, ca să răspunzi, fiindcă mereu ţi se oferă, ţi se propune… — Alo, da, io sunt! Ce-ţi trebuie, dom’le? Ce suni așa ca disperatu’? — Care ești, băăăă?! urlă o voce spartă, trăsnind a vodcă și a bere Unde ești? — Măi, omule, nu te enerva degeaba Nu zbiera la mine, că nu rezolvi nimic Nu faci decât să-ţi înrăutăţești situaţia — Băăă, îţi iau beregata! Zi repede unde ești! — Sunt pă mă-ta! Sunt călare pă mă-ta, dacă insiști atâta… I-am băgat mobilul ăsta-n fund lu’ mă-ta și chiţăie de plăcere… — Ai să ţi-o iei urât de tot pentru chestia asta",
    "462": " Nici nu-ţi închipui… — Ascultă, chiar nu poţi să te calmezi ca să discutăm omenește? Dacă nu ești în stare să apreciezi că-ţi răspund la telefon și că am răbdare să-ţi înghit inepţiile, la revedere — Te tai, bă, vin cu sabia la tine și te fac pastramă! — După ce că nu ești sănătos la cap, mai ești și beat Vii cu sabia, ai, cine dracu’ te crezi? În loc să vii cu trei milioane să-ţi recuperezi mobilul… Mă gândeam că-ţi mai e de folos — Unde să vin? Spune-mi unde, și-acuma vin cu banii-n dinţi Te-am făcut cu trei milioane fără să miști un deget — Notează-ţi Am o adresă complicată… Ba nu Ai zis că vii cu sabia și n-aș vrea să dai de necaz Cum ești acum asupra nervilor, n-aș vrea… Sună-mă mâine, măi, omule Acum, te rog să nu mă mai deranjezi",
    "463": " Trebuie să mă culc Dimineaţă, la cinci, trebuie să fiu în picioare Închipuiește-ţi că mai sunt și oameni care muncesc… — Băăă, îţi iau glanda! Ascultă aicea la mine! De mine nu scapi, orice ai face! Crezi că nu dau de tine? — Chiar ești dus, zău, îmi pare rău Mă faci să-mi schimb impresia Te-am văzut băiat deștept, cu mușchi pă tine, curăţei, cu mobil la brâu, de care văd că nu ești în stare… Uite ce e, sună-mă mâine-seară să aranjăm N-ai să mori încă o zi fără telefon — Cine ești, băăă? Cum te cheamă? — Mă cheamă Nemuritorul, dacă asta te-ar ajuta cu ceva… — Nemuritorul… Ăla cu sabia, din serial? Ești nebun Vino aici, la masa asta de unde mi-ai furat telefonul, dacă zici că ești ăla — Să vin cu sabia? Ţi-am spus că ești dus",
    "464": " Acuma lasă-mă, vorbim mâine… Vocea se îndepărtă puţin râzând, comentând, auzi cine zice ăsta că este, hă-hă-hă, auzi peste cine-am dat, și chicoteli, glasuri amestecate și vai de pula noastră, Nemuritorule, vino repede, te așteptăm cu fripturile pe masă, și alt glas piţigăiat, de fetișcană: — Vino, Nemuritorule, să te punem la treabă, că lui Zizi i-a murit — I-a murit la intrare, chicotiră alte glasuri Alo-alo, ne auzi? Nemuritoruleeee… — Băi, mortăciune! reveni vocea lui Zizi, răţoindu-se aproape îngrijorată Răspunde! Ce-ai păţit de nu răspunzi? Zi o vorbă Hai, dă un semn, trăiască mă-ta de băiat deștept Te-am făcut cu mobil, și-acum faci pe supăratul Mai vrei să-ţi iau un telefon? Zi, dă comandă la ce-ţi mai trebuie Am bani, bă, pot să te cumpăr cu tot neamul tău de mortăciuni… Rafael adormise cu capul pe masă, căzut peste braţele încrucișate pe firimituri de pâine uscată și cu gândaci umblându-i pe umeri și pe ceafă",
    "465": " — Zi o vorbă, mortăciune, răspunde odată! FILENAME \\p D:\\microsoft\\docuri nefacute\\Nemuritoriidoc\t\t PAGE 42 \n"
}